16 Stemmingen moties Jaarverslagen 2017 Infrastructuur en Waterstaat Aan de orde zijn de stemmingen over moties ingediend bij het debat over de jaarverslagen en slotwetten van het ministerie van Infrastructuur en Waterstaat voor het jaar 2017 te weten: - de motie-Wassenberg over zo snel mogelijk afkomen van niet-recyclebare plastics (34950-XII nr. 13); - de motie-Wassenberg over milieubelangen als uitgangspunt voor NEN-normen (34950-XII nr. 14); - de motie-Von Martels over een realiseerbaar verkeersveiligheidsplan (34950-XII nr. 16); - de motie-Laçin over niet meer geld voor inhuur van extern personeel dan is begroot (34950-XII nr. 17); - de motie-Kröger/Laçin over planning aanbesteding uitvoering en financiering beter op elkaar afstemmen (34950XII nr. 18); - de motie-Kröger/Laçin over de capaciteit van de ILT (34950-XII nr. 20). (Zie wetgevingsoverleg van 20 juni 2018.) De voorzitter: Op verzoek van mevrouw Kröger stel ik voor haar motie (34950-XII nr. 18) aan te houden. Daartoe wordt besloten. De voorzitter: De motie-Von Martels (34950-XII nr. 16) is in die zin gewijzigd dat zij thans luidt: Motie De Kamer gehoord de beraadslaging constaterende dat de minister als doelstelling heeft dat er in 2020 nog maximaal 500 dodelijke verkeersslachtoffers en maximaal 10.600 verkeersgewonden mogen zijn; constaterende dat het leed dat gepaard gaat met ernstige verkeersongevallen onnoemelijk groot is en dat de maatschappelijke kosten vele miljarden euro's per jaar bedragen; verzoekt de regering deze doelstelling niet los te laten en het initiatief te nemen en te houden om in overleg met partners dit najaar te komen met een realistisch verkeersveiligheidsplan om genoemde doelstellingen wel te behalen en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 21 was nr. 16 (34950-XII). Ik stel vast dat wij hier nu over kunnen stemmen. In stemming komt de motie-Wassenberg (34950-XII nr. 13). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wassenberg (34950-XII nr. 14). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Von Martels (34950XII nr. 21 was nr. 16). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Laçin (34950-XII nr. 17). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kröger/Laçin (34950-XII nr. 20). De voorzitter: Ik constateer dat de leden van de fracties van de SP de PvdA GroenLinks de PvdD DENK de SGP en de PVV voor deze motie hebben gestemd en de leden van de overige fracties ertegen zodat zij is verworpen. De heer Van Raan (PvdD): Nu onze motie op stuk 34298 nr. 24 is aangenomen zouden wij misschien een brief kunnen krijgen voor de besluitvorming over de Miljoenennota. De voorzitter: Ik stel voor het stenogram van dit deel van de vergadering door te geleiden naar het kabinet.