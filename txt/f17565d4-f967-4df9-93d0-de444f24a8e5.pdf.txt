46 Stemmingen voordracht Belastingkamer Aan de orde zijn de stemmingen in verband met de brief van de vaste commissie voor Veiligheid en Justitie over het opmaken van een voordracht van drie kandidaten ter vervulling van een vacature bij de Belastingkamer van de Hoge Raad (33505 nr. 2). De voorzitter: Ik stel voor in afwijking van het Reglement van Orde niet schriftelijk te stemmen en met toepassing van de regeling vastgelegd in Kamerstuk 24663 de voordrachten conform het voorstel van de vaste commissie voor Veiligheid en Justitie als volgt vast te stellen: 1. Mr. L.F. Kalmthout; 2. Mr. M.J. Hamer; 3. Prof. mr. C.E. du Perron. Daartoe wordt besloten.