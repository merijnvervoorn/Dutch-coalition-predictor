38 Stemmingen moties Verslavingszorg Aan de orde zijn de stemmingen over moties ingediend bij het VAO Verslavingszorg te weten: - de motie-Rebel/Bruins Slot over monitoring van gokverslaving bij online kansspelen (24077 nr. 337); - de motie-Leijten over het oordeel van de medisch professional leidend laten zijn bij verwijzing (24077 nr. 338). (Zie vergadering van 17 december 2014.) De voorzitter: De motie-Leijten (24077 nr. 338) is in die zin gewijzigd dat zij thans luidt: Motie De Kamer gehoord de beraadslaging constaterende dat het voorkomt dat zorgverzekeraars verwijzing van professionals kunnen blokkeren; van mening dat verslaving een ernstige ziekte is waar niet lichtzinnig over gedacht moet worden; verzoekt de regering erop toe te zien dat bij het verwijzen naar een behandeling al dan niet in een klinische setting het oordeel van de medisch professional leidend is en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 340 was nr. 338 (24077). Ik stel vast dat wij hier nu over kunnen stemmen. In stemming komt de motie-Rebel/Bruins Slot (24077 nr. 337). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. Ik heb ondertussen al een aantal keren geniest. Het zal de mistletoe zijn denk ik. In stemming komt de gewijzigde motie-Leijten (24077 nr. 340 was nr. 338).De voorzitter: Ik constateer dat de aanwezige leden van de fracties van de PVV het CDA de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.