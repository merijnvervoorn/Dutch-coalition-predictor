25 Regeling van werkzaamheden De voorzitter: Op verzoek van de aanvragers stel ik voor de volgende debatten van de agenda af te voeren: - het dertigledendebat over het rapport van het Planbureau voor de Leefomgeving over fiscale vergroening; - het dertigledendebat over gebrek aan kennis bij rechters over tbs-regels. Ik stel voor de volgende wetsvoorstellen toe te voegen aan de agenda van de Kamer: - Wijziging van de Wet op het financieel toezicht ter uitvoering van Verordening (EU) 2015/2365 van het Europees Parlement en de Raad van 25 november 2015 betreffende transparantie van effectenfinancieringstransacties en van hergebruik en tot wijziging van Verordening (EU) nr. 648/2012 (PbEU 2015 L 337) (Wet uitvoering verordening SFTR) (34847); - Bundeling en aanpassing van regels over de registers met betrekking tot onderwijsdeelnemers (Wet register onderwijsdeelnemers) (34878); - Regels met betrekking tot het verlenen van trustdiensten en het toezicht daarop (Wet toezicht trustkantoren 2018) (34910). Ik deel de Kamer mee dat de commissie voor de Verzoekschriften en de Burgerinitiatieven tot haar voorzitter heeft gekozen het lid Koopmans. Op verzoek van een aantal leden stel ik voor de volgende door hen ingediende moties opnieuw aan te houden: 2808974; 25422-211; 33009-59; 31015-143; 29911-188; 31015-139. Ik stel voor toe te voegen aan de agenda: - het VAO Dierproeven met als eerste spreker de heer Wassenberg namens de Partij voor de Dieren. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Van Kooten-Arissen namens de Partij voor de Dieren. Mevrouw Van Kooten-Arissen (PvdD): Voorzitter dank u wel. Onze verantwoordelijkheid voor het leefbaar houden van de aarde stopt niet bij onze landsgrenzen. Inmiddels staan er ruim 25.000 diersoorten op de nominatie om uit te sterven. Onderzoekers betogen dat de enige oplossing is politici die maatregelen durven nemen om illegale houtkap te voorkomen stroperij en overbevissing tegen te gaan en vooral de natuurgebieden te herstellen en te behouden. Dit is een veel te belangrijk en te veel omvattend onderwerp om bijvoorbeeld in een verzamelAO Dierenwelzijn of Natuur te bespreken. Daarom wil ikheel graag een apart debat met de minister van LNV over dit onderwerp. De voorzitter: Wie hierover? De heer Geurts namens het CDA. De heer Geurts (CDA): Ik krijg heel veel adviezen van mijn fractie die ik hier niet zal herhalen maar die ook niet goed zijn voor het debat. Dus geen steun voor het debat. De heer Weverling (VVD): Zonder advies uit de fractie kan ik zeggen dat ook wij het debat niet steunen. Maar de fractie staat hierachter. De heer Öztürk (DENK): Volledige steun van DENK. De heer Futselaar (SP): Voorzitter ik wil het debat wel steunen vanwege de urgentie. Ik vraag mij wel af of de minister van LNV de meest logische minister is en of niet juist Buitenlandse Handel hier belangrijk is als je ook buiten onze landsgrenzen kijkt. Dat geef ik de aanvrager maar mee. De heer Moorlag (PvdA): Voorzitter. Dit vraagstuk is tamelijk urgent en daarom wil ik voorstellen om dit te betrekken bij het AO over het gemeenschappelijk landbouwbeleid of dat over de Raad dat hedenmiddag plaatsvindt. De voorzitter: Steunt u het verzoek om een debat te houden? De heer Moorlag (PvdA): Ik heb een voorkeur voor het AO. De voorzitter: Dus voorlopig niet. De heer De Groot (D66): De problematiek is wel groot maar het lijkt mij beter om dit te betrekken bij het AO Natuur. Dus wel een brief maar geen debat. De voorzitter: Mevrouw Bromet uw eerste reactie in de plenaire zaal. Mevrouw Bromet (GroenLinks): Dank u wel voorzitter. Steun van GroenLinks voor het debat.De voorzitter: Mevrouw Van Kooten-Arissen u heeft geen meerderheid. Mevrouw Van Kooten-Arissen (PvdD): Nee maar ik zie wel een dertigledendebat. Dat wil ik in ieder geval op de lijst laten zetten. Ik wil ook heel graag een brief hierover. De voorzitter: Ik stel voor het stenogram van dit deel van de vergadering door te geleiden naar het kabinet. Dit debat zullen we toevoegen aan de lijst van 102 dertigledendebatten. Dank u wel mevrouw Van Kooten-Arissen. Mevrouw Kuiken namens de PvdA. Mevrouw Kuiken (PvdA): Voorzitter. We hebben vaak in dit huis aangegeven dat de wijze waarop wordt omgegaan met slachtoffers van seksueel geweld of mensenhandel niet goed is. Met hun bejegening gaat het niet goed en ook niet met de hulp die zij daarna krijgen. Dat bevestigt weer het bericht van het Centrum tegen Kinderhandel en Mensenhandel. Daarom wil ik graag een brief en aansluitend een debat met de minister. Mevrouw Helder (PVV): Ja voorzitter dit is een belangrijk onderwerp. Ik had ook al gelezen dat de politie deze maand gaat starten met een pilot om dit te verbeteren. Dat wil ik heel graag bespreken met de minister bij het AO Politie volgende week. Dus geen steun. Mevrouw Kuik (CDA): Voorzitter. Vanochtend heb ik het rapport overhandigd gekregen. Daar staan heel belangrijke aanbevelingen in. Ik zie dus graag in een brief van de staatssecretaris wat hij daarmee gaat doen. Dat bespreken wij graag in het AO Mensenhandel. De heer Van Oosten (VVD): Ik sluit me aan bij mevrouw Kuik. De heer Van Raak (SP): Een heel belangrijk onderwerp dus steun voor een brief voor opheldering. Ik denk dat dat het beste besproken kan worden in het algemeen overleg dat net genoemd is. De heer Van der Staaij (SGP): Ik sluit me daarbij aan. De heer Öztürk (DENK): Laat ik me dan bij mevrouw Kuiken aansluiten dus volledige steun voor brief en debat.De heer Groothuizen (D66): Steun voor de brief maar de logische optie lijkt mij om dit te bespreken bij een AO Mensenhandel. Mevrouw Buitenweg (GroenLinks): Dit is een onderwerp dat we eerlijk gezegd heel vaak ter discussie hebben. Vorige week nog hebben we over de problemen van de aangifte gesproken. Daar hebben we zojuist ook een motie over aangenomen. Ik denk dat het inderdaad belangrijk is om een brief hierover te vragen en die te betrekken bij het AO zoals eerder voorgesteld. De heer Bruins (ChristenUnie): Steun voor een brief maar betrekken bij het AO. Mevrouw Van Kooten-Arissen (PvdD): Steun voor het verzoek en ook voor een brief voorzitter. De voorzitter: Mevrouw Kuiken u heeft geen steun voor het houden van een debat. Mevrouw Kuiken (PvdA): Nee maar wel voor die brief. Dat is ontzettend goed en belangrijk. Dan kunnen we dit meenemen naar het eerstvolgende algemeen overleg. De voorzitter: Ik stel voor het stenogram van dit deel van de vergadering door te geleiden naar het kabinet. De heer De Groot namens D66. De heer De Groot (D66): Voorzitter dank u wel. Van de week kwam in het nieuws dat zowel natuurorganisaties als vertegenwoordigers van de boerenorganisaties hebben gepleit voor het betrekken van landschapselementen bij de vergroening van het GLB zoals ook in ons omringende landen gebeurt. Het is wel verwonderlijk dat het ministerie van LNV hier nul op het rekest geeft temeer daar de aanloopproblemen in administratieve zin zo langzamerhand wel zijn verholpen. Dus technisch kan het. Laten we het dan ook gaan doen. Mevrouw Dik-Faber (ChristenUnie): Voorzitter. De discussie over het GLB wordt volop gevoerd en ik vind het belangrijk dat we hier als Kamer op enig moment over debatteren maar nu is dat veel te vroeg. Dus ja ... Ik zou het debat kunnen steunen maar wat mij betreft wordt het in deze fase echt niet ingepland. De voorzitter: Dus u steunt het niet.Mevrouw Dik-Faber (ChristenUnie): Nee eigenlijk niet. De voorzitter: Oké dat is duidelijk. Dan weten we ook waar we aan toe zijn. De heer Geurts namens het CDA. De heer Geurts (CDA): Geen steun op dit moment. We hebben over een kleine drie kwartier een algemeen overleg Landbouw- en Visserijraad dus als het heel prangende dingen zijn zou het daar ook nog bij kunnen. Mevrouw Lodders (VVD): De heer Geurts haalt mij de woorden uit de mond. Geen steun. Straks AO L&V-Raad. De heer Futselaar (SP): Voorzitter. Ik vind het logisch om het bij de L&V-Raad te doen maar als het daar volgens de heer De Groot niet kan wil ik het debat toch maar steunen. Dan kan het ergens op een lijst gezet worden. De voorzitter: Dus u steunt het. De heer Madlener namens de PVV. De heer Madlener (PVV): Ik wou het er over een halfuur over gaan hebben dus geen steun voor dit debat. De heer Van der Staaij (SGP): Ook wat de SGP betreft juist gelet op de spoed van het kunnen bespreken kunnen we dit betrekken bij een van de komende AO's. Mevrouw Ouwehand (PvdD): Voorzitter. We hebben iedere maand een overleg over de lopende discussie over het gemeenschappelijk landbouwbeleid. Daar betrekken we het dus zeker bij maar een plenair debat over niet alleen dit thema maar ook andere onderdelen van het gemeenschappelijk landbouwbeleid zie ik echt wel zitten. Dus steun voor het verzoek. Mevrouw Bromet (GroenLinks): Dat geldt ook voor GroenLinks. Steun voor het debat. De heer Öztürk (DENK): DENK! Steun. De heer Moorlag (PvdA): Steun voor het verzoek van de heer De Groot ondanks dat het straks ook in het AO aan de orde kan komen.De voorzitter: Meneer De Groot. De heer De Groot (D66): Het gaat over de uitvoering van het huidige gemeenschappelijk landbouwbeleid. Het AO is gericht op de vraag hoe het in de toekomst gaat. Maar ik zie wel 30 leden dus als u het zou willen bijtekenen: heel graag. Dank u wel. De voorzitter: Dan voegen we dit debat toe aan de lijst van dertigledendebatten. Dan ga ik naar de heer Markuszower namens de PVV. De heer Markuszower (PVV): Dank u wel mevrouw de voorzitter. Een terrorist loopt nu op vrije voeten terwijl hij eigenlijk nog twee jaar in de cel had kunnen zitten. Azzedine C. die terrorist loopt nu vrij rond terwijl hij ook Nederland had kunnen worden uitgezet. Daarom vraag ik zo spoedig mogelijk een debat aan. De voorzitter: U bent zo kort van stof dat iedereen denkt van ... Goed zo hoort het ook eigenlijk: kort en krachtig. De heer Arno Rutte van de VVD. De heer Arno Rutte (VVD): Dan doe ik ook een duit in het zakje. Steun voor een brief hierover niet voor een debat. Mevrouw Van Toorenburg (CDA): Een brief en dan betrekken bij een debat dat we zullen voeren in AO-vorm. De heer Groothuizen (D66): Steun voor de brief niet voor het debat. De heer Van Raak (SP): We hebben vanavond een debat over een toch wel vergelijkbaar onderwerp. Misschien kunnen we het daarbij betrekken. De voorzitter: Dus geen steun. Mevrouw Dik-Faber. Mevrouw Dik-Faber (ChristenUnie): Steun voor de brief en dan behandelen in een algemeen overleg.De heer Van der Staaij (SGP): Steun voor de brief en dan ook behandelen bij niet alleen een algemeen overleg maar ik denk ook bij toekomstige wetgeving rond vervroegde voorwaardelijke invrijheidstelling want daar gaat het in feite ook over. Mevrouw Buitenweg (GroenLinks): Volgens mij hebben we gelijk na deze regeling van werkzaamheden een debat over een aanpalend onderwerp. Ik hoef niet elke keer opnieuw een debat aan te vragen. Mevrouw Kuiken (PvdA): Ik sluit me aan bij de heer Van Raak en mevrouw Buitenweg in dit geval. Dus geen steun maar bespreek het straks. De voorzitter: Oké meneer Markuszower. Ik stel voor het stenogram van dit deel van de vergadering door te geleiden naar het kabinet. Mevrouw Özütok namens GroenLinks. Mevrouw Özütok (GroenLinks): Dank u wel voorzitter. Vorige week bereikte ons het bericht dat dit kabinet per 1 januari 1 miljard euro extra uittrekt voor de kinderbijslag de kinderopvangtoeslag en het kindgebonden budget. Dat is goed nieuws voor Nederlandse ouders die dat geld goed kunnen gebruiken. Maar wie het ook echt goed zouden kunnen gebruiken zijn de Nederlandse ouders op de BES-eilanden. Uitgerekend zij profiteren niet van het extra budget. Ik vraag daarom een debat met de staatssecretaris van Binnenlandse Zaken en Koninkrijksrelaties en de staatssecretaris van Sociale Zaken en Werkgelegenheid. Voorafgaand aan het debat ook graag een brief daarover. De heer Van Raak (SP): Er spelen nog veel meer dingen. Het sociaal minimum; de minister heeft in de Eerste Kamer gezegd dat dat er voorlopig niet komt. Dit moet heel snel besproken worden. Het lijkt mij de beste en snelste manier om nu de staatssecretaris om opheldering te vragen en om een AO over kinderrechten in het Caribisch gebied dat nog niet gepland is nu zo snel mogelijk te plannen zo snel als we die brief hebben gekregen. De voorzitter: Dus voorlopig geen steun. De heer Bosman namens de VVD. De heer Bosman (VVD): Voorzitter. Belangrijk onderwerp maar het is wel belangrijk om de feiten even goed bij elkaar te hebben want volgens mij worden er welzeker zaken gedaan voor de kinderbijslag voor de BES. Daarom is het handig om die brief eerst te krijgen en pas nadat we de brief hebben en alle feiten bekend zijn te kijken of we wel of niet een debat doen.De voorzitter: Dus geen steun. De heer Bosman (VVD): Geen steun. Mevrouw Van den Berg (CDA): Voorzitter. Het is een zeer belangrijk onderwerp. Samen met mevrouw Diertens hebben wij ook al vragen ingediend. Dus alle steun voor een brief zodat hier ook opheldering over komt. Wij wachten ook gezien de brief van gisteren tot ook het rapport beschikbaar komt. Dus die feiten willen we graag hebben. Mevrouw Diertens (D66): Heel graag een brief waarin in ieder geval gesteld wordt dat dit inclusief beleid is ook voor Caribisch Nederland. En zoals gezegd we hebben al schriftelijke vragen ingediend. Er is een lopend proces op dit gebied. Mevrouw Kuiken (PvdA): Ik steun het gewoon voorzitter. Mevrouw Dik-Faber (ChristenUnie): Voorzitter mijn fractie steunt de brief. We willen die betrekken bij het onderzoek naar het bestaansminimum op de BES-eilanden. Dus nu geen debat. De heer Öztürk (DENK): Steun voor de brief en het debat. Mevrouw Van Kooten-Arissen (PvdD): Voorzitter steun voor het verzoek en voor een brief. De voorzitter: Mevrouw Özütok. Mevrouw Özütok (GroenLinks): Geen 30 leden? De voorzitter: Wel: 31. Mevrouw Özütok (GroenLinks): Ja dan wil ik het graag toch op de lijst toegevoegd zien omdat dit een heel belangrijk onderwerp is. Ik ben het niet eens met een aantal sprekers dat we een AO moeten afwachten. Dus ik stel het op prijs om het op de lijst te zetten. Dank u wel. De voorzitter: Ik stel voor het stenogram van dit deel van de vergadering door te geleiden naar het kabinet.De heer Van der Lee namens GroenLinks. De heer Van der Lee (GroenLinks): Dank u wel voorzitter. Er zijn op dit moment onderhandelingen gaande over een nieuw klimaatakkoord. We horen berichten dat het op de industrietafel niet heel goed gaat maar dat is niet de reden waarom ik hier sta. De reden waarom ik hier sta is dat er een rapport is verschenen van Greenpeace waarin ze hebben gekeken naar alle projecten in de wereld die op dit moment bestaan en die CO afvan2 gen en opslaan. Zij komen tot een berekening van de kosten daarvan. Die zijn twee keer zo hoog als de kosten waarmee het Planbureau voor de Leefomgeving werkt. Ik wil graag een brief van de minister van Economische Zaken en Klimaat om een reactie van hem te vernemen op dat rapport. Ik wil ook graag een debat omdat het heel erg cruciaal is ook straks voor de beoordeling van wat er uit die tafels komt dat we een goed en actueel beeld hebben van de kosten van de opvang en afvang van CO. 2 Mevrouw Agnes Mulder (CDA): Ik ben het eens met de brief maar niet met een apart debat want ik zou het heel graag willen betrekken bij diverse debatten die wij al in de planning hebben. Ik kan me voorstellen dat er aan de klimaattafels ook behoefte is om even goed te kijken hoe het zit met die berekeningen want zij gaan uiteindelijk met een voorstel naar ons toe komen. Dat moet natuurlijk aan alle kanten deugdelijk zijn. Mevrouw Dik-Faber (ChristenUnie): Voorzitter ik kan me aansluiten bij de woorden van mevrouw Agnes Mulder dus wel steun voor de brief. Ik denk dat het belangrijk is dat de informatie daarvan beschikbaar is maar geen steun nu voor een plenair debat. De heer Van Raan (PvdD): Voorzitter. Het rommelt aan de tafels het rommelt onder de grond en het gaat nog meer rommelen als we het gaan opslaan. De voorzitter: Dus u steunt het? Of niet? De heer Van Raan (PvdD): Er is onduidelijkheid over de kosten. Het is een van de grootste zaken die het kabinet inzet om te gaan bespreken en er is twijfel over. De voorzitter: Maar steunt u het verzoek of niet? De heer Van Raan (PvdD): Heel veel steun voor het verzoek. Dank u wel.De heer Moorlag (PvdA): Voorzitter steun voor het debat. Als er een brief van de minister komt dan zou ik graag willen dat daar ook een oordeel van het PBL over de berekening van Greenpeace bij betrokken wordt. De heer Kops (PVV): Ik houd het kort: geen steun. De voorzitter: Mevrouw Tielen namens de VVD. Ik keek even of de heer Van Meenen eerder was. Mevrouw Tielen. Mevrouw Tielen (VVD): Ik spreek namens mevrouw Yesilgöz. Ze kijkt uit naar de brief maar geen steun voor het debat. De heer Van Meenen (D66): Wel een brief geen debat. Mevrouw Beckerman (SP): Van harte steun voor de brief en het debat. De voorzitter: De heer Van der Lee. De heer Van der Lee (GroenLinks): Ik zal het niet op de lijst van dertigledendebatten laten zetten omdat ik zie dat er geen meerderheid is. Ik denk dat er wel een moment komt om erover te spreken. Maar het is wel belangrijk dat die brief er komt en dat die komt voor het moment dat we de resultaten van de klimaattafels krijgen op z'n vroegst in de eerste week van juli. Ik wil die brief wel tijdig hebben. De voorzitter: Maar wist u dat u ook een dertigledendebat over de berekeningen van het PBL ten behoeve van het klimaatakkoord op de lijst heeft laten zetten? De heer Van der Lee (GroenLinks): Ja dat wist ik. Maar ook voor dat debat geldt dat het nog heel lang gaat duren; dat is mijn inschatting. De voorzitter: Goed. Dan stel ik voor het stenogram van dit deel van de vergadering door te geleiden naar het kabinet. De heer Van der Lee (GroenLinks): Dank. De voorzitter: Dank u wel.De heer Özdil namens GroenLinks. Ik zie dat u een heel A4'tje heeft maar ... De heer Özdil (GroenLinks): Heel kort. De voorzitter: Heel kort. Goed zo. De heer Özdil (GroenLinks): Afgelopen vrijdagavond zijn studenten die geweldloos demonstreerden op een grasveldje met geweld van dat grasveldje verjaagd. Ze werden aan hun haren getrokken ze kregen pepperspray in hun ogen en ze werden met knuppels geslagen. Dit alles gebeurde aan de Universiteit van Amsterdam omdat het bestuur van de UvA de politie daar opdracht toe gaf. De voorzitter: En u wilt een debat. De heer Özdil (GroenLinks): Daarom vraagt GroenLinks een debat aan met de minister van OCW want vreedzaam kunnen demonstreren zonder in elkaar geslagen te worden is de essentie van democratie. De heer Futselaar (SP): Voorzitter ik ben bij die studenten geweest die avond en die waren volstrekt vreedzaam. Ik begrijp niet waarom de UvA dit heeft ingezet en daarom steun ik een debat. De heer Van Meenen (D66): Steun voor een brief geen debat. De voorzitter: De heer Beertema. De heer Beertema (PVV): De collega's mogen eerst. De voorzitter: Goed. De heer Van der Molen. De heer Van der Molen (CDA): Voorzitter. Ik zal me niet verzetten tegen een brief als GroenLinks daar behoefte aan heeft maar de inzet van de politie ook bij demonstraties is een lokale keus. Ik ben dus niet voor een debat. Daarvoor zou de heer Özdil bij het gemeentebestuur onder aanvoering van GroenLinks moeten zijn. Mevrouw Van den Hul (PvdA): Steun voor een brief en een debat.De heer Van Raan (PvdD): Steun voor brief en debat. Mevrouw Tielen (VVD): Ik vond dat meneer Van der Molen het mooi zei; geen steun. De heer Bruins (ChristenUnie): Geen steun. De heer Beertema (PVV): Geen steun voorzitter. De voorzitter: U kunt ook tellen. Er is geen meerderheid voor het houden van een debat meneer Özdil. De heer Özdil (GroenLinks): Voorzitter. Ik zou liegen als ik zou zeggen dat ik niet enorm teleurgesteld ben in de houding van de regeringspartijen. Dit ontstijgt de politiek. Dit gaat over het recht op vrije vreedzame demonstratie. Ik heb niet goed geteld maar als ik een dertigledendebat heb wat vroeger een spoeddebat heette volgens mij dan omarm ik dat graag. De voorzitter: Goed. Dan voegen we dat debat toe aan de lijst. Ik stel voor het stenogram van dit deel van de vergadering door te geleiden naar het kabinet. Mevrouw Ellemeet namens GroenLinks. Mevrouw Ellemeet (GroenLinks): Voorzitter dank u wel. 120.000 vacatures hebben we in de zorg nu al. En het dreigen er nog veel meer te worden. Toch hebben heel veel verpleegkundigenopleidingen studentenstops. Dat is onbegrijpelijk en onacceptabel. Het maakt veel onbegrip los in het veld. De verwarring wordt nog vergroot door een uitspraak van de minister van OCW. Daarom zou ik graag een debat willen met de ministers van OCW en van VWS voor de zomer. De voorzitter: Goed. Dan begin ik bij mevrouw Agema. Mevrouw Agema (PVV): Voorzitter. Alle steun. Wij maken ons hier al jaren druk om en iedere keer krijgen we verhalen vanuit de ministeries dat er allemaal niet zo veel aan de hand is. Toch zien we dat de staande praktijk is dat er gewoon stops zijn! De voorzitter: Maar ik gaf u als eerste het woord omdat ik ook zie dat er een debat op de lijst staat over het actieprogramma Werken in de Zorg maar misschien is dat een heel ander onderwerp.Mevrouw Agema (PVV): Ja dat is het actieplan van minister De Jonge. De voorzitter: Oké. Dus u steunt het? Mevrouw Agema (PVV): Ja. Dat gaan we hier niet mee oplossen. Dat zijn echt andere problemen. De voorzitter: Goed. Dan ga ik naar de heer De Lange namens de VVD. De heer De Lange (VVD): Voorzitter. Geen steun voor een debat maar wel steun voor een brief. Ik ben ook benieuwd naar de reactie van zowel de minister van OCW als de minister van VWS en ook naar hun reacties over en weer. Maar het lijkt mij juist — voorzitter daarin ga ik met u mee — een heel goed idee om dit wél te betrekken bij het grote debat over het actieprogramma zorg dat wij voor september hebben afgesproken met elkaar. De voorzitter: Geen steun voor een apart debat. Mevrouw Bergkamp namens GroenLinks. Mevrouw Bergkamp (D66): Ehm ... De voorzitter: Nee eh ... Ja ik heb vandaag veel GroenLinksers gehad. Mevrouw Bergkamp (D66): En dan ga ik ook nog eens een keer geen steun geven. Dit is heel pijnlijk. De voorzitter: Goed. Namens D66: Vera Bergkamp! Mevrouw Bergkamp (D66): Dank u wel voorzitter. Ik vond het een heel goede suggestie om het te betrekken bij het grote debat dat wij nog krijgen over de arbeidsmarkt. We hebben zelfs de spreektijd nog uitgebreid. Het lijkt me wel goed om een brief te ontvangen ook mede namens de minister van Onderwijs. Dus wel steun voor een brief maar betrekken bij een debat dat al gepland staat. Mevrouw Dik-Faber (ChristenUnie): Voorzitter. Daar kan ik me bij aansluiten. Steun voor een brief en dan betrekken bij het grote debat dat wij al gaan houden.Mevrouw Van den Berg (CDA): Voorzitter. Ook wij willen graag steun geven voor de brief maar nogmaals het ook graag betrekken bij het grote debat over de arbeidsmarkt. De heer Kerstens (PvdA): Voorzitter. Ik had de ministers vandaag graag mondelinge vragen gesteld over de krankzinnige situatie dat terwijl de zorg steeds harder vraagt om nieuwe mensen een van de antwoorden daarop het invoeren van een studentenstop is. De voorzitter: Die zijn niet doorgegaan. De heer Kerstens (PvdA): Dat wilde D66 trouwens ook graag. Die vragen zijn niet doorgegaan. Dus alle steun voor een debat met daarbij het verzoek om de schriftelijke vragen die ik inmiddels heb ingediend te beantwoorden voor een eventueel debat. De heer Futselaar (SP): Steun voor een debat. De heer Van der Staaij (SGP): Voorzitter. Steun voor een brief en graag betrekken bij het debat dat al gepland staat over de arbeidsmarkt in de zorg want het is een terecht punt om opnieuw over te spreken. Mevrouw Van Kooten-Arissen (PvdD): Van harte steun voor het verzoek voorzitter en ook voor een brief. Mevrouw Sazias (50PLUS): Wat 50PLUS betreft betrekken we het bij het bestaande debat maar wel graag een brief van beide ministers. De heer Öztürk (DENK): Steun voor brief en debat. Mevrouw Ellemeet (GroenLinks): Voorzitter. Helaas geen steun voor een debat voor de zomer ondanks het feit dat dit een van de grootste uitdagingen voor de zorg is dit heel veel onbegrip opwekt in het veld en ik daar graag voor de zomer over had gesproken met de ministers. We zullen het moeten doen met een brief en we spreken er uitgebreider over na de zomer. De voorzitter: Zo is dat. En ik stel voor het stenogram van dit deel van de vergadering door te geleiden naar het kabinet. De heer Futselaar.De heer Futselaar (SP): Dank u voorzitter. Ik zou graag een vooraankondiging willen doen voor een VAO over de Landbouw- en Visserijraad op 18 juni met stemmingen. De voorzitter: Daar zullen we in de planning rekening mee houden. Dank u wel. Tot slot mevrouw Thieme namens de Partij voor de Dieren. Mevrouw Thieme (PvdD): Voorzitter. Tijdens het mondelinge vragenuur hadden we het al over het klappen van de G7-top. Omdat die gaat over de internationale economische orde de vrijhandel en Nederland daar nogal een belangrijke rol in speelt als exportland vindt de Partij voor de Dieren het tijd voor een fundamenteel debat over globalisering en met name over de negatieve gevolgen daarvan voor klimaat maar ook de sociale ontwrichting die dat veroorzaakt de toenemende ongelijkheid in de wereld et cetera. De voorzitter: Dus u wilt een debat mevrouw Thieme. Mevrouw Thieme (PvdD): Voorafgaand aan het debat zou ik graag een brief willen hebben van het kabinet met zijn visie op de rol van Nederland op dat toneel van internationale vrijhandel. Mevrouw Diks (GroenLinks): Voorzitter ik zou graag de brief en het debat willen steunen. De heer Bouali (D66): Voorzitter. De collega stipt inderdaad veel belangrijke onderwerpen aan maar we hebben een uitgebreid notadebat met mevrouw Kaag de minister die hierover gaat. Dus geen steun voor dit verzoek. Mevrouw Van den Hul (PvdA): Zeer belangrijk thema inderdaad en daarom steun voor zowel brief als debat. Mevrouw Kuik (CDA): Voorzitter. We hebben het notaoverleg en daar kunnen we het bij betrekken. Dus geen steun. De heer Van Raak (SP): Een brief van de minister-president met zijn visie: dat kan nog weleens leiden tot teleurstelling. Maar het debat steunt de SP van harte. De heer Van der Staaij (SGP): Voorzitter. Ik zie uit naar een debat waarin mevrouw Thieme weer actief van leer trekt op dit onderwerp maar er is aleen notaoverleg waar dit heel goed bij betrokken kan worden. Vandaag dus geen steun voor dit debat. De heer Bruins (ChristenUnie): Geen steun. De heer Ten Broeke (VVD): Geen steun voor het debat ook niet voor de brief. Dan komt de premier weer met een zuigspeen. Dat moeten we niet hebben. De voorzitter: De brief hoeft geen steun te hebben. Dat is ... Mevrouw Thieme (PvdD): Ik vind het opmerkelijk dat de heer Ten Broeke weinig fiducie heeft in de visie van de minister-president. We weten allemaal dat hij waarschijnlijk gewoon geen visie heeft. Maar goed ik had ook om een kabinetsvisie gevraagd. Is er een dertigledendebat mogelijk? Dan wil ik dat graag op de lijst zetten. Dank u wel. De voorzitter: Dan voegen we dat debat toe aan de lijst van dertigledendebatten. Ik stel voor het stenogram van dit deel van de vergadering door te geleiden naar het kabinet. Daarmee zijn we aan het eind gekomen van de regeling van werkzaamheden. De vergadering wordt van 16.05 uur tot 16.19 uur geschorst.