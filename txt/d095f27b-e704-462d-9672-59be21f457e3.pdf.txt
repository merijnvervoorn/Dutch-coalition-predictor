21 Stemmingen moties Mestbeleid Stemmingen moties Mestbeleid Aan de orde zijn de stemmingen over moties ingediend bij het tweeminutendebat Mestbeleid te weten: - de motie-Podt over bij de uitwerking van de randvoorwaarden voor RENURE waarborgen dat deze innovatie de noodzakelijke extensivering van de landbouw niet belemmert (33037 nr. 537); - de motie-Kostić over extra leed bij boeren en dieren voorkomen door een vorm van fokbeperking op te nemen in het maatregelenpakket tegen de mestcrisis (33037 nr. 538); - de motie-Flach over in blijven zetten op bijstelling van de derogatieafbouw als onderdeel van een breder totaalpakket (33037 nr. 539). (Zie vergadering van heden.) In stemming komt de motie-Podt (33037 nr. 537). De voorzitter: Ik constateer dat de leden van de fracties van de SP DENK Volt D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kostić (33037 nr. 538). De voorzitter: Ik constateer dat de leden van de fracties van de SP GroenLinks-PvdA de PvdD DENK en Volt voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Flach (33037 nr. 539). De voorzitter: Ik constateer dat de leden van de fracties van de SGP BBB JA21 en FVD voor deze motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van de stemmingen. Ik dank de minister nog voor zijn aanwezigheid net als de leden. Ik wens u allen een goed reces en een feestelijke Koningsdag. 4 mei is natuurlijk de herdenking en de twee minuten stilte. Ik wens u ook een fijne Bevrijdingsdag. Voor degenen die vrij kunnen nemen: veel plezier. Ik weet dat er geformeerd wordt en wens degenen die nog moeten doorwerken veel sterkte. We zien elkaar weer op 14 mei. Op 15 mei in de ochtend is het Verantwoordingsmoment waarop de president van de Rekenkamer u gaat toespreken. Ik nodig u allemaal van harte uit om daarbij aanwezig te zijn.