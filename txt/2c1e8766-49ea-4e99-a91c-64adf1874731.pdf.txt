31 Stemming motie Raming der voor de Tweede Kamer in 2022 benodigde uitgaven alsmede aanwijzing en raming van de ontvangsten Aan de orde is de stemming over een aangehouden motie ingediend bij het debat over de Raming der voor de Tweede Kamer in 2022 benodigde uitgaven alsmede aanwijzing en raming van de ontvangsten te weten: - de motie-Leijten over afspraken met de regering over de omgang met informatie (35752 nr. 8). (Zie wetgevingsoverleg van 21 juni 2021.) De voorzitter: De motie-Leijten (35752 nr. 8) is in die zin gewijzigd dat zij thans is ondertekend door de leden Leijten en Arib en luidt: Motie De Kamer gehoord de beraadslaging constaterende dat de regering aangeeft samen met de Kamer te willen zorgen voor de uitvoering van de voornemens naar aanleiding van Ongekend onrecht (35510 nr. 4); verzoekt het Presidium een commissie of werkgroep vanuit de Kamer samen te stellen die mandaat heeft met de regering afspraken te maken op: - de omgang met artikel 68 en het verstrekken van informatie; - de omgang met het beroep op "belang van de Staat" om stukken niet te verstrekken; - de omgang met burgersignalen die duiden op problemen in wetten of uitvoering; - de omgang met de beantwoording van Kamervragen verschillen tussen ministeries en inhoudelijk ten aanzien van Kamerleden van de oppositie en de coalitie; - de omgang met contact tussen Kamerleden en ambtenaren onder de ministeriÃ«le verantwoordelijkheid en gaat over tot de orde van de dag. Zij krijgt nr. 11 was nr. 8 (35752). Ik stel vast dat wij hier nu over kunnen stemmen. In stemming komt de gewijzigde motie-Leijten/Arib (35752 nr. 11 was nr. 8).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan het CDA BBB de PVV en FVD voor deze gewijzigde motie hebben gestemd en de leden van de overige fracties ertegen zodat zij is aangenomen.