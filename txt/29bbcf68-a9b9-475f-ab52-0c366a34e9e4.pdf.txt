22 Stemmingen overige moties Ontwikkelingen rondom het coronavirus d.d. 3 juni 2021 Aan de orde zijn de stemmingen over moties ingediend bij het debat over de ontwikkelingen rondom het coronavirus d.d. 3 juni 2021 te weten: - de motie-Paternotte/Bikker over bewerkstelligen dat mensen zonder afspraak gevaccineerd kunnen worden bij bekende locaties (25295 nr. 1243); - de motie-Paternotte c.s. over vliegverboden heroverwegen voor landen waar zorgwekkende varianten heersen (25295 nr. 1245); - de motie-Wilders over gedurende het EK voetbal terrassen openhouden het aantal terrasbezoekers niet maximeren en het kijken via tv-schermen toestaan (25295 nr. 1247); - de motie-Wilders over de overeenkomst van de heer Van Lienden met het Landelijk Consortium Hulpmiddelen laten vernietigen (25295 nr. 1248); - de motie-Wilders over het aantal ic-bedden intensivisten en ic-verpleegkundigen fors uitbreiden (25295 nr. 1249); - de motie-Van den Berg/Paternotte over zorgen dat testcapaciteit per direct weer opgeschaald kan worden op het moment dat dit nodig is (25295 nr. 1251); - de motie-Kwint over geen verhoging van de vergoeding voor bewindspersonen ten minste tot zorgverleners hun loonsverhoging hebben gekregen (25295 nr. 1252); - de motie-Ploumen over in de endemische situatie als uitgangspunt hanteren dat zo weinig mogelijk mensen ziek worden (25295 nr. 1254); - de motie-Westerveld c.s. over de noodopvang openstellen voor alle dak- en thuislozen (25295 nr. 1255); - de motie-Westerveld c.s. over de opsporing van bedreigingen en doxing tegen journalisten en wetenschappers optimaliseren (25295 nr. 1256); - de motie-Bikker c.s. over een nationaal actiemoment en een substantiële bijdrage aan Giro555 (25295 nr. 1257); - de motie-Baudet over artsen toestaan ivermectine voor te schrijven aan coronapatiënten (25295 nr. 1258); - de motie-Baudet over de mondkapjesplicht zo snel mogelijk opheffen (25295 nr. 1259); - de motie-Baudet over sporten in groepen ook binnen per direct weer toestaan (25295 nr. 1260); - de motie-Van der Staaij/Paternotte over bepalen welke maatregelen tegen COVID-19 in de endemische fase nog noodzakelijk en proportioneel zijn (25295 nr. 1261); - de motie-Kuzu over de mondkapjesplicht in lijn met de versoepelingen afschaffen (25295 nr. 1262); - de motie-Kuzu over 18-minners vrijstellen van beperkingen of vrijstellingen die bij vaccinatie komen kijken (25295 nr. 1263); - de motie-Kuzu over beschermen van personeel dat weigert te testen of de testuitslag bekend te maken (25295 nr. 1264); - de motie-Den Haan c.s. over bezien of de capaciteit van terrassen nog binnen stap 3 kan worden verhoogd naar 100 (25295 nr. 1265);- de motie-Den Haan over de voorlichting over het belang van de tweede vaccinatie verbeteren en intensiveren (25295 nr. 1266); - de motie-Den Haan c.s. over mobiele prikbussen in alle wijken waar de vaccinatiebereidheid laag is (25295 nr. 1267); - de motie-Van der Plas/Van Haga over zonnestudio's indelen in dezelfde categorie als sportscholen (25295 nr. 1268); - de motie-Simons/Gündoğan over verlengen van de nachtopvang voor niet-rechthebbende dak- en thuislozen (25295 nr. 1271); - de motie-Simons/Gündoğan over het Nederlandse medisch personeel gedurende hun werkzaamheden in Suriname doorbetalen (25295 nr. 1272); - de motie-Van Haga/Van der Plas over onderzoeken of met een haalbare capaciteitsnorm de kermissen kunnen draaien binnen de kaders van gezondheidsrisico's (25295 nr. 1274). (Zie vergadering van 3 juni 2021.) De voorzitter: Op verzoek van de heer Kuzu stel ik voor zijn motie (25295 nr. 1263) aan te houden. Op verzoek van mevrouw Ploumen stel ik voor haar motie (25295 nr. 1254) aan te houden. Op verzoek van mevrouw Simons stel ik voor haar motie (25295 nr. 1272) aan te houden. Daartoe wordt besloten. De voorzitter: Aangezien de motie-Kuzu (25295 nr. 1264) is ingetrokken maakt zij geen onderwerp van behandeling meer uit. De voorzitter: De motie-Westerveld (25295 nr. 1256) is in die zin gewijzigd dat zij thans luidt: Motie De Kamer gehoord de beraadslaging constaterende dat bedreigingen aan het adres van wetenschappers en journalisten vanwege hun coronacrisisgerelateerd werk vaker voorkomen; overwegende dat in een vrije en open samenleving wetenschappers en journalisten een cruciale rol spelen; spreekt uit dat onder geen enkele omstandigheid fysiek en verbaal geweld tegen journalisten en wetenschappers toelaatbaar is en gaat over tot de orde van de dag. Zij krijgt nr. 1280 was nr. 1256 (25295).De voorzitter: De motie-Van der Plas/Van Haga (25295 nr. 1268) is in die zin gewijzigd dat zij thans luidt: Motie De Kamer gehoord de beraadslaging constaterende dat zonnestudio's tijdens de covidcrisis ingedeeld zijn in dezelfde groep als sauna en wellness en daarom bij stap 3 pas weer open mogen; overwegende dat zonnestudio's geen publieke plaatsen zijn waar mensen door elkaar lopen maar een soloactiviteit aanbieden zonder interpersoonlijk contact; verzoekt het kabinet om zonnestudio's per heden in te delen in dezelfde categorie als sportscholen en dit ook in de toekomst te doen indien er weer een lockdown komt en gaat over tot de orde van de dag. Zij krijgt nr. 1281 was nr. 1268 (25295). Ik stel vast dat wij nu over deze gewijzigde moties kunnen stemmen. Ik geef gelegenheid tot het afleggen van stemverklaringen vooraf. Er zijn twee stemverklaringen: allereerst een van mevrouw Simons van BIJ1 en dan een van de heer Alkaya van de SP. Mevrouw Simons (BIJ1): Dank u voorzitter. Nu wij gaan stemmen over een aantal moties waaronder die van mevrouw Van der Plas waarin zij verzoekt om zonnestudio's gelijk te behandelen als sportscholen zodat die ook weer open kunnen lijkt het mij een gepast moment om mevrouw Van der Plas er nog eens van te vergewissen dat ik ook al heb ik zelf niet de behoefte om heel vaak een zonnestudio te bezoeken toch voor haar motie zal stemmen omdat ik er nou eenmaal voor alle Nederlanders ben. De voorzitter: Dank u wel. Dat is de motie op stuk nr. 1268. De heer Alkaya van de SP. Eerst even kort schoonmaken. Gaat uw gang. De heer Alkaya (SP): Voorzitter. De heer Wilders verzoekt in zijn motie op stuk nr. 1248 om de miljoenen euro's die het ministerie van Volksgezondheid aan de heer Van Lienden heeft betaald terug te vorderen omdat er sprake zou zijn van bedrog. Natuurlijk moet dat geld terug. Er is ook sprake van bedrog maar niet jegens de overheid. Er is sprake van bedrog jegens de samenleving. De samenleving is bedrogen. Volgens mij kennen ze op het ministerie namelijk allemaal alle details van die deal. Het heeft er zelfs alle schijn van dat diedeal desondanks mede mogelijk is gemaakt door datzelfde ministerie. Wij geloven er dus niets van dat het ministerie de overheid of het Landelijk Consortium Hulpmiddelen bedrogen zou zijn door de heer Van Lienden. De SP zal deze motie wel steunen omdat het geld van de belastingbetaler terug moet maar dat betekent dus niet dat de overheid niets te verwijten valt omdat zij slachtoffer zou zijn van bedrog. Dank u wel. De voorzitter: Dank u wel meneer Alkaya. In stemming komt de motie-Paternotte/Bikker (25295 nr. 1243). De voorzitter: Ik constateer dat deze motie met algemene stemmen is aangenomen. In stemming komt de motie-Paternotte c.s. (25295 nr. 1245). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. De heer Van Weyenberg. De heer Van Weyenberg (D66): Voorzitter. Nu de motie van mijn collega Paternotte om vliegverboden te heroverwegen is aangenomen zou ik graag nog deze week — ik dring echt aan op deze week want het gaat om varianten die in andere landen spelen en over wat dat betekent — een reactie krijgen. De voorzitter: Dank u wel. Ik zal het stenogram van dit onderdeel van de vergadering doorgeleiden naar het kabinet met het accent op "deze week". De heer Van Baarle. De heer Van Baarle (DENK): Volgens mij noemde u DENK als voorstemmer bij deze motie maar wij willen worden geacht tegen deze motie te zijn. De voorzitter: We zullen uw opmerking noteren in de Handelingen. In stemming komt de motie-Wilders (25295 nr. 1247). De voorzitter: Ik constateer dat de leden van de fracties van DENK Fractie Den Haan BBB JA21 FVD Groep Van Haga en de PVVvoor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wilders (25295 nr. 1248). De voorzitter: Ik constateer dat de leden van de fracties van de SP BIJ1 DENK de PvdA de PvdD Fractie Den Haan BBB en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wilders (25295 nr. 1249). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD de SGP BBB JA21 FVD Groep Van Haga en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van den Berg/Paternotte (25295 nr. 1251). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kwint (25295 nr. 1252). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan BBB JA21 FVD Groep Van Haga en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Westerveld c.s. (25295 nr. 1255). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de SGP BBB en JA21 voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Westerveld c.s. (25295 nr. 1280 was nr. 1256). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de VVD de SGP het CDA BBB JA21 FVD Groep Van Haga en de PVV voor deze gewijzigde motie hebben gestemd en de leden van de fractie van de ChristenUnie ertegen zodat zij is aangenomen.In stemming komt de motie-Bikker c.s. (25295 nr. 1257). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Baudet (25295 nr. 1258). De voorzitter: Ik constateer dat de leden van de fracties van BBB FVD Groep Van Haga en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Baudet (25295 nr. 1259). De voorzitter: Ik constateer dat de leden van de fracties van DENK de SGP BBB JA21 FVD Groep Van Haga en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Baudet (25295 nr. 1260). De voorzitter: Ik constateer dat de leden van de fracties van DENK de SGP BBB JA21 FVD Groep Van Haga en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van der Staaij/Paternotte (25295 nr. 1261). De voorzitter: Ik constateer dat deze motie met algemene stemmen is aangenomen. In stemming komt de motie-Kuzu (25295 nr. 1262). De voorzitter: Ik constateer dat de leden van de fracties van DENK de PvdD Fractie Den Haan de SGP BBB JA21 FVD Groep Van Haga en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Den Haan c.s. (25295 nr. 1265). De voorzitter: Ik constateer dat de leden van de fracties van BIJ1 Volt DENK Fractie Den Haan D66 de ChristenUnie de VVD de SGP BBB JA21 FVD Groep Van Haga en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Den Haan (25295 nr. 1266).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Den Haan c.s. (25295 nr. 1267). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van der Plas/Van Haga (25295 nr. 1281 was nr. 1268). De voorzitter: Ik constateer dat de leden van de fracties van BIJ1 Volt DENK Fractie Den Haan de VVD BBB JA21 FVD Groep Van Haga en de PVV voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Simons/Gündoğan (25295 nr. 1271). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga/Van der Plas (25295 nr. 1274). De voorzitter: Ik constateer dat de leden van de fracties van BIJ1 DENK Fractie Den Haan BBB JA21 FVD Groep Van Haga en de PVV voor deze motie hebben gestemd en de leden van de overige fracties ertegen zodat zij is verworpen. De heer Segers. De heer Segers (ChristenUnie): Mevrouw de voorzitter bij de stemming over de motie op stuk nr. 1256 staken wij onze hand niet op maar wij willen geacht worden voor die motie te hebben gestemd. De voorzitter: We zullen het stenogram van dit onderdeel van de vergadering doorgeleiden naar het kabinet.