17 Stemming motie Passend onderwijs Aan de orde is de stemming over een aangehouden motie ingediend bij het VAO Passend onderwijs te weten: - de motie-Siderius over een Wajong-uitkering voor ernstig meervoudig gehandicapte kinderen (31497 nr. 188). (Zie vergadering van 17 februari 2016.) In stemming komt de motie-Siderius (31497 nr. 188). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet de Groep Kuzu/Öztürk Klein de VVD de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. Mevrouw Siderius (SP): Voorzitter. De SP is heel blij dat deze motie is aangenomen. Wij willen graag van de staatssecretaris van Sociale Zaken weten hoe zij de wet gaat wijzigen en het liefst ook op welke termijn. Het zou namelijk mooi zijn als dit voor het volgende schooljaar kan. De voorzitter: Ik stel voor het stenogram van dit deel van de vergadering door te geleiden naar het kabinet.