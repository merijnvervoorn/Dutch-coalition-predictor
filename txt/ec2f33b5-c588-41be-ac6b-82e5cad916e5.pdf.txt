9 Stemmingen moties Beleidsnotitie Nederland-China Aan de orde zijn de stemmingen over moties ingediend bij het debat over de beleidsnotitie Nederland-China: een nieuwe balans te weten: - de motie-Van Helvert c.s. over het hoofdstuk over mensenrechten uitwerken en opnieuw voorleggen aan de Tweede Kamer (35207 nr. 4); - de motie-Koopmans c.s. over een brede internationale coalitie voor een gelijk speelveld met China (35207 nr. 5); - de motie-Koopmans c.s. over wegnemen van oneigenlijke voordelen vanwege de status van ontwikkelingsland (35207 nr. 6); - de motie-Bisschop/Van Helvert over prioriteit geven aan godsdienstvrijheid in de bilaterale betrekkingen (35207 nr. 7); - de motie-Bisschop/Van Helvert over steun betuigen aan Taiwan (35207 nr. 8); - de motie-Bisschop over een hardere opstelling tegenover China (35207 nr. 9); - de motie-De Roon over het weren van Huawei bij de aanleg van het 5G-netwerk (35207 nr. 10); - de motie-Karabulut c.s. over het maatschappelijk middenveld betrekken in de uitvoering van de Chinanotitie (35207 nr. 11); - de motie-Karabulut over een VS-strategie (35207 nr. 12); - de motie-Sjoerdsma c.s. over zich vaker en stelliger uitspreken wanneer de mensenrechten in China onder druk staan (35207 nr. 13); - de motie-Sjoerdsma over een impacttoets ten aanzien van mensenrechten voor de export van IT-producten (35207 nr. 14); - de motie-Sjoerdsma/Van Helvert over een effectief internationaal aanbestedingsinstrument (35207 nr. 15); - de motie-Van Ojik/Diks over een vergunningsplicht voor de export van surveillancetechnologie (35207 nr. 16); - de motie-Van Ojik over aansluiting bij initiatieven ter herziening van het mededingingskader (35207 nr. 17); - de motie-Van Ojik over een centraal meldpunt voor Nederlandse Oeigoeren (35207 nr. 18); - de motie-Voordewind/Van Helvert over het speerpunt godsdienstvrijheid onderdeel maken van het beleid (35207 nr. 21); - de motie-Voordewind over ondersteuning van het bedrijfsleven om medeplichtigheid aan mensenrechtenschendingen te voorkomen (35207 nr. 22); - de motie-Voordewind over respect voor mensenrechten als strategisch belang (35207 nr. 23). (Zie notaoverleg van 30 september 2019.) De voorzitter: De heer Voordewind wenst zijn aangehouden motie op stuk nr. 22 in stemming te brengen.Op verzoek van de heer Sjoerdsma stel ik voor zijn motie (35207 nr. 14) aan te houden. Op verzoek van de heer Van Ojik stel ik voor zijn motie (35207 nr. 18) aan te houden. Daartoe wordt besloten. De voorzitter: De motie-Van Helvert c.s. (35207 nr. 4) is in die zin gewijzigd dat zij thans is ondertekend door de leden Van Helvert Sjoerdsma Voordewind Ploumen Van Ojik Bisschop Kuzu en Krol. Zij krijgt nr. 24 was nr. 4 (35207). De voorzitter: De motie-Bisschop/Van Helvert (35207 nr. 8) is in die zin gewijzigd dat zij thans luidt: Motie De Kamer gehoord de beraadslaging constaterende dat de VS en Australië zich openlijk uitspreken voor de participatie van Taiwan binnen internationale organisaties en aangelegenheden; overwegende dat Taiwan een legitieme wens kent om op betekenisvolle wijze te participeren in internationale organisaties; verzoekt de regering in navolging van de VS en Australië waar mogelijk binnen de EU draagvlak te zoeken voor steun aan de participatie van Taiwan binnen internationale organisaties en aangelegenheden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 25 was nr. 8 (35207). De voorzitter: De motie-Van Ojik/Diks (35207 nr. 16) is in die zin gewijzigd en nader gewijzigd dat zij thans is ondertekend door de leden Van Ojik en Sjoerdsma en luidt: Motie De Kamer gehoord de beraadslaging constaterende dat het Chinese ministerie van openbare veiligheid surveillancesoftware van Nederlandse bedrijven gebruikt voor het herkennen en registreren van emoties de etniciteit en het geslacht van zijn burgers;overwegende dat het onwenselijk is dat Nederlandse software wordt gebruikt voor het onderdrukken van mensen elders in de wereld maar dat surveillancesoftware momenteel niet onder de restricties voor wapenexport valt; constaterende dat over het toevoegen van surveillancetechnologie aan de lijst van dual-usegoederen nog geen overeenstemming bestaat binnen de EU ondanks inzet van de Nederlandse regering; overwegende dat het Nederland vrijstaat om zelfstandig te besluiten een exportvergunningsplicht in te voeren voor surveillancetechnologie; verzoekt de regering extra inspanningen te verrichten om in Europees verband een vergunningsplicht in te stellen voor de export van surveillancetechnologie en mocht dit niet lukken voor 1 juli 2020 een dergelijke vergunningsplicht in te voeren via nationale wetgeving bij voorkeur samen met zo veel mogelijk andere gelijkgezinde lidstaten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 27 was nr. 16 (35207). De voorzitter: De motie-Voordewind (35207 nr. 22) is in die zin gewijzigd dat zij thans luidt: Motie De Kamer gehoord de beraadslaging overwegende dat de internationale rechtsorde een strategisch belang is voor Nederland en Europa; overwegende dat internationale afspraken over het respecteren van mensenrechten een onlosmakelijk onderdeel zijn van die internationale rechtsorde; constaterende dat Chinese bedrijven betrokken kunnen zijn bij mensenrechtenschendingen; verzoekt de regering om proactieve ondersteuning te geven aan het bedrijfsleven voor wat betreft het voorkomen van medeplichtigheid aan mensenrechtenschendingen en geen exportkredietverzekering te verlenen wanneer op het risico van mensenrechtenschendingen niet wordt geacteerd om zo te bevorderen dat de Nederlandse bedrijven zich in de handel houden aan de OESO-richtlijnen voor internationaal maatschappelijk verantwoord ondernemen en de Kamer hierover zo spoedig mogelijk te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 28 was nr. 22 (35207).Ik stel vast dat wij nu over deze gewijzigde moties kunnen stemmen. Ik geef gelegenheid tot het afleggen van een stemverklaring vooraf. De heer Van Raan (PvdD): Voorzitter. Vanuit de Kamer is er een nadrukkelijke wens om mensenrechten een veel belangrijker plek in de Chinanotitie te geven. Die wens heeft de Partij voor de Dieren ook. De moties die de regering hiertoe dwingen kunnen dan ook op steun van onze fractie rekenen. Maar wel willen wij graag bezwaar aantekenen bij enkele overwegingen uit een aantal moties. Zo kunnen wij ons niet vinden in de overweging uit de motie op stuk nr. 4 van het CDA die zegt dat economische banden ingezet kunnen worden als hefboom voor het handhaven van de mensenrechten en de motie op stuk nr. 23 van de ChristenUnie die oproept om de mensenrechten aan de kaak te stellen via onderhandelingen over het investeringsverdrag met China. Wij willen graag opgemerkt hebben dat wat de Partij voor de Dieren betreft het China-investeringsverdrag er helemaal niet komt. Dank u wel. De voorzitter: Dank u wel meneer Van Raan. In stemming komt de gewijzigde motie-Van Helvert c.s. (35207 nr. 24 was nr. 4). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 de SGP het CDA de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Koopmans c.s. (35207 nr. 5). De voorzitter: Ik constateer dat deze motie met algemene stemmen is aangenomen. In stemming komt de motie-Koopmans c.s. (35207 nr. 6). De voorzitter: Ik constateer dat deze motie met algemene stemmen is aangenomen. In stemming komt de motie-Bisschop/Van Helvert (35207 nr. 7). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 de VVD de SGP het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen.In stemming komt de gewijzigde motie-Bisschop/Van Helvert (35207 nr. 25 was nr. 8). De voorzitter: Ik constateer dat de leden van de fracties van de PvdA GroenLinks vKA DENK 50PLUS D66 de VVD de SGP het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Bisschop (35207 nr. 9). De voorzitter: Ik constateer dat de leden van de fracties van de SP de PvdD DENK 50PLUS de SGP en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Roon (35207 nr. 10). De voorzitter: Ik constateer dat de leden van de fracties van GroenLinks vKA 50PLUS de SGP en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Karabulut c.s. (35207 nr. 11). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 de SGP en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Karabulut (35207 nr. 12). De voorzitter: Ik constateer dat de leden van de fracties van de SP vKA de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Sjoerdsma c.s. (35207 nr. 13). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Sjoerdsma/Van Helvert (35207 nr. 15). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 de VVD de SGP het CDA de ChristenUnie de PVV en VanHaga voor deze motie hebben gestemd en de leden van de fractie van FvD ertegen zodat zij is aangenomen. In stemming komt de nader gewijzigde motie-Van Ojik/Sjoerdsma (35207 nr. 27 was nr. 16). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 de SGP het CDA de ChristenUnie en de PVV voor deze nader gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Ojik (35207 nr. 17). De voorzitter: Ik constateer dat de leden van de fracties van de PvdA GroenLinks DENK 50PLUS en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Voordewind/Van Helvert (35207 nr. 21). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 de VVD de SGP het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Voordewind (35207 nr. 28 was nr. 22). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Voordewind (35207 nr. 23). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen.