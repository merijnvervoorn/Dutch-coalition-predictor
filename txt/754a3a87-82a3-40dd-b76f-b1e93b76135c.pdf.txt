12 Stemmingen moties Wet herziening regels niet tijdig beslissen in vreemdelingenzaken Stemmingen moties Wet herziening regels niet tijdig beslissen in vreemdelingenzaken Aan de orde zijn de stemmingen over moties ingediend bij de behandeling van het wetsvoorstel Wijziging van de Vreemdelingenwet 2000 teneinde te voorzien in herziening van de regels voor niet tijdig beslissen op aanvragen op grond van de Vreemdelingenwet 2000 (Wet herziening regels niet tijdig beslissen in vreemdelingenzaken) te weten: - de motie-Diederik van Dijk c.s. over verkennen hoe andere lidstaten invulling geven aan het beginsel van effectieve rechtsbescherming voor vreemdelingen (35749 nr. 11); - de motie-Bontenbal c.s. over de verblijfsregeling voor ongedocumenteerde Surinamers die voor 1975 zijn geboren en op dit moment tien jaar of meer in Nederland verblijven alsnog formaliseren (35749 nr. 13). (Zie vergadering van 18 juni 2024.) De voorzitter: De motie-Bontenbal c.s. (35749 nr. 13) is in die zin gewijzigd dat zij thans is ondertekend door de leden Bontenbal Van Oostenbruggen White Podt Van Nispen Ceder Koekkoek Diederik van Dijk Ouwehand Van der Plas en Van Baarle. Zij krijgt nr. 14 was nr. 13 (35749). Ik stel vast dat wij hier nu over kunnen stemmen. In stemming komt de motie-Diederik van Dijk c.s. (35749 nr. 11). De voorzitter: Ik constateer dat de leden van de fracties van NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Bontenbal c.s. (35749 nr. 14 was nr. 13). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA en BBB voor deze gewijzigde motie hebben gestemd en de leden van de overige fracties ertegen zodat zij is aangenomen. (Applaus en gejuich vanaf de publieke tribune) De voorzitter: Er is een mededeling van de heer Bontenbal.De heer Bontenbal (CDA): Dank voorzitter. Ook dank aan alle collega's. Er is brede steun vanuit de oppositie en de coalitie. Ik verwacht van het kabinet heel snel zo snel mogelijk een brief over hoe deze regeling gaat worden uitgevoerd. De voorzitter: Verwacht u die brief van dit kabinet of van het vorige kabinet? De heer Bontenbal (CDA): Zo snel mogelijk. De voorzitter: Heel goed. Ik zal het stenogram van dit deel van de vergadering doorgeleiden naar het kabinet.