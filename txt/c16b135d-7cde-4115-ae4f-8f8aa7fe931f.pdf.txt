11 Stemmingen moties Energieraad Aan de orde zijn de stemmingen over moties ingediend bij het debat over Energieraad te weten: - de motie-Teunissen c.s. over aansluiten bij de oproep van Spanje om in EU-verband uit het Energy Charter Treaty te stappen (21501-33 nr. 940); - de motie-Kröger c.s. over in EU-verband pleiten voor het uitfaseren van de gratis emissierechten in 2032 of eerder (21501-33 nr. 941); - de motie-Van Wijngaarden/Bontenbal over alleen instemmen met een nieuw voorstel voor de EU taxonomie indien kernenergie hierin wordt meegenomen (21501-33 nr. 942). (Zie vergadering van heden.) In stemming komt de motie-Teunissen c.s. (21501-33 nr. 940). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 Lid Omtzigt en de PVV voor deze motie hebben gestemd en de leden van de fracties van de ChristenUnie de VVD de SGP het CDA JA21 FVD en Groep Van Haga ertegen zodat zij is aangenomen. De heer Wassenberg Partij voor de Dieren. De heer Wassenberg (PvdD): Dank voor het aannemen van de motie. De motie was ontraden dus ik zou graag een brief van het kabinet hebben. De minister zit erbij dus die luistert mee. De brief wil ik wel graag vóór de Energieraad. De voorzitter: Dank u wel. We zullen dit — hupsakee! — doorgeleiden naar het kabinet en de minister. In stemming komt de motie-Kröger c.s. (21501-33 nr. 941). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 Lid Omtzigt en de ChristenUnie voor deze motie hebben gestemd en de leden van de fracties van de VVD de SGP het CDA JA21 de PVV FVD en Groep Van Haga ertegen zodat zij is verworpen. In stemming komt de motie-Van Wijngaarden/Bontenbal (21501-33 nr. 942). De voorzitter: Ik constateer dat de leden van de fracties van Volt Fractie Den Haan Lid Omtzigt de VVD de SGP het CDA JA21 dePVV en Groep Van Haga voor deze motie hebben gestemd en de leden van de fracties van de SP GroenLinks DENK de PvdA de PvdD D66 de ChristenUnie en FVD ertegen zodat zij is aangenomen. Hiermee zijn we aan het einde van de stemmingen gekomen. Ik dank de minister voor zijn aanwezigheid hier. Ik schors de vergadering en daarna wordt er gestart met het tweeminutendebat Verkeersveiligheid. De vergadering wordt van 17.37 uur tot 18.31 uur geschorst.