10 Regeling van werkzaamheden Regeling van werkzaamheden Regeling van werkzaamheden De voorzitter: Ik stel voor toe te voegen aan de agenda van de Kamer het Verantwoordingsdebat voor het jaar 2023 en daarbij qua sprekersvolgorde de begrotingsvolgorde te hanteren en de volgende spreektijden toe te kennen: - acht minuten voor de PVV; - zeven minuten voor GroenLinks-PvdA VVD en NSC; - zes minuten voor D66 BBB CDA en SP; - vijf minuten voor DENK Partij voor de Dieren Forum voor Democratie SGP ChristenUnie Volt en JA21. Ik stel voor toe te voegen aan de agenda van de Kamer het wetsvoorstel Wijziging van de Wet allocatie arbeidskrachten door intermediairs en enige andere wetten in verband met de invoering van regels voor het verlenen van toelating voor het ter beschikking stellen van arbeidskrachten (Wet toelating terbeschikkingstelling van arbeidskrachten) (36446). Ik stel voor dinsdag 2 april aanstaande ook te stemmen over het wetsvoorstel Wijziging van wetten op met name het terrein van onderwijs cultuur en wetenschap in verband met het repareren van wetstechnische en redactionele vergissingen en verschrijvingen (Reparatiewet OCW) (36478). Ingekomen is een beschikking van de Voorzitters van de Eerste en Tweede Kamer der Staten-Generaal inzake aanwijzing van het Tweede Kamerlid Uitermark tot plaatsvervangend lid in de bestaande vacature in de OVSE Parlementaire Assemblee. Overeenkomstig de voorstellen van de voorzitter wordt besloten. De voorzitter: Ik schors een enkel ogenblik. De vergadering wordt enkele ogenblikken geschorst.