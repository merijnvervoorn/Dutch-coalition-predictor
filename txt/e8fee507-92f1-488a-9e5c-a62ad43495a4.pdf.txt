16 Stemmingen moties Rapport van de Onderzoekscommissie Openbaar Ministerie (commissie-Fokkens) Aan de orde zijn de stemmingen over moties ingediend bij het VAO Rapport van de Onderzoekscommissie Openbaar Ministerie (commissie-Fokkens) te weten: - de motie-Groothuizen over gedetailleerd inzicht in besteding van de extra gelden voor de strafrechtketen (28844 nr. 200); - de motie-De Graaf/Markuszower over stoppen met stimuleren van de doofpotcultuur bij het Openbaar Ministerie (28844 nr. 201); - de motie-Van Dam/Groothuizen over een hoofdstuk over ethisch leiderschap opnemen in jaarbericht van het OM (28844 nr. 202). (Zie vergadering van 20 februari 2020.) In stemming komt de motie-Groothuizen (28844 nr. 200). De voorzitter: Ik constateer dat deze motie met algemene stemmen is aangenomen. In stemming komt de motie-De Graaf/Markuszower (28844 nr. 201). De voorzitter: Ik constateer dat de leden van de fracties van de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Dam/Groothuizen (28844 nr. 202). De voorzitter: Ik constateer dat deze motie met algemene stemmen is aangenomen.