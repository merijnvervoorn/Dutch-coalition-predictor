13 Stemmingen Brief subsidiariteitstoets Aan de orde zijn de stemmingen in verband met de brief van de vaste commissie voor Europese Zaken over de subsidiariteitstoets inzake het voorstel voor een Verordening over geluidsgerelateerde exploitatiebeperkingen op EU-luchthavens COM(2011)828 (33164 nr. 1). De voorzitter: Ik stel voor conform het voorstel van de vaste commissie voor Europese Zaken te besluiten en in te stemmen met de brief aan de Voorzitter van de Europese Commissie onder de aantekening dat de fractie van D66 geacht wenst te worden tegen het voorstel te hebben gestemd. Daartoe wordt besloten.