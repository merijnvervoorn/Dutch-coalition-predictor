13 Stemmingen moties Wet kinderbijslagvoorziening BES Aan de orde zijn de stemmingen over moties ingediend bij de behandeling van het wetsvoorstel Wet kinderbijslagvoorziening BES te weten: - de motie-Kuzu over voorkomen dat kinderen in Caribisch Nederland in armoede opgroeien (34275 nr. 10); - de motie-Siderius over inkomensafhankelijk maken van de kinderbijslagen op de BES-eilanden (34275 nr. 11); - de motie-Siderius over automatisch aanvragen van kinderbijslag op de BES-eilanden (34275 nr. 12); - de motie-Van Laar/Dik-Faber over leefbare lonen in Caribisch Nederland (34275 nr. 13). (Zie wetgevingsoverleg van 25 november 2015.) De voorzitter: Op verzoek van de heer Van Laar stel ik voor zijn motie (34275 nr. 13) aan te houden. Daartoe wordt besloten. De voorzitter: De motie-Siderius (34275 nr. 12) is in die zin gewijzigd dat zij thans is ondertekend door de leden Siderius en Van Weyenberg en luidt: Motie De Kamer gehoord de beraadslaging constaterende dat de regering een eenvoudige regeling voor de kinderbijslagvoorziening BES beoogt; overwegende dat inschrijving in de bevolkingsadministratie voor elk nieuwgeboren kind afzonderlijk gebeurt; verzoekt de regering ernaar te streven om de regeling voor kinderbijslag voor de openbare lichamen Bonaire Sint Eustatius en Saba zo vorm te geven dat bij inschrijvingen van kinderen in de bevolkingsadministratie automatisch kinderbijslag wordt aangevraagd en de Kamer voor de zomer 2016 over de voortgang te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 14 was nr. 12 (34275). Ik stel vast dat wij hier nu over kunnen stemmen. In stemming komt de motie-Kuzu (34275 nr. 10).De voorzitter: Ik constateer dat de aanwezige leden van de fracties van de ChristenUnie de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Siderius (34275 nr. 11). De voorzitter: Ik constateer dat de aanwezige leden van de fracties van de Groep Kuzu/Öztürk GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Siderius/Van Weyenberg (34275 nr. 14 was nr. 12). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De vergadering wordt enkele ogenblikken geschorst.