14 Stemming Schrappen grondslag diagnostische toets Aan de orde is de stemming in verband met het Voorstel van wet van de leden Bisschop en Rog tot wijziging van de Wet op het voortgezet onderwijs en de Wet op de expertisecentra teneinde de wettelijke grondslag voor de diagnostische toets te schrappen (34598). (Zie vergadering van 7 maart 2018.) In stemming komt het wetsvoorstel. De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor dit wetsvoorstel hebben gestemd en de leden van de fractie van de PVV ertegen zodat het is aangenomen. De heer Bisschop. Ook u van harte gefeliciteerd met het aannemen van dit wetsvoorstel. Aan u ook de vraag of u mede namens de heer Rog bereid bent om dit wetsvoorstel in de Eerste Kamer te verdedigen. De heer Bisschop (SGP): Voorzitter. Allereerst dank aan de collega's dat ons de vreugde bereid is dat we daartoe in staat gesteld worden. Wij zullen die taak gaarne met verve en met overtuiging op ons nemen. De voorzitter: Dank u wel. Veel succes daarbij.