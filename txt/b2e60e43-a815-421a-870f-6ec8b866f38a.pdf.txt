12 Stemmingen moties Oversterfte Stemmingen moties Oversterfte Aan de orde zijn de stemmingen over aangehouden moties ingediend bij het debat over oversterfte te weten: - de motie-Joseph c.s. over datasets en analyses van het CBS over oversterfte langer toegankelijk houden voor wetenschappelijk vervolgonderzoek (25295 nr. 2156); - de motie-Joseph c.s. over een onafhankelijk en integraal wetenschappelijk onderzoek naar de redenen en oorzaken van oversterfte sinds 2020 (25295 nr. 2157); - de motie-Agema/Van der Plas over de coronastrategie betrekken bij de opheldering van de aanhoudende oversterfte (25295 nr. 2158); - de motie-Dijk over structureel investeren in preventie in wijken met een lage sociaal-economische status (25295 nr. 2159); - de motie-Dijk over alle wetsvoorstellen en beleidsmaatregelen toetsen op het effect op sociaal-economische gezondheidsverschillen (25295 nr. 2160); - de motie-Tielen c.s. over komen tot protocollen die gegevensuitwisseling sneller en makkelijker mogelijk maken (25295 nr. 2161); - de motie-Tielen/Joseph over het samen met het RIVM veilig beschikbaar maken van actuele vaccinatiegegevens (25295 nr. 2162); - de motie-Tielen c.s. over de ontsluiting van vaccinatiegegevens in één centraal overzicht versnellen (25295 nr. 2163); - de motie-Diederik van Dijk over scenario's om de financiering van onderzoek naar dementie te vergroten (25295 nr. 2164); - de motie-Van Meijeren over een onafhankelijk onderzoek naar de oorzaken van de lage geboortecijfers in 2022 en 2023 (25295 nr. 2165). (Zie vergadering van 15 februari 2024.) De voorzitter: Mevrouw Agema wenst haar aangehouden motie op stuk nr. 2158 alsnog in stemming te brengen. In stemming komt de motie-Joseph c.s. (25295 nr. 2156). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de VVD de ChristenUnie de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Joseph c.s. (25295 nr. 2157). De voorzitter: Ik constateer dat de leden van de fracties van de SP GroenLinks-PvdA de PvdD DENK NSC de ChristenUnie de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Agema/Van der Plas (25295 nr. 2158). De voorzitter: Ik constateer dat de leden van de fracties van de SP de PvdD DENK NSC de VVD de ChristenUnie de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. Mevrouw Joseph. Mevrouw Joseph (NSC): De moties op de stukken nrs. 2156 en 2157 waren ontraden door de minister. Ik zie graag een brief over hoe zij die moties gaat uitvoeren binnen twee weken. De voorzitter: Twee weken. Ik zal het stenogram van dit deel van de vergadering doorgeleiden naar het kabinet. In stemming komt de motie-Dijk (25295 nr. 2159). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt de ChristenUnie en JA21 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Dijk (25295 nr. 2160). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt de ChristenUnie en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Tielen c.s. (25295 nr. 2161). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de fractie van de PvdD ertegen zodat zij is aangenomen. In stemming komt de motie-Tielen/Joseph (25295 nr. 2162). De voorzitter: Ik constateer dat de leden van de fracties van de SP GroenLinks-PvdA DENK Volt NSC de VVD de ChristenUnie de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Tielen c.s. (25295 nr. 2163). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de fractie van de PVV ertegen zodat zij is aangenomen.In stemming komt de motie-Diederik van Dijk (25295 nr. 2164). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt de ChristenUnie de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Meijeren (25295 nr. 2165). De voorzitter: Ik constateer dat de leden van de fracties van DENK en FVD voor deze motie hebben gestemd en de leden van de overige fracties ertegen zodat zij is verworpen. Wat een prachtig huwelijk! Desondanks is de motie niet aangenomen. Een vraag van de heer Diederik van Dijk. De heer Diederik van Dijk (SGP): Dank u voorzitter. Mijn motie op stuk nr. 2164 over dementie was ontraden maar is toch aangenomen. Ik wil graag van de minister weten hoe die motie wordt uitgevoerd. De voorzitter: Prima. Ik zal het stenogram van dit deel van de vergadering doorgeleiden naar het kabinet.