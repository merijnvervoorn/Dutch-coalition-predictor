22 Stemmingen moties Strafbaarstelling verblijf in een door een terroristische organisatie gecontroleerd gebied Aan de orde zijn de stemmingen over moties ingediend bij de behandeling van het wetsvoorstel Wijziging van het Wetboek van Strafrecht en het Wetboek van Strafvordering tot strafbaarstelling van verblijf in een door een terroristische organisatie gecontroleerd gebied (strafbaarstelling verblijf in een door een terroristische organisatie gecontroleerd gebied) te weten: - de motie-De Graaf over intrekken van het Nederlanderschap van eenieder die is veroordeeld voor verblijf in terroristisch gebied (35125 nr. 18); - de motie-Van der Graaf/Sjoerdsma over een spoedaanvraagprocedure voor hulpverleners en journalisten (35125 nr. 19); - de motie-Sjoerdsma over achteraf toestemming verlenen aan journalisten (35125 nr. 20). (Zie vergadering van 5 september 2019.) De voorzitter: De motie-Van der Graaf/Sjoerdsma (35125 nr. 19) is in die zin gewijzigd dat zij thans luidt: Motie De Kamer gehoord de beraadslaging constaterende dat het wetsvoorstel voorziet in een aanvraagprocedure voor het verkrijgen van toestemming om te verblijven in een door een terroristische organisatie gecontroleerd gebied; overwegende dat voor hulpverleners en journalisten ter plaatse situaties voorstelbaar zijn waarbij op de kortst mogelijke termijn toestemming nodig is; overwegende dat dit ook bij plotselinge crisissituaties voor hulpverleners die vanuit Nederland of andere veilige landen reizen van toepassing kan zijn; verzoekt de minister te voorzien in een spoedaanvraagprocedure voor hulpverleners en journalisten waarbij als uitgangspunt een doorlooptijd van ten hoogste 24 uur geldt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 24 was nr. 19 (35125). Ik stel vast dat wij hier nu over kunnen stemmen.In stemming komt de motie-De Graaf (35125 nr. 18). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van der Graaf/Sjoerdsma (35125 nr. 24 was nr. 19). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie FvD en vKA voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Sjoerdsma (35125 nr. 20). De voorzitter: Ik constateer dat de leden van de fracties van de SP de PvdA de PvdD DENK 50PLUS D66 FvD en vKA voor deze motie hebben gestemd en de leden van de overige fracties ertegen zodat zij is verworpen. Hiermee zijn we aan het einde gekomen van de stemmingen. De vergadering wordt enkele ogenblikken geschorst.