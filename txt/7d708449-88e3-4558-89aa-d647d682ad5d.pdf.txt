8 Stemmingen moties uitslag van het Oekraïne-referendum Aan de orde zijn de stemmingen over moties ingediend bij het debat over de uitslag van het Oekraïne-referendum te weten: - de motie-Jasper van Dijk/Thieme over een intrekkingswet inzake de goedkeuring van het associatieverdrag (2150120 nr. 1165); - de motie-Verhoeven/Sjoerdsma over het treffen van EUsancties tegen Rusland (21501-20 nr. 1166); - de motie-Klein over uitvoering geven aan artikel 11 van de Wet raadgevend referendum (21501-20 nr. 1167). (Zie vergadering van 8 november 2016.) De voorzitter: De motie-Verhoeven/Sjoerdsma (21501-20 nr. 1166) is in die zin gewijzigd dat zij thans luidt: Motie De Kamer gehoord de beraadslaging constaterende dat Rusland met bombardementen op onder andere ziekenhuizen scholen en een hulpkonvooi verantwoordelijk is voor vele burgerslachtoffers en oorlogsmisdaden in Syrië; constaterende dat Rusland in de VN-Veiligheidsraad zeer recentelijk het veto heeft uitgesproken tegen een resolutie die opriep tot het beëindigen van bombardementen op Aleppo in Syrië en een staakt-het-vuren om humanitaire hulp mogelijk te maken; verzoekt de regering zich in te zetten voor extra sancties namens de Europese Unie op Rusland en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1168 was nr. 1166 (21501-20). De heer Verhoeven (D66): Voorzitter. Ik wil graag de motie op stuk nr. 1166 de gewijzigde motie-Verhoeven/Sjoerdsma over EU-sancties tegen Rusland aanhouden. De voorzitter: Op verzoek van de heer Verhoeven stel ik voor zijn gewijzigde motie (21501-20 nr. 1168 was nr. 1166) aan te houden.Daartoe wordt besloten. In stemming komt de motie-Jasper van Dijk/Thieme (2150120 nr. 1165). De voorzitter: Ik constateer dat de aanwezige leden van de fracties van de SP de PvdD 50PLUS Klein de Groep Kuzu/Öztürk de Groep Bontes/Van Klaveren de PVV en Monasch voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klein (21501-20 nr. 1167). De voorzitter: Ik constateer dat de aanwezige leden van de fracties van de SP de PvdD 50PLUS Klein de SGP de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.