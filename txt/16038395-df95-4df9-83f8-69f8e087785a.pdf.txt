9 Stemming motie InitiatiefwetsvoorstelKwint/Westerveld over de vrijwillige ouderbijdrage Aan de orde is de stemming over een motie ingediend bij de behandeling van het Voorstel van wet van de leden Kwint en Westerveld tot wijziging van diverse onderwijswetten teneinde te verbieden dat leerlingen van ouders die geen vrijwillige geldelijke bijdrage hebben voldaan worden buitengesloten van activiteiten te weten: - de motie-Rog/Rudmer Heerema over de toegankelijkheid van profielscholen voor leerlingen van wie de ouders de ouderbijdrage niet kunnen betalen (35063 nr. 11). (Zie vergadering van 10 december 2019.) De voorzitter: Meneer Rog. De heer Rog (CDA): Voorzitter. U staat mij nu vast toe dat ik mijn felicitatie overbreng. De motie die ik samen met de heer Heerema heb ingediend op stuk nr. 11 hield verband met het amendement dat niet aangenomen is. Derhalve trek ik de motie bij dezen graag in. De voorzitter: Aangezien de motie-Rog/Rudmer Heerema (35063 nr. 11) is ingetrokken maakt zij geen onderwerp van behandeling meer uit.