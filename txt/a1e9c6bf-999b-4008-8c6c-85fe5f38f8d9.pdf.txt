18 Stemmingen moties Situatie in Gaza Stemmingen moties Situatie in Gaza Aan de orde zijn de stemmingen over moties ingediend bij het debat over de situatie in Gaza te weten: - de motie-Van Baarle/Piri over de Kamer voor juli 2024 informeren over of het kabinet voornemens is om UNRWA aanvullend te financieren (23432 nr. 520); - de motie-Van Baarle over een verkenning naar de inzet van Nederlandse marineschepen bij humanitaire hulp aan Gaza (23432 nr. 521); - de motie-Van Baarle over zich bij Zuid-Afrika aansluiten in de genocidezaak tegen Israël (23432 nr. 522); - de motie-Dobbe c.s. over via alle beschikbare kanalen pleiten voor een permanent staakt-het-vuren in Gaza (23432 nr. 523); - de motie-Dobbe over in gesprek gaan met vredesorganisaties in Israël en Palestina om te inventariseren wat zij nodig hebben om hun werk te blijven doen (23432 nr. 524); - de motie-Veldkamp c.s. over beschikbare diplomatieke kanalen inzetten om toegang van waarnemers tot onder meer de Sde Teiman-gevangenis in Israël tot stand te brengen (23432 nr. 525); - de motie-Diederik van Dijk over afzien van inzet op opschorting van het associatieverdrag en zoeken naar andere manieren om de humanitaire situatie van burgers in Gaza te verbeteren (23432 nr. 526); - de motie-Ceder c.s. over in bilateraal en Europees verband er bij de Israëlische regering op aandringen het maximale te doen voor de veiligheid van burgers en ontheemden in Rafah (23432 nr. 527); - de motie-De Roon over een onderzoek instellen naar de rol en verantwoordelijkheid van Fatah met betrekking tot de terreuraanval van 7 oktober (23432 nr. 528); - de motie-De Roon over onderzoeken hoe de rekening voor humanitaire hulp aan Gaza verhaald kan worden op de steenrijke Hamasmiljardairs (23432 nr. 529); - de motie-De Roon over zich in NAVO-verband ferm uitspreken tegen het onderdak bieden aan Hamasterroristen door Turkije (23432 nr. 530). (Zie vergadering van 16 mei 2024.) De voorzitter: De motie-Diederik van Dijk (23432 nr. 526) is in die zin gewijzigd dat zij thans luidt: Motie De Kamer gehoord de beraadslaging overwegende dat het kabinet stappen wil zetten om via het EU-associatieakkoord Israël onder economische en politieke druk te zetten;overwegende dat zowel de VS als stemmen in de Israëlische regering verzoeken om een beter plan om te voldoen aan het humanitair oorlogsrecht en dat het kabinet zich daar ook in kan voegen zonder deze sanctie; verzoekt het kabinet af te zien van inzet van het genoemde associatieakkoord als drukmiddel en op zoek te gaan naar andere manieren om de humanitaire situatie van burgers in Gaza te verbeteren en gaat over tot de orde van de dag. Zij krijgt nr. 532 was nr. 526 (23432). Ik stel vast dat wij hier nu over kunnen stemmen. Voor een stemverklaring geef ik nu graag het woord aan de heer Van Baarle van de fractie van DENK. De heer Van Baarle (DENK): Dank u wel voorzitter. Allereerst heb ik een stemverklaring over de motie op stuk nr. 527 van de heer Ceder c.s. We hebben daarover in het debat van gedachten gewisseld. Daar heb ik aangegeven dat wij het eens zijn met het dictum namelijk: bij de Israëlische regering erop aandringen de burgerbevolking te beschermen. Maar als de motie nog steeds impliceert dat er een militaire operatie in Rafah zou kunnen plaatsvinden dan kunnen we niet voor die motie stemmen. Voor ons is er onvoldoende veiligheid dat het doel van deze motie inderdaad is om de operatie te stoppen. Vandaar dat wij tegen de motie zullen stemmen. En verder lijkt de motie op stuk nr. 529 van de heer De Roon te veel uit te stralen dat we als Nederland zelf niet zouden mogen betalen voor noodhulp aan de noodlijdende mensen in Gaza maar dat we dat geld ergens anders op moeten verhalen. Wij vinden dat wij daar zelf wél geld voor zouden moeten betalen. Om die reden stemmen wij tegen deze motie. Dank voorzitter. De voorzitter: Dank. In stemming komt de motie-Van Baarle/Piri (23432 nr. 520). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Baarle (23432 nr. 521). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP en het CDA voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Van Baarle (23432 nr. 522). De voorzitter: Ik constateer dat de leden van de fracties van de SP GroenLinks-PvdA de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Dobbe c.s. (23432 nr. 523). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Dobbe (23432 nr. 524). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Veldkamp c.s. (23432 nr. 525). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Diederik van Dijk (23432 nr. 532 was nr. 526). De voorzitter: Ik constateer dat de leden van de fracties van de ChristenUnie de SGP BBB JA21 en de PVV voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Ceder c.s. (23432 nr. 527). De voorzitter: Ik constateer dat de leden van de fracties van de SP GroenLinks-PvdA Volt D66 NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-De Roon (23432 nr. 528). De voorzitter: Ik constateer dat de leden van de fracties van de SGP JA21 en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Roon (23432 nr. 529). De voorzitter: Ik constateer dat de leden van de fracties van D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-De Roon (23432 nr. 530). De voorzitter: Ik constateer dat de leden van de fracties van NSC de ChristenUnie de SGP BBB JA21 en de PVV voor deze motie hebben gestemd en de leden van de overige fracties ertegen zodat zij is verworpen.