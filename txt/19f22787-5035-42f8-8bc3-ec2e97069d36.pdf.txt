19 Stemmingen moties Besluit huurprijzen woonruimte Aan de orde zijn de stemmingen over aangehouden moties ingediend bij het tweeminutendebat Besluit huurprijzen woonruimte (maximering aandeel punten WOZ-waarde in woningwaardering) te weten: - de motie-Ephraim over de WOZ-cap vaststellen op 40% van het totaal aantal punten (27926 nr. 352); - de motie-Ephraim over de WOZ-cap alleen laten gelden voor objecten die niet eerder verhuurd waren (27926 nr. 353); - de motie-Ephraim over geen WOZ-cap voor woningen kleiner dan 40 vierkante meter (27926 nr. 354). (Zie vergadering van 29 september 2021.) In stemming komt de motie-Ephraim (27926 nr. 352). De voorzitter: Ik constateer dat de leden van de fractie van Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ephraim (27926 nr. 353). De voorzitter: Ik constateer dat de leden van de fractie van Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ephraim (27926 nr. 354). De voorzitter: Ik constateer dat de leden van de fractie van Groep Van Haga voor deze motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van deze stemmingen. Ik schors de vergadering voor een enkel moment en dan gaan we over tot de regeling van werkzaamheden. Ik dank de minister voor zijn aanwezigheid bij de stemmingen. O excuus we gaan trouwens eerst hoofdelijk stemmen. Gaat u nog niet weg. We gaan eerst hoofdelijk stemmen en daarna gaan we over tot de regeling van werkzaamheden. Ik schors de vergadering voor een enkel moment zodat de eerste groep binnen kan komen. De vergadering wordt enkele ogenblikken geschorst.