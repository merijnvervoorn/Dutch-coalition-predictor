20 Stemming motie Cultuur en corona II Aan de orde is de stemming over een aangehouden motie ingediend bij het debat over Cultuur en corona II te weten: - de motie-Asscher c.s. over ongedaan maken van de bezuiniging op het budget van het Fonds Podiumkunsten (32820 nr. 364). (Zie notaoverleg van 29 juni 2020.) De voorzitter: De motie-Asscher c.s. (32820 nr. 364) is in die zin gewijzigd dat zij thans is ondertekend door de leden Asscher Van den Berge Kwint en Van Raan en luidt: Motie De Kamer gehoord de beraadslaging constaterende dat als gevolg van een gekrompen budget 71 van de 149 door het Fonds Podiumkunsten positief beoordeelde subsidieaanvragen niet gehonoreerd kunnen worden terwijl zij door het fonds van grote waarde voor het culturele landschap worden gezien; overwegende dat de podiumkunsten disproportioneel worden geraakt door de maatregelen tegen het coronavirus; van mening dat een kaalslag in de podiumkunsten moet worden voorkomen en dat bezuinigingen juist op dit moment tot onherstelbare schade kunnen leiden; verzoekt de regering om als onderdeel van de coronamaatregelen 158 miljoen aan het budget voor het Fonds Podiumkunsten toe te voegen voor de honorering van alle positief beoordeelde instellingen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 381 was nr. 364 (32820). Ik stel vast dat wij hier nu over kunnen stemmen. In stemming komt de gewijzigde motie-Asscher c.s. (32820 nr. 381 was nr. 364). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Van KootenArissen FvD en Van Haga voor deze gewijzigde motie hebben gestemd en de leden van de overige fracties ertegen zodat zij is verworpen.De heer Baudet (FvD): Voorzitter ik wil graag een stemverklaring afleggen over de motie-Nijboer bij agendapunt 17 over de Wet toeristische verhuur van woonruimte. De voorzitter: Even kijken. U wilt een stemverklaring over de motie-Nijboer (35353 nr. 33)? De heer Baudet (FvD): Ja om te vertellen waarom ik voor ga stemmen. De voorzitter: Ja dat kan. U weet dat dat heel kort moet. Dat mag binnen maximaal één minuut. En u mag bij een stemverklaring anderen niet uitlokken. Ik geef gelegenheid tot het afleggen van een stemverklaring vooraf. De heer Baudet (FvD): Wij hebben besloten om voor de motie-Nijboer te stemmen om de huren te bevriezen en de corporaties te compenseren. Wij doen dat niet omdat wij in principe vinden dat je dat moet doen en met allerlei subsidies en belastingen moet ingrijpen in de vrije markt maar wij doen dat vanwege de gevolgen van het immigratiebeleid die de woningdruk ophogen en vanwege de gevolgen van het onzinnige klimaatbeleid waardoor de kosten van woningen alsmaar toenemen en er niet bijgebouwd kan worden omdat er geïsoleerd moet worden enzovoorts. Daardoor lopen de kosten zo hoog op dat wij vinden dat gewone Nederlanders daar niet de dupe van moeten worden. Wij gaan dus toch voorstemmen met het ingrijpen in het organische geheel dat de onzichtbare hand van de vrije markt zou moeten zijn omdat er nu op korte termijn iets nodig is. Maar op langere termijn moeten we echt streven naar een vrije open samenleving zonder al die subsidies en belastingen. Dank u wel. De voorzitter: Dank u wel meneer Baudet.