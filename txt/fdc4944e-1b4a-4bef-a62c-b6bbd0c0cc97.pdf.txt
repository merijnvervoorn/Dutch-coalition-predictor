13 Stemmingen Huisvesting vergunninghouders Aan de orde zijn de stemmingen in verband met het wetsvoorstel Wijziging van de Huisvestingswet 2014 inzake de huisvesting van vergunninghouders (34454). (Zie vergadering van 15 september 2016.) In stemming komt het amendement-De Graaf/Madlener (stuk nr. 8 I) tot het invoegen van de onderdelen 0A en 0B. De voorzitter: Ik constateer dat de aanwezige leden van de fracties van de Groep Bontes/Van Klaveren en de PVV voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 8 voorkomende amendementen als verworpen kunnen worden beschouwd. In stemming komt het amendement-Ronnes (stuk nr. 7). De voorzitter: Ik constateer dat de aanwezige leden van de fracties van D66 50PLUS Houwers de SGP de ChristenUnie en het CDA voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdA Van Vliet 50PLUS Klein Houwers de VVD de SGP het CDA de Groep Bontes/Van Klaveren en de PVV voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.