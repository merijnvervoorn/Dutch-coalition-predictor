66 Goed bestuur en toezicht binnen de zorg Goed bestuur en toezicht binnen de zorg Aan de orde is het tweeminutendebat Goed bestuur en toezicht binnen de zorg (CD d.d. 04/10). De voorzitter: Aan de orde is het tweeminutendebat Goed bestuur en toezicht binnen de zorg. Ik heet de minister van Volksgezondheid Welzijn en Sport en de woordvoerders van harte welkom. Ik geef meteen het woord aan mevrouw Agema van de PVV. Mevrouw Agema (PVV): Dank u wel voorzitter. Ik heb twee moties. Motie De Kamer gehoord de beraadslaging constaterende dat het aantal onaangekondigde inspectiebezoeken van de IGJ bedroevend laag is vorig jaar slechts ongeveer 10% ondanks dat het streven is om waar mogelijk inspectiebezoeken onaangekondigd uit te voeren of onaangekondigde elementen te laten bevatten; verzoekt de regering te bewerkstelligen dat inspectiebezoeken in beginsel onaangekondigd plaatsvinden en gaat over tot de orde van de dag. De voorzitter: Deze motie is voorgesteld door de leden Agema en Van den Berg. Zij krijgt nr. 52 (32012). Motie De Kamer gehoord de beraadslaging overwegende dat de Algemene Rekenkamer een zorgelijk gebrek aan daadkracht constateert bij het opsporen van zorgfraude; overwegende dat uit onderzoek is gebleken dat zorgfraudeurs vaak al een strafblad hebben; verzoekt de regering boetes te verdubbelen indien zorgfraudeurs al eerder zijn veroordeeld wegens zware delicten;verzoekt de regering tevens zorgfraudeurs een beroepsverbod op te leggen en gaat over tot de orde van de dag. De voorzitter: Deze motie is voorgesteld door het lid Agema. Zij krijgt nr. 53 (32012). Dank u zeer mevrouw Agema. Dan geef ik het woord aan de heer Bushoff PvdA. De heer Bushoff (PvdA): Voorzitter ik heb mijn toezeggingen gekregen in het commissiedebat dus ik zie af van mijn spreektijd en ik dien geen moties in. De voorzitter: Kijk aan. Dank u wel meneer Bushoff. Dan geef ik het woord aan mevrouw Van den Berg die blijkbaar nog geen toezeggingen heeft gehad. Mevrouw Van den Berg (CDA): En die hoop ik wel te krijgen voorzitter. Dank u wel. Voorzitter. Motie De Kamer gehoord de beraadslaging constaterende dat het nu makkelijker is zorgaanbieder te worden dan een snackbar te openen; constaterende dat meldingsplicht nieuwe zorgaanbieders bovendien slecht werkt en dat IGJ wanneer risico's worden gesignaleerd geen mogelijkheden heeft zorgaanbieders te verbieden te starten; verzoekt de regering te borgen dat zorgaanbieders die bij de Kamer van Koophandel staan ingeschreven maar zich niet gemeld hebben onmiddellijk hun werkzaamheden moeten staken; verzoekt de regering te borgen dat IGJ juridische middelen krijgt om zorgaanbieders te verbieden te starten indien risico's worden gesignaleerd en gaat over tot de orde van de dag. De voorzitter: Deze motie is voorgesteld door het lid Van den Berg. Zij krijgt nr. 54 (32012). Mevrouw Van den Berg (CDA):Voorzitter. Tegen de achtergrond die mevrouw Agema al noemde hebben wij ook de motie van de PVV meegetekend over dat er veel meer onaangekondigd bezocht moet worden. Verder dank aan de bewindslieden dat wij voor de begrotingsbehandeling een brief toezicht Wmo ontvangen. Voorzitter. Dan heb ik nog twee vragen. De raden van toezicht blijken onvoldoende transparant in de verantwoording van hoe zij toezicht houden. Is de minister bereid om met de NVTZ in gesprek te gaan over het professionaliseren van de raad van toezicht bijvoorbeeld door meer eenduidig te rapporteren en ons daarover met het jaarverslag 2023 te informeren? Kleinere Wet langdurige zorg-aanbieders ook op basis van private equity voldoen vaak niet aan de Handvatten duiding zorgplicht. De minister gaf aan dat zorgkantoren mogelijkheden hebben om dan minder vergoeding te geven. Kan de minister ook in het jaarverslag 2023 rapporteren in welke mate het gebeurt dat een lager percentage aan vergoeding wordt gegeven omdat men niet aan de Handvatten duiding zorgplicht voldoet? Dank u wel. De voorzitter: Dank u wel mevrouw Van den Berg. Ik geef het woord aan de heer Dijk SP. De heer Dijk (SP): Voorzitter. Motie De Kamer gehoord de beraadslaging constaterende dat de invloed van private equity binnen de mondzorg steeds groter wordt met als gevolg dat de zorgkosten voor de mondzorg toenemen; van mening dat geld voor de mondzorg in de mondzorg moet blijven; verzoekt de regering om in het wetsvoorstel Integere bedrijfsvoering zorg- en jeugdhulpaanbieders de noodzakelijke stappen te zetten die ervoor zorgen dat binnen de mondzorg eigenaarschap van private-equitypartijen tot het verleden gaat behoren en er geen geld meer uit de mondzorg naar derden verdwijnt en gaat over tot de orde van de dag. De voorzitter: Deze motie is voorgesteld door de leden Dijk en Drost. Zij krijgt nr. 55 (32012). MotieDe Kamer gehoord de beraadslaging constaterende dat de invloed van private equity binnen de sector fysiotherapie steeds groter wordt met als gevolg dat de zorgkosten voor fysiotherapie toenemen; van mening dat geld voor de sector fysiotherapie in de sector fysiotherapie moet blijven; verzoekt de regering om in het wetsvoorstel Integere bedrijfsvoering zorg- en jeugdhulpaanbieders de noodzakelijke stappen te zetten die ervoor zorgen dat binnen de sector fysiotherapie eigenaarschap van private-equitypartijen tot het verleden gaat behoren en er geen geld meer uit de sector fysiotherapie naar derden verdwijnt en gaat over tot de orde van de dag. De voorzitter: Deze motie is voorgesteld door de leden Dijk en Drost. Zij krijgt nr. 56 (32012). Motie De Kamer gehoord de beraadslaging constaterende dat de invloed van private equity binnen de ggz-aanbieders steeds groter wordt met als gevolg dat de kwaliteit van de ggz ondermijnd wordt; van mening dat geld voor de ggz in de ggz moet blijven; verzoekt de regering om in het wetsvoorstel Integere bedrijfsvoering zorg- en jeugdhulpaanbieders de noodzakelijke stappen te zetten die ervoor zorgen dat binnen de ggz eigenaarschap van private-equitypartijen tot het verleden gaat behoren en er geen geld meer uit de ggz naar derden verdwijnt en gaat over tot de orde van de dag. De voorzitter: Deze motie is voorgesteld door de leden Dijk en Drost. Zij krijgt nr. 57 (32012). Motie De Kamer gehoord de beraadslaging constaterend dat de invloed van private equity binnen de sector apotheken steeds groter wordt met als gevolg dat goede dienstverlening onder druk komt te staan;van mening dat geld voor de apotheekzorg in de apotheekzorg moet blijven; verzoekt de regering om in het wetsvoorstel Integere bedrijfsvoering zorg- en jeugdhulpaanbieders de noodzakelijke stappen te zetten die ervoor zorgen dat binnen de apotheekzorg eigenaarschap van private-equitypartijen tot het verleden gaat behoren en er geen geld meer uit de apotheekzorg naar derden verdwijnt en gaat over tot de orde van de dag. De voorzitter: Deze motie is voorgesteld door de leden Dijk en Drost. Zij krijgt nr. 58 (32012). Motie De Kamer gehoord de beraadslaging constaterende dat de invloed van private equity binnen de zorg steeds groter wordt met als gevolg een verslechterde arts-patiÃ«ntrelatie en stijgende zorgkosten; van mening dat geld voor de zorg in de zorg moet blijven; verzoekt de regering in het wetsvoorstel Integere bedrijfsvoering zorg- en jeugdhulpaanbieders de noodzakelijke stappen te zetten die ervoor zorgen dat binnen de gehele zorg eigenaarschap van private-equitypartijen tot het verleden gaat behoren en gaat over tot de orde van de dag. De voorzitter: Deze motie is voorgesteld door het lid Dijk. Zij krijgt nr. 59 (32012). De heer Dijk (SP): Dank u wel. De voorzitter: Dank u wel meneer Dijk. Dan geef ik het woord aan mevrouw Sahla D66. Mevrouw Sahla (D66): Voorzitter. Dit is mijn laatste plenaire debat voor de verkiezingen en ik wil graag van de gelegenheid gebruikmaken om nog een laatste keer aandacht te vragen voor een belangrijk thema want goed bestuur en toezicht in de zorg betekent ook inclusieve zorg voor iedereen. Eerder dit jaar heb ik een initiatiefnota ingediend over inclusieve zorg die ik met input van tientallen professionals heb opgesteld. Afgelopen maandag heb ik de nota aan het bestuur van het Erasmus MC mogen aanbieden. In het Erasmus wordt het belang al erkend en geven ze het goede voorbeeld bijvoor-beeld met hun migrantenpoli. Want zoals ook de Raad voor Volksgezondheid & Samenleving adviseerde: passende zorg is inclusieve zorg. Maar we zien toenemende gezondheidsverschillen. Je afkomst je gender je opleidingsniveau: het zou geen invloed moeten hebben op de zorg die je krijgt maar in veel gevallen heeft het dat wel. Zo wordt dementie pas later gediagnosticeerd bij oudere migranten en wordt huidkanker minder makkelijk gevonden bij een donkere huid. Deze verschillen zorgen niet alleen voor oneerlijkheid maar ook voor hogere zorgkosten doordat we er later bij zijn. Het zorgstelsel moet inclusiever. Ik had graag gezien dat dit kabinet reeds een reactie had gegeven op mijn initiatiefnota maar dat zal pas gebeuren in een nieuwe Kamer. Misschien kan deze minister alvast toezeggen dat hij dit toevoegt aan het prioriteitenlijstje voor een eventuele opvolger want nogmaals: de zorg moet inclusiever. Dank u wel. De voorzitter: Dank u wel mevrouw Sahla. Dan geef ik het woord aan de heer Van Houwelingen Forum voor Democratie. De heer Van Houwelingen (FVD): Dank u voorzitter. Ik heb twee moties. Motie De Kamer gehoord de beraadslaging constaterende dat de vorige minister van Volksgezondheid de Inspectie Gezondheidszorg en Jeugd heeft aangespoord om artsen die kritisch zijn over het coronabeleid te beboeten te berispen en zelfs hun BlG-registratie te ontnemen; constaterende dat de inspectie daadwerkelijk vele artsen heeft bedreigd met het opleggen van een sanctie en heeft berispt of beboet vanwege kritiek die deze artsen hebben geuit op het coronabeleid; overwegende dat hiermee niet alleen de vrijheid van meningsuiting en het vrije debat maar ook de waarheidsvinding en daarmee de wetenschap geweld wordt aangedaan; verzoekt de regering de inspectie op te dragen te stoppen met het berispen beboeten en anderszins vervolgen en de mond snoeren van artsen louter en alleen vanwege hun mening en gaat over tot de orde van de dag. De voorzitter: Deze motie is voorgesteld door het lid Van Houwelingen. Zij krijgt nr. 60 (32012).De heer Van Houwelingen (FVD): En dan de laatste. Dit is een spreekt-uitmotie om de vrijheid van meningsuiting te waarborgen. Daarover ging onze inbreng in het debat namelijk voor een groot deel. Motie De Kamer gehoord de beraadslaging overwegende dat het vrije debat de belangrijkste pilaar is van een vrije samenleving; spreekt uit de "Westminster Declaration" te onderschrijven en gaat over tot de orde van de dag. De voorzitter: Deze motie is voorgesteld door het lid Van Houwelingen. Zij krijgt nr. 61 (32012). Dank u wel. Ik schors de vergadering voor een enkel moment zodat de moties verspreid kunnen worden. De vergadering wordt enkele ogenblikken geschorst. De voorzitter: Aan de orde is het tweeminutendebat Goed bestuur en toezicht binnen de zorg. Het woord is aan de minister. Minister Kuipers: Dank u wel voorzitter. Allereerst twee vragen van mevrouw Van den Berg. De eerste vraag gaat over de raden van toezicht. Mevrouw Van den Berg zegt dat die onvoldoende transparant blijken in de verantwoording van hoe zij toezicht houden. Is de minister bereid om met de NVTZ in gesprek te gaan over het professionaliseren van de rvt onder andere door meer eenduidig te rapporteren en de Kamer daarover met het jaarverslag te informeren? Ik voer regelmatig overleg met de NVTZ over hoe zij interne toezichthouders helpen verder te professionaliseren. Om het eenduidig rapporteren onder interne toezichthouders te bevorderen heeft de NVTZ in januari van dit jaar de handreiking Verslag interne toezichthouders gepubliceerd. Deze is openbaar beschikbaar zowel voor leden als niet-leden. Ik zal het signaal van mevrouw Van den Berg meenemen in het reguliere overleg dat ik met de NVTZ voer. Dan vroeg mevrouw Van den Berg ook het volgende. Kleinere Wlz-aanbieders en Wlz-aanbieders op basis van private equity voldoen vaak niet aan de Handvatten duiding zorgplicht. Kan de minister ons voor het jaarverslag 2023 rapporteren in welke mate dat gebeurt en met welk percentage een bedrag wordt gekort als zorgkantoren de mogelijkheid gebruiken om minder vergoeding af te geven? Zorgkantoren kunnen in hun inkoopbeleid voorwaarden stellen en percentages van de maximumtarieven daarvan afhankelijk stellen. Dat doen ze in algemene zin en daarbij differentiÃ«ren ze niet naar omvang of financieringswijze. Alle partijen moetenin gelijke mate voldoen aan de voorwaarden. Ik zal de zorgkantoren vragen of het mogelijk is om dergelijke informatie aan te leveren. Voorzitter. Dan kom ik bij de moties. De motie op stuk nr. 52 ontraad ik. De IGJ is een onafhankelijke toezichthouder en bepaalt zelf op welke wijze het toezicht wordt ingevuld. De motie op stuk nr. 53 ontraad ik eveneens. Het is niet aan mij om dit te doen. Dat gebeurt hetzij via de rechter hetzij via het tuchtrecht. De motie op stuk nr. 54 ontraad ik. De minister voor Langdurige Zorg en Sport heeft al toegezegd de mogelijkheden voor het screenen en zo nodig weren van zorgaanbieders bij de start nader uit te werken. Het doen staken bij het ontbreken van een melding is al onderdeel van die uitwerking en daarbij is het verschil tussen het aantal inschrijvingen in de KvK en het aantal meldingen bij de IGJ al grotendeels te verklaren onder andere doordat zorgaanbieders zich inschrijven maar vaak veel later of helemaal niet met zorgverlening starten. Voorzitter. Dan pak ik de motie op stuk nr. 55 tot en met de motie op stuk nr. 59 bij elkaar. Ze gaan allemaal over private equity in verschillende onderdelen van de zorg. Ik ontraad de moties op stukken nrs. 55 56 5758 en 59. Naar aanleiding van eerdere moties wordt onderzoek gedaan naar de rol van private equity. Dit onderzoek moet eerst beschikbaar zijn en daarna besluiten we pas op basis van feiten. Bij dat onderzoek gaat het om een inventarisatie van bestaande kennis onderzoek naar de daadwerkelijke omvang en ook een analyse van de juridische mogelijkheden om private equity af te remmen of te verbieden. De resultaten daarvan verwacht ik in het eerste kwartaal van 2024. Dan kom ik bij de motie op stuk nr. 60. Die ontraad ik met verwijzing naar het debat. En de motie op stuk nr. 61 is een spreekt-uitmotie voorzitter. De voorzitter: Dank u wel. Daarmee zijn we aan het einde gekomen van deze beraadslaging. De beraadslaging wordt gesloten. De voorzitter: We gaan straks stemmen over de ingediende moties. Ik dank de minister voor zover. De vergadering wordt enkele ogenblikken geschorst.