22 Stemmingen moties Duurzaamheid en milieu Aan de orde zijn de stemmingen over moties ingediend bij het VAO Duurzaamheid en milieu te weten: - de motie-Thieme/Wassenberg over budget voor DuurzaamDoor na 2016 (30196 nr. 391); - de motie-Thieme/Wassenberg over een adequate kennisinfrastructuur voor duurzaamheid op scholen (30196 nr. 392); - de motie-Dik-Faber over rapporteren over de herkomst van onconventionele oliesoorten (30196 nr. 393); - de motie-Dik-Faber over verplicht rapporteren over maatschappelijk verantwoord ondernemen (30196 nr. 394); - de motie-Dik-Faber over de criteria voor maatschappelijk verantwoord inkopen (30196 nr. 395); - de motie-Remco Dijkstra/Cegerek over onderzoek naar meer bijmengen van biobrandstoffen (30196 nr. 396); - de motie-Cegerek/Remco Dijkstra over aanpassen van de definitie voor de recycling van hout (30196 nr. 398). (Zie vergadering van 10 februari 2016.) De voorzitter: Op verzoek van mevrouw Thieme stel ik voor haar moties (30196 nrs. 391 en 392) aan te houden. Daartoe wordt besloten. De voorzitter: Op verzoek van mevrouw Dik-Faber stel ik voor haar motie (30196 nr. 394) aan te houden. Daartoe wordt besloten. De voorzitter: De motie-Remco Dijkstra/Cegerek (30196 nr. 396) is in die zin gewijzigd dat zij thans luidt: Motie De Kamer gehoord de beraadslaging overwegende dat biobrandstoffen een belangrijke rol spelen bij het minder afhankelijk worden van de import van fossiele brandstoffen en het beperken van de CO-uitstoot; 2 constaterende dat de Nederlandse regering haar ambities voor brandstoffen en bijmengverplichtingen heeft uitgesproken in het regeerakkoord en het energieakkoord en dat in het in Parijs gesloten klimaatakkoord CO-reductie centraal 2 staat;constaterende dat het huidige groeipad voor biobrandstoffen echter niet verder gaat dan het jaar 2020 en investeringszekerheid voor de periode daarna ontbreekt; verzoekt de regering om onderzoek te doen naar het groeipad voor (meer) bijmenging van biobrandstoffen voor de periode 2020-2030 om een omslag naar meer geavanceerdere biobrandstoffen te kunnen bereiken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 400 was nr. 396 (30196). Ik stel vast dat wij hier nu over kunnen stemmen. In stemming komt de motie-Dik-Faber (30196 nr. 393). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Dik-Faber (30196 nr. 395). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Remco Dijkstra/Cegerek (30196 nr. 400 was nr. 396). De voorzitter: Ik constateer dat de aanwezige leden van de fracties van de PvdA D66 50PLUS Van Vliet Houwers de Groep Kuzu/Öztürk Klein de VVD de SGP en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Cegerek/Remco Dijkstra (30196 nr. 398). De voorzitter: Ik constateer dat de aanwezige leden van de fracties van de SP de PvdA D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.