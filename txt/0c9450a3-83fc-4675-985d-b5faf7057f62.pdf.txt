5 Regeling van werkzaamheden De voorzitter: Ik stel voor toestemming te verlenen tot het houden van een notaoverleg met stenografisch verslag op maandag 30 januari 2017 van 10.00 uur tot 16.00 uur van de vaste commissie voor Onderwijs Cultuur en Wetenschap over gelijke kansen in het onderwijs. Ik stel voor het lid Monasch twaalf minuten spreektijd toe te kennen voor de resterende begrotingsbehandelingen. Ik stel voor dinsdag a.s. ook te stemmen over de moties ingediend bij het wetgevingsoverleg van de vaste commissie voor Defensie over de begrotingsonderdelen Materieel en Personeel en over de brief van de vaste commissie voor Europese Zaken over het plaatsen van een parlementair behandelvoorbehoud bij de EU-voorstellen: Pakket vennootschapsbelasting COM (2016) 683 685 686 en 687 (34604 nr. 1). Ik deel mee dat de volgende moties zijn vervallen: 3357675; 34288-11; 34475-X-9; 25087-118; 34475-VIII-13; 3367820; 33678-26; 28753-41; 32820-197; 30079-68; 22831-115. Ik stel voor toe te voegen aan de agenda: - het VSO over het ontwerp-Wijzigingsbesluit instelling Autoriteit Nucleaire veiligheid en Stralingsbescherming (25422 nr. 154) met als eerste spreker het lid Van Veldhoven (D66). Overeenkomstig de voorstellen van de voorzitter wordt besloten. De voorzitter: Het woord is aan mevrouw Bruins Slot. Mevrouw Bruins Slot (CDA): Voorzitter. Gisteren was er een uitzending van Zembla over de gigantische problemen bij de douane en de Rotterdamse haven. Drugs wapens allemaal smokkelwaar die nu zonder problemen Nederland binnenkomt. Wij hebben eerder in de Kamer een oproep gedaan om hierover een debat te voeren. Het verzoek van het CDA is nu om van dat dertigledendebat een plenair debat te maken gezien de omvang van de problemen en de puinhoop die erachter ligt. Daarnaast vraag ik of de verantwoordelijke minister voor de douane de minister van FinanciÃ«n samen met de minister van Veiligheid en Justitie bij dat debat aanwezig kunnen zijn. De voorzitter: Hoewel mevrouw Helder eerder was lijkt het mij chique om mevrouw Kooiman als eerste het woord te geven.Mevrouw Kooiman (SP): Ik heb inderdaad het dertigledendebat aangevraagd. Nu wordt terecht om een plenair debat gevraagd. Wij hebben inmiddels een brief van beide bewindspersonen ontvangen maar daarin wordt niet ingegaan op de zorg van de burgemeesters en het Openbaar Ministerie en het feit dat er nog steeds onvoldoende controles zijn op drugs en nucleaire zaken. Ik steun natuurlijk het verzoek. Mevrouw Helder (PVV): Wij steunden het verzoek om een dertigledendebat al en wij hopen dat het nu een meerderheidsdebat wordt. Dus ook steun voor dit verzoek. Ik voeg daaraan het verzoek toe om dit snel in te plannen want er gaan twaalf miljoen containers per jaar door deze haven. Er is dus spoed geboden. De heer Van Oosten (VVD): Akkoord van mijn kant temeer ook omdat wij inmiddels een brief hebben ontvangen en dat was de reden waarom aanvankelijk tot een dertigledendebat werd besloten. De heer Marcouch (PvdA): Wat ons betreft ook steun voor een debat. Mevrouw Swinkels (D66): Het is een belangrijk onderwerp dat onderschrijf ik maar ik vraag me af of het niet net zo goed ter ontlasting van de plenaire agenda in normaal commissieverband kan worden besproken. Mijn fractie denkt dat dit wel kan. De heer Van der Staaij (SGP): Steun voor het voorstel van mevrouw Bruins Slot. Mevrouw Bruins Slot (CDA): Voorzitter. Ik hoorde dat er nog twee vragen aan mij werden gesteld. De voorzitter: Mag ik eerst een conclusie trekken? U hebt een meerderheid voor uw debat. Ik kan de suggestie van mevrouw Swinkels alleen maar terugleggen bij de commissie. Misschien denkt de commissie dat het nuttig is om dit op een eerder moment via de procedurevergadering te regelen maar daar ga ik niet over. Mevrouw Bruins Slot (CDA): Fijn dat er nu steun is voor een meerderheidsdebat. Ik hoorde verschillende collega's zeggen dat het van belang is om dit snel te plannen en dat dit niet nog maanden kan duren. Daarom doe ik het verzoek aan u voorzitter om aan de collega's te vragen om dit nog voor het einde van het jaar op de plenaire agenda te zetten. De voorzitter: Ik kan dat natuurlijk ineens gaan toezeggen maar dan breng ik allerlei mensen die dat moeten plannen en allerlei andereprioriteiten in de problemen. Ik kan dit niet hard toezeggen. Ik kan wel zeggen dat hier serieus naar zal worden gekeken. U kunt echter ook bekijken of u dit via de procedurevergadering in een algemeen overleg aan de orde kunt stellen. Ik kan dit niet hard toezeggen. Mevrouw Kooiman (SP): Ik zou het erg prettig vinden als ik het debat zelf kan doen dus als het nog voor het kerstreces kan plaatsvinden. De voorzitter: Wij gaan daar serieus ons best voor doen maar ik kan dat niet hard toezeggen. Ik ga u geen dingen vertellen die vervolgens niet worden waargemaakt. Er is dus een meerderheid voor een debat. We gaan ons uiterste best doen om dat voor kerst in te plannen. Daar kunt u van op aan maar nogmaals dat is geen harde garantie. De vergadering wordt enkele ogenblikken geschorst.