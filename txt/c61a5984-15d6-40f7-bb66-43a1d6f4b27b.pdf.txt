10 Stemmingen moties Systeemtransitie en klimaatbeleid na 2030 Aan de orde zijn de stemmingen over moties ingediend bij het tweeminutendebat Systeemtransitie en klimaatbeleid na 2030 te weten: - de motie-Van Haga/Smolders over meer inzetten op energiebesparing in de gebouwde omgeving (32813 nr. 1238); - de motie-Boutkan c.s. over de drie pijlers natuurinclusief nature-based en klimaatpositief nadrukkelijk verankeren in de transitiepaden van het klimaatbeleid na 2030 (32813 nr. 1239); - de motie-Kröger c.s. over het ontwikkelen van een visie op het decentrale energiesysteem met een centrale rol voor energiecoöperaties (32813 nr. 1241); - de motie-Bontenbal/Grinwis over de Gasunie de opdracht geven te bezien of bestaande gasinfrastructuur op zee kan worden hergebruikt alvorens nieuwe gasinfrastructuur wordt ontwikkeld (32813 nr. 1242); - de motie-Bontenbal/Erkens over nog dit jaar een routekaart voor negatieve emissies ontwikkelen (32813 nr. 1243). (Zie vergadering van 20 juni 2023.) De voorzitter: De motie-Kröger c.s. (32813 nr. 1241) is in die zin gewijzigd dat zij thans luidt: Motie De Kamer gehoord de beraadslaging overwegende dat een decentraal energiesysteem met name voor huishoudens een voorwaarde is voor de systeemtransitie naar duurzame energie; overwegende dat energiecoöperaties een essentiële rol hierbij kunnen spelen; verzoekt de regering een visie op het decentrale energiesysteem te ontwikkelen waarbij energiecoöperaties een optimale rol hebben en inzichtelijk te maken welke beleidsinstrumenten nodig zijn om dit te stimuleren en gaat over tot de orde van de dag. Zij krijgt nr. 1268 was nr. 1241 (32813). Ik stel vast dat wij hier nu over kunnen stemmen. In stemming komt de motie-Van Haga/Smolders (32813 nr. 1238).De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Boutkan c.s. (32813 nr. 1239). De voorzitter: Ik constateer dat de leden van de fracties van GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Kröger c.s. (32813 nr. 1268 was nr. 1241). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie en de SGP voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Bontenbal/Grinwis (32813 nr. 1242). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bontenbal/Erkens (32813 nr. 1243). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA Lid Gündoğan D66 de ChristenUnie de VVD de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen.