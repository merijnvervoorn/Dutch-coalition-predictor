89 Stemmingen moties Stopzetten kinderopvangtoeslag Aan de orde zijn de stemmingen over moties ingediend bij het VAO Stopzetten kinderopvangtoeslag te weten: - de motie-Omtzigt c.s. over gedupeerde ouders zo spoedig mogelijk individueel schadeloos stellen (31066 nr. 503); - de motie-Omtzigt/Lodders over de richtlijnen voor bescherming van klokkenluiders volledig implementeren (31066 nr. 504); - de motie-Leijten over afkeuren van het gevoerde beleid bij de Belastingdienst (31066 nr. 505); - de motie-Van Weyenberg c.s. over een dubbele nationaliteit niet meer als risico-indicator gebruiken bij het toekennen van toeslagen (31066 nr. 506); - de motie-Azarkan over het uitspreken van treurnis over de hele gang van zaken (31066 nr. 507); - de motie-Lodders c.s. over cultuur als vierde pijler in het jaarplan 2020 (31066 nr. 508). (Zie vergadering van heden.) De voorzitter: De motie-Omtzigt/Lodders (31066 nr. 504) is in die zin gewijzigd dat zij thans is ondertekend door de leden Omtzigt Lodders Van Weyenberg Snels Leijten Nijboer en Van Otterloo. Zij krijgt nr. 509 was nr. 504 (31066). Ik stel vast dat wij hier nu over kunnen stemmen. In stemming komt de motie-Omtzigt c.s. (31066 nr. 503). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Omtzigt c.s. (31066 nr. 509 was nr. 504). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Leijten (31066 nr. 505). De voorzitter: Ik constateer dat de leden van de fracties van de SP de PvdD DENK de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Weyenberg c.s. (31066 nr. 506).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. Mevrouw Sazias. Mevrouw Sazias (50PLUS): Wij hebben voor de motie op stuk nr. 505 gestemd maar u heeft ons niet genoemd. De voorzitter: Deze opmerking zal in de Handelingen worden opgenomen. In stemming komt de motie-Azarkan (31066 nr. 507). De voorzitter: Ik constateer dat de leden van de fracties van de SP de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Lodders c.s. (31066 nr. 508). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen.