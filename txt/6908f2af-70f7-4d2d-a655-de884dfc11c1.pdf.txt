11 Stemmingen overige moties Lerarenregister en registervoorportaal Aan de orde zijn de stemmingen over moties ingediend bij de behandeling van het wetsvoorstel Wijziging van de Wet op het primair onderwijs de Wet op de expertisecentra de Wet op het voortgezet onderwijs en de Wet educatie en beroepsonderwijs in verband met de invoering van het lerarenregister en het registervoorportaal te weten: - de motie-Bruins over het waarborgen van de privacy van leraren (34458 nr. 14); - de motie-Bruins over geen hindernissen voor het werven van zij-instromers praktijk- en ervaringsdeskundigen en vakmensen (34458 nr. 15); - de motie-Straus c.s. over de Onderwijscoöperatie als een breed gedragen beroepsorganisatie (34458 nr. 16); - de motie-Jasper van Dijk c.s. over een draagvlakmeting onder leraren (34458 nr. 20); - de motie-Ypma over instructeurs en onderwijsassistenten in het po en het vo apart opnemen in het lerarenregister (34458 nr. 21). (Zie vergadering van 5 oktober 2016.) De voorzitter: De motie-Bruins (34458 nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat de waarborgen in het wetsvoorstel om de persoonlijke levenssfeer van de leraar te beschermen nog uitgewerkt moeten worden bijvoorbeeld op welke gronden leraren bepaalde gegevens kunnen laten afschermen; overwegende dat het lerarenregister een openbaar doorzoekbaar register zal zijn; van mening dat de bescherming van persoonsgegevens van leraren goed geborgd moet zijn; constaterende dat de Onderwijscoöperatie wordt aangemerkt als vertegenwoordiger van de beroepsgroep leraren; verzoekt de regering bij invoering van het verplichte lerarenregister aan de vertegenwoordiger van de beroepsgroep als kader mee te geven dat de privacy van leraren wordt gewaarborgd door hierbij aan te sluiten bij de wijze van inrichting van het BIG-register en de doorzoekbare gegevens zodanig te beperken dat de naam van de leraar niet herleidbaar is naar de werkplek en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 27 was nr. 14 (34458). Ik stel vast dat wij hier nu over kunnen stemmen. In stemming komt de gewijzigde motie-Bruins (34458 nr. 27 was nr. 14). De voorzitter: Ik constateer dat de aanwezige leden van de fracties van de SP de PvdD D66 Van Vliet 50PLUS Klein de Groep Kuzu/Öztürk de VVD de SGP en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bruins (34458 nr. 15). De voorzitter: Ik constateer dat deze motie met algemene stemmen is aangenomen. In stemming komt de motie-Straus c.s. (34458 nr. 16). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP het CDA de Groep Bontes/Van Klaveren en de PVV voor deze motie hebben gestemd en de aanwezige leden van de fractie van de ChristenUnie ertegen zodat zij is aangenomen. In stemming komt de motie-Jasper van Dijk c.s. (34458 nr. 20). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ypma (34458 nr. 21). De voorzitter: Ik constateer dat de aanwezige leden van de fracties van de PvdA GroenLinks D66 Van Vliet 50PLUS Klein de Groep Kuzu/Öztürk de VVD de SGP en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.