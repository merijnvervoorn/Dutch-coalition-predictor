13 Stemmingen moties Aanscherping uitstootnormen voor fijnstof uit pluimveestallen Aan de orde zijn de stemmingen over moties ingediend bij het tweeminutendebat Aanscherping van de uitstootnormen voor fijnstof uit pluimveestallen te weten: - de motie-Van Esch over gezondheid altijd boven draagvlak en belangen van de veehouderij stellen (30175 nr. 440); - de motie-Van Esch over terugdringing van de fijnstofuitstoot uit pluimveestallen gebaseerd op de nieuwe advieswaarden van de WHO (30175 nr. 441); - de motie-Van der Plas over nageschakelde technieken opnemen in de Subsidiemodules brongerichte verduurzaming stal- en managementmaatregelen (30175 nr. 442); - de motie-Bromet over de potentiële maatschappelijke kosten van een nieuwe pandemie afzetten tegen de maatschappelijke baten van de intensieve veehouderij (30175 nr. 443); - de motie-Bromet over onderzoek naar bacteriën en viruslast in fijnstof uit de veehouderij en de risico's op nieuwe zoönosen (30175 nr. 444). (Zie vergadering van 13 juni 2023.) De voorzitter: Op verzoek van mevrouw Van der Plas stel ik voor haar motie (30175 nr. 442) aan te houden. Daartoe wordt besloten. De voorzitter: De motie-Bromet (30175 nr. 444) is in die zin gewijzigd dat zij thans luidt: Motie De Kamer gehoord de beraadslaging overwegende dat fijnstof uit de intensieve veehouderij op meerdere manieren schadelijk is voor de volksgezondheid onder andere als drager van bacteriën en virussen; overwegende dat overdracht van dierziekten tussen stallen en blootstelling van mensen aan dierlijke ziektekiemen in belangrijke mate plaatsvindt via fijnstofemissies uit stallen; overwegende dat daarmee fijnstof uit de intensieve veehouderij kan bijdragen aan het ontstaan van nieuwe zoönosen en kan bijdragen aan de verspreiding daarvan; overwegende dat dit moet worden voorkomen en dat "een verdergaande ambitie formuleren als de maatschappelijke schade van de resterende ziektelast te groot wordt" geenrecht doet aan het voorzorgsbeginsel dan wel aan de gezondheid en levenskwaliteit van mogelijke toekomstige slachtoffers; verzoekt de regering om de bacteriën en viruslast die worden meegevoerd in fijnstof uit de veehouderij de risico's op besmettingen en het ontstaan van nieuwe zoönosen te laten onderzoeken of deze aspecten mee te nemen in de reeds lopende onderzoeken en hierover te rapporteren en gaat over tot de orde van de dag. Zij krijgt nr. 445 was nr. 444 (30175). Ik stel vast dat wij hier nu over kunnen stemmen. In stemming komt de motie-Van Esch (30175 nr. 440). De voorzitter: Ik constateer dat de leden van de fracties van de SP GroenLinks BIJ1 Volt Fractie Den Haan de PvdA de PvdD Lid Gündoğan en D66 voor deze motie hebben gestemd en de leden van de fracties van DENK de ChristenUnie de VVD de SGP het CDA BBB JA21 de PVV FVD en Groep Van Haga ertegen zodat zij is verworpen. In stemming komt de motie-Van Esch (30175 nr. 441). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD en Lid Gündoğan voor deze motie hebben gestemd en de leden van de fracties van D66 de ChristenUnie de VVD de SGP het CDA BBB JA21 de PVV FVD en Groep Van Haga ertegen zodat zij is verworpen. In stemming komt de motie-Bromet (30175 nr. 443). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan en D66 voor deze motie hebben gestemd en de leden van de fracties van de ChristenUnie de VVD de SGP het CDA BBB JA21 de PVV FVD en Groep Van Haga ertegen zodat zij is verworpen. In stemming komt de gewijzigde motie-Bromet (30175 nr. 445 was nr. 444). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD en de PVV voor deze gewijzigde motie hebben gestemd en de leden van de fracties van de SGP het CDA BBB JA21 FVD en Groep Van Haga ertegen zodat zij is aangenomen. Mevrouw Beckerman SP.Mevrouw Beckerman (SP): Voorzitter. Wij steunen inderdaad de motie op stuk nr. 445 maar bij de motie op stuk nr. 443 willen wij worden geacht tegen te hebben gestemd. De voorzitter: Dank u wel. We zullen dit opnemen in de Handelingen.