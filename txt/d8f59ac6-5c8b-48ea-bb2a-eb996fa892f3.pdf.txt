6 Regeling van werkzaamheden (stemmingen) De voorzitter: Voordat we gaan stemmen geef ik eerst mevrouw Ellemeet namens GroenLinks het woord. Mevrouw Ellemeet (GroenLinks): Dank u wel voorzitter. Ik wil graag een hoofdelijke stemming aanvragen over de motie op stuk nr. 26 bij agendapunt 5 stemmingen over moties ingediend bij Vaststelling van de begrotingsstaten van het Ministerie van Volksgezondheid Welzijn en Sport (XVI) voor het jaar 2019. De voorzitter: Ok√© dan gaan we dat doen. Mevrouw Dik-Faber u staat er al. Dan mag ook u even zeggen wat u wilt zeggen. Mevrouw Dik-Faber (ChristenUnie): Voorzitter ik wil bij agendapunt 5 de gewijzigde motie op stuk nr. 57 graag aanhouden. De voorzitter: De motie op stuk nr. 57 onder agendapunt 5 zal worden aangehouden. De heer Van Raak van de SP. De heer Van Raak (SP): Bij agendapunt 4 van de stemmingslijst de stemmingen over moties ingediend bij Vaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2019 wil ik de motie op stuk nr. 33 graag aanhouden. De voorzitter: Op verzoek van de heer Van Raak stel ik voor zijn motie (35000-VII nr. 33) aan te houden. Daartoe wordt besloten. De voorzitter: Mevrouw Ouwehand. Mevrouw Ouwehand (PvdD): Voorzitter dank u wel. Bij de stemmingen onder agendapunt 4 wil ik de moties op nrs. 29 en 30 graag aanhouden. Ik heb daar eigenlijk geen zin in maar anders halen ze het niet.De voorzitter: Op verzoek van de heer Wassenberg stel ik voor zijn moties (35000-VII nrs. 29 en 30) aan te houden. Daartoe wordt besloten.