64 Regeling van werkzaamheden (stemmingen) De voorzitter: Aan de orde zijn de stemmingen maar voordat we aan de stemmingslijst beginnen is er nog even een mededeling. Ik stel de Kamer voor het lid Aartsen van de VVD en het lid Slootweg van het CDA te benoemen tot lid van de parlementaire enquÃªtecommissie Fraudebeleid en Dienstverlening. Daartoe wordt besloten. De voorzitter: Voordat we gaan stemmen geef ik eerst de heer Hammelburg het woord en daarna mevrouw Van der Graaf. De heer Hammelburg (D66): Dank u wel voorzitter. Onder 9a stemmingen in verband met de Wijziging van de begroting Buitenlandse Handel en Ontwikkelingssamenwerking 2023 wil ik graag de motie op stuk nr. 9 (36350-XVII) aanhouden. De voorzitter: Dank u wel. Op verzoek van de heer Hammelburg stel ik voor zijn motie (36350-XVII nr. 9) aan te houden. Daartoe wordt besloten. De voorzitter: Dan mevrouw Van der Graaf ChristenUnie. Mevrouw Van der Graaf (ChristenUnie): Voorzitter. Bij de stemmingen onder 12 stemmingen over moties ingediend bij het tweeminutendebat MIRT houd ik de motie op stuk nr. 89 (36200-A) aan. De voorzitter: Op verzoek van mevrouw Van der Graaf stel ik voor haar motie (36200-A nr. 89) aan te houden. Daartoe wordt besloten. De voorzitter: Ik dank u zeer. Dan gaan we van start. Dank aan de minister voor haar aanwezigheid bij deze stemmingen. De fractie van GroenLinks verzoekt om eerst te stemmen over de ingediende moties onder punt 2 alvorens te stem-men over de ingediende amendementen en het wetsvoorstel. We starten dus bij de moties.