24 Stemming motie Bedrijfslevenbeleid Aan de orde is de stemming over een aangehouden motie ingediend bij het tweeminutendebat Bedrijfslevenbeleid te weten: - de motie-Romke de Jong/Van Weyenberg over een verplichte vor voor iedere accountancycontrole bij grote bedrijven (32637 nr. 520). (Zie vergadering van 20 december 2022.) De voorzitter: De motie-Romke de Jong/Van Weyenberg (32637 nr. 520) is in die zin gewijzigd dat zij thans luidt: Motie De Kamer gehoord de beraadslaging constaterende dat een verklaring omtrent risicobeheersing (vor) ervoor zorgt dat bedrijven risico's moeten identificeren en beheersmaatregelen moeten bepalen waarover zij transparant zijn richting betrokkenen; constaterende dat uit onderzoek en aanbevelingen van verschillende partijen blijkt dat een verplichte vor wenselijk is en de minister van Financiën heeft gepleit voor een vor in de Corporate Governance Code; van mening dat een vor pas volledig is met een uniform normenkader een intern evaluatieproces en assurance door de accountant; verzoekt de regering te bevorderen dat er voor 1 januari 2024 een bepaling klaarligt om een vor voor iedere accountancycontrole bij grote bedrijven als verplichting op te nemen in de Corporate Governance Code in het geval dat dit niet op korte termijn haalbaar lijkt wetgeving voor te bereiden bijvoorbeeld in de Wet toekomst accountancy en de Kamer hier voor het zomerreces een update over te sturen en gaat over tot de orde van de dag. Zij krijgt nr. 558 was nr. 520 (32637). Ik stel vast dat wij hier nu over kunnen stemmen. In stemming komt de gewijzigde motie-Romke de Jong/Van Weyenberg (32637 nr. 558 was nr. 520). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB en de PVV voor dezegewijzigde motie hebben gestemd en de leden van de overige fracties ertegen zodat zij is aangenomen.