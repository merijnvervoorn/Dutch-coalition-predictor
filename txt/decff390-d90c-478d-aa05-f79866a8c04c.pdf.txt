8 Stemmingen Wet verhuurderheffing Aan de orde zijn de stemmingen in verband met het wetsvoorstel Invoering van een verhuurderheffing (Wet verhuurderheffing) ( 33407 ). (Zie vergadering van 15 november 2012.) In stemming komt het gewijzigde amendement-Knops/ Omtzigt (stuk nr. 15 II). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS het CDA de SGP en de PVV voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 15 voorkomende gewijzigde amendementen als verworpen kunnen worden beschouwd. Dan komt nu in stemming het amendement-Schouten (stuk nr. 11 I). Nee toch niet? Dit is voor mij de eerste keer dus u moet een beetje meewerken. In afwijking van de artikelvolgorde van het wetsvoorstel komt van de amendementen op stukken nrs. 11 en 16 eerst het amendement op stuk nr. 16 II op artikel 7 in stemming omdat het onverenigbaar is met het amendement op stuk nr. 11 en de meest vergaande strekking heeft. In stemming komt het amendement-Paulus Jansen c.s. (stuk nr. 16 II). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de ChristenUnie en de SGP voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 16 voorkomende amendementen als verworpen kunnen worden beschouwd. In stemming komt het amendement-Schouten (stuk nr. 11 I). De voorzitter: Ik constateer dat de aanwezige leden van de fracties van de SP en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 11 voorkomende amendementen als verworpen kunnen worden beschouwd. In stemming komt het gewijzigde amendement-Knops/ Omtzigt (stuk nr. 14 I). De voorzitter: Ik constateer dat de aanwezige leden van de fracties van de SP de PvdD GroenLinks het CDA de ChristenUnie de PVV de SGP en 50PLUS voor dit gewijzigde amendementhebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement het andere op stuk nr. 14 voorkomende gewijzigde amendement als verworpen kan worden beschouwd. Ik leer het snel hoor. Ik geef gelegenheid tot het afleggen van stemverklaringen vooraf. De heer Paulus Jansen (SP): Voorzitter. Iedereen ziet dat het fout zit en toch gaat het door. Door de verhuurderheffing zullen woningbouwcorporaties onmiddellijk stoppen met bouwen renoveren groot onderhoud en energiebesparing. Daar is geen geld meer voor. Daardoor zullen nog eens tienduizenden bouwvakkers hun baan verliezen. Mensen die een woning zoeken en geen koopwoning kunnen betalen kunnen ook niet meer huren. Deze wet zal leiden tot verpaupering werkloosheid woningtekort en faillissement. Ondanks een ultieme poging vandaag blijkt de beloofde uitgestoken hand van de PvdA en de VVD in de praktijk een dichtgesmeten deur. Om deze reden zullen wij tegen dit wetsvoorstel stemmen. Mevrouw Schouten (ChristenUnie): Voorzitter. Mijn fractie is niet principieel tegen een verhuurdersheffing. Mijn fractie zal zo meteen dan ook voor dit wetsvoorstel stemmen. Mijn fractie heeft nadrukkelijk wel moeite met de exorbitante bedragen die dit kabinet na 2014 gaat inboeken voor de verhuurdersheffing. Dit zal een destructieve uitwerking hebben op de corporaties zoals ook is gebleken uit het rapport van het CBF. Wij steunen dit wetsvoorstel. Over wat er na 2014 zal gebeuren zullen wij nog nadrukkelijk een debat voeren met de twee fracties en de rest van de Kamer. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdA D66 de VVD het CDA de ChristenUnie en de SGP voor dit wetvoorstel hebben gestemd en de aanwezige leden van de overige fracties ertegen zodat het is aangenomen.