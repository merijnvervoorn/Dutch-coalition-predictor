24 Stemmingen moties Inburgering en integratie Stemmingen moties Inburgering en integratie Aan de orde zijn de stemmingen over moties ingediend bij het tweeminutendebat Inburgering en integratie te weten: - de motie-Bamenga over ongeacht de status van wel of geen tijdelijke bescherming scenario's uitwerken ter bevordering van de integratie en inburgering van Oekraïense ontheemden in Nederland (32824 nr. 417); - de motie-Flach c.s. over verkennen hoe meer aandacht voor de Holocaust onderdeel kan worden van de participatieverklaring (32824 nr. 418); - de motie-Ergin over het borgen van de Werkagenda Voor een Inclusieve Arbeidsmarkt (32824 nr. 419); - de motie-Ergin over het realiseren van een volwaardige geaccrediteerde bekostigde universitaire opleiding tot islamitisch geestelijke (32824 nr. 421); - de motie-Koekkoek over het onderzoeken van de mogelijkheden om het concept van Plan Einstein zo snel mogelijk te implementeren op andere azc's (32824 nr. 423); - de motie-Koekkoek over maatregelen nemen om de voorschool te stimuleren voor kinderen van arbeidsmigranten (32824 nr. 424); - de motie-Becker c.s. over in alle gevallen een taaltoets eisen voor iemand mag naturaliseren behoudens psychische of lichamelijke beperkingen (32824 nr. 425); - de motie-Becker over een juridische definitie uitwerken van problematisch gedrag zodat erop gehandhaafd kan worden (32824 nr. 427); - de motie-Ceder/Becker over met werkgeversorganisaties plannen maken ter bevordering van het beheersen van de Nederlandse taal door EU-arbeidsmigranten en niet-EUexpats (32824 nr. 428). (Zie vergadering van 30 mei 2024.) De voorzitter: Op verzoek van mevrouw Koekkoek stel ik voor haar motie (32824 nr. 424) aan te houden. Daartoe wordt besloten. De motie-Ergin (32824 nr. 421) is in die zin gewijzigd dat zij thans luidt: Motie De Kamer gehoord de beraadslaging constaterende dat het voor de maatschappelijke positie van Nederlandse imams van belang is dat er een volwaardige universitaire opleiding komt tot islamitisch geestelijke;overwegende dat de gesprekken ter realisatie van een opleiding tot islamitisch geestelijke onlangs zijn gestaakt maar dat het van belang blijft om hierop in te blijven zetten; verzoekt de regering om naar mogelijkheden te blijven zoeken om een volwaardige geaccrediteerde bekostigde opleiding tot islamitisch geestelijke te realiseren en gaat over tot de orde van de dag. Zij krijgt nr. 431 was nr. 421 (32824). De motie-Becker (32824 nr. 427) is in die zin gewijzigd dat zij thans luidt: Motie De Kamer gehoord de beraadslaging constaterende dat de aangenomen motie-Becker (35228 nr. 8) stelde dat de regering de Taskforce problematisch gedrag en ongewenste buitenlandse financiering heeft opgericht om gemeenten te ondersteunen bij de aanpak van problematisch gedrag maar dat deze geen juridische definitie van problematisch gedrag kent; constaterende dat een juridische definitie van problematisch gedrag nog steeds ontbreekt; overwegende dat burgemeesters openbaar ministerie en de taskforce zonder een juridische definitie niet effectief kunnen ingrijpen bij excessen als gevolg van problematisch gedrag; overwegende dat het advies van de landsadvocaat inzake informele scholing (31293 en 31289 nr. 653 bijlage 1) ruimte biedt voor een juridische definitie van problematisch gedrag; verzoekt de regering om een juridische definitie van problematisch gedrag uit te werken die precies genoeg is om ingrijpen te rechtvaardigen zodat erop gehandhaafd kan worden en gaat over tot de orde van de dag. Zij krijgt nr. 432 was nr. 427 (32824). Ik stel vast dat wij nu over deze gewijzigde moties kunnen stemmen. Een stemverklaring van mevrouw Becker van de VVD. Het woord is aan haar. Mevrouw Becker (VVD): Mijn stemverklaring gaat over de motie op stuk nr. 421 van het lid Ergin over het realiseren van een imamopleiding. Wij vinden het van groot belang dat imams die hier hun werk doen daarbij de vrije waarden van onze rechtsstaat respecteren. Wij maken ons in dat kader al langer zorgenover de influx van imams uit onvrije landen die op dit moment plaats kan vinden zonder een arbeidsmarkttoets. In dat kader dienden wij eerder een motie in om het tot stand brengen van een imamopleiding hier te bevorderen. Daar staan wij ook nog steeds achter maar wel in combinatie met het vervolgens strenger toetsen van imams die van buiten de EU naar Nederland willen komen. Dat is niet de agenda achter deze motie. Daarom steunen wij deze niet en zullen wij zelf met een motie komen tijdens het debat Arbeidsmigratie die beide vraagt: én onderzoeken wat mogelijk is om een imamopleiding tot stand te brengen én de instroom van imams uit het buitenland op basis daarvan terugdringen. Deze stemverklaring leg ik mede af namens NSC en BBB. De voorzitter: Oké. In stemming komt de motie-Bamenga (32824 nr. 417). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie en het CDA voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Flach c.s. (32824 nr. 418). De voorzitter: Ik constateer dat de leden van de fracties van de SP NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ergin (32824 nr. 419). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Ergin (32824 nr. 431 was nr. 421). De voorzitter: Ik constateer dat de leden van de fracties van GroenLinksPvdA de PvdD DENK Volt D66 en het CDA voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Koekkoek (32824 nr. 423). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Becker c.s. (32824 nr. 425). De voorzitter: Ik constateer dat de leden van de fracties van NSC de VVD de ChristenUnie de SGP het CDA BBB JA21 FVD en dePVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Becker (32824 nr. 432 was nr. 427). De voorzitter: Ik constateer dat de leden van de fracties van NSC de VVD de ChristenUnie de SGP het CDA BBB JA21 FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Ceder/Becker (32824 nr. 428). De voorzitter: Ik constateer dat deze motie met algemene stemmen is aangenomen.