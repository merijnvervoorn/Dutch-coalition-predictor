10 Regeling van werkzaamheden De voorzitter: Wij hebben eerst een korte regeling van werkzaamheden. Ik stel voor dinsdag 10 november aanstaande ook te stemmen over: - de ingediende moties bij de notaoverleggen over openbaar vervoer en taxi en over georganiseerde criminaliteit/ondermijning rechtspraak en strafrechtketen; - het wetsvoorstel Wijziging van de Mediawet 2008 met het oog op de versterking van het toekomstperspectief van de publieke omroep (35554); - het wetsvoorstel Wijziging van de Pensioenwet de Wet verplichte beroepspensioenregeling de Wet op het financieel toezicht de Wet inkomstenbelasting 2001 en de Wet op de loonbelasting 1964 in verband met de introductie van de mogelijkheid om een deel van de waarde van de aanspraken op ouderdomspensioen of op periodieke uitkeringen van oudedagsvoorzieningen in de derde pijler op de ingangsdatum daarvan te laten afkopen de tijdelijke versoepeling van de pseudo-eindheffing bij regelingen voor vervroegde uittreding en de uitbreiding van de fiscale ruimte voor het sparen van bovenwettelijk verlof (Wet bedrag ineens RVU en verlofsparen) (35555); - het wetsvoorstel Wijziging van de Algemene Ouderdomswet en de Wet op de loonbelasting 1964 in verband met de verandering van de koppeling van de AOW- en pensioenrichtleeftijd aan de stijging van de levensverwachting (Wet verandering koppeling AOW-leeftijd) (35520) en de daarbij ingediende moties. Op verzoek van de aanvrager stel ik voor het debat over de blootstelling van omwonenden aan landbouwgif van de agenda af te voeren. Ik stel voor toe te voegen aan de agenda van de Kamer: - het wetsvoorstel Wijziging van enkele wetten van het Ministerie van Sociale Zaken en Werkgelegenheid (Verzamelwet SZW 2021) (35494); - het wetsvoorstel Wijziging van enkele wetten op het terrein van het Ministerie van Sociale Zaken en Werkgelegenheid en het Ministerie van Justitie en Veiligheid en de introductie van bepalingen ter invoering van de tijdelijke mogelijkheid voor de rechter om de behandeling van faillissementsverzoeken aan te houden en andere verhaalsacties te schorsen en een schuldenaar een tijdelijk betalingsuitstel te verlenen in verband met de uitbraak van COVID-19 (Tijdelijke wet COVID-19 SZW en JenV) (35557); - het VSO Biotechnologie en tuinbouw (27428 nr. 373) met als eerste spreker de heer Wassenberg namens de Partij voor de Dieren; - het VAO Mestbeleid met als eerste spreker mevrouw Lodders namens de VVD. Ik deel mee dat de volgende aangehouden moties zijn vervallen: 24077-443; 21501-20-1552; 35468-28; 35334-100; 33996-79; 32735-299; 28089-118; 35300-XII-55; 33529-732; 35377-14; 35377-16 en 25295-438.Ik stel voor de volgende stukken van de stand van werkzaamheden af te voeren: 33552-69; 29279-618; 34843-43; 3319937; 33552-67; 28684-625; 33552-65; 33552-66; 33552-63; 33552-64; 33552-61; 33552-60; 29279-619; 32847-683; 35570IV-13; 27858-514; 27858-516; 27858-515; 27858-518; 27858510; 27858-509; 27858-512; 27858-503; 28286-1131; 29383345; 33835-169; 2020Z18621; 29683-252; 28286-1123; 282861094; 27622-148; 2019Z25769; 28286-1043; 2020Z18132 en 27428-369. Op verzoek van een aantal leden stel ik voor de volgende door hen ingediende moties opnieuw aan te houden: 31936689; 31936-567; 31936-549; 35154-17 en 34682-42. Overeenkomstig de voorstellen van de voorzitter wordt besloten. De voorzitter: Daarmee zijn we aan het einde gekomen van een korte regeling van werkzaamheden. Ik zie meneer Omtzigt. Hoort dit bij de regeling of hoort dit bij het VAO dat we zo direct hebben? De heer Omtzigt (CDA): Bij de regeling. De voorzitter: Bij de regeling? Oké. Ik heb uw naam hier niet staan. Hoe kan dat dan? De heer Omtzigt (CDA): Ik heb een poging gedaan om het VAO over de RAZ deze week aan de agenda toe te voegen. Dat wordt volgende week toegevoegd maar die Raad Algemene Zaken vindt dinsdag plaats. Dus had ik gevraagd of daar ook dinsdag over gestemd kan worden. De voorzitter: Even voor mijn informatie: dus het gaat om een VAO? De heer Omtzigt (CDA): Over de Raad Algemene Zaken. De voorzitter: En dat vindt plaats? De heer Omtzigt (CDA): Het AO heeft eergister plaatsgevonden en het VAO hadden we deze week willen houden maar dat kan niet onder de coronaregels. Dus wordt het volgende week. Mijn vraag is of dat dan ook aan de stemmingen toegevoegd kan worden van dinsdag. De voorzitter: Maar waarom staat uw naam niet op de lijst?De heer Omtzigt (CDA): Omdat ik gisteren de hele dag in een hoorzitting zat en heen en weer geappt heb met een aantal griffiers. De voorzitter: Maar dan wordt er gestemd nadat de Raad Algemene Zaken is geweest. Klopt dat? Terwijl het de bedoeling was om vooraf te stemmen of niet? Of heb ik het verkeerd? De heer Omtzigt (CDA): Er zit nu niks anders op. Op dit specifieke punt waar de moties op ingediend worden kan het. Het is onwenselijk maar onder de coronaregels … Ik zou het VAO wel het liefst zo vroeg mogelijk hebben. Ik wou u niet vandaag nog tegen alle regels in belasten met stemmingen. De voorzitter: Nou ja ik zie iedereen een beetje kijken. Wat gaan we doen met het verzoek van de heer Omtzigt? De heer Sneller (D66): Succes ermee voorzitter. De voorzitter: Ja dat zegt u wat vaker meneer Sneller. Almaar commentaar maar aan het eind: succes ermee voorzitter. Nou dan ga ik er even over nadenken. Dank u wel.