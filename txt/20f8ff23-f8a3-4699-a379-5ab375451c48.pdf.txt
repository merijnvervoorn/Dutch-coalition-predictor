8 Regeling van werkzaamheden eerste deel De voorzitter: Ik stel voor vandaag ook te stemmen over de aangehouden moties-Ouwehand (33979 nr. 46 en 33450 nr. 39). Mevrouw Ouwehand (PvdD): Ik wil bij de stemmingen onder punt 11 moties ingediend bij Wijziging van de Mijnbouwwet de Wet milieubeheer en de Wet op de economische delicten graag mijn motie op stuk nr. 34 nog even aanhouden. De voorzitter: Op verzoek van mevrouw Ouwehand stel ik voor haar motie (34041 nr. 34) aan te houden. Daartoe wordt besloten. Mevrouw Leijten (SP): Ik dacht dat ik tijdens het debat over de Wijziging van de Wet medisch-wetenschappelijk onderzoek (33646) het amendement op stuk nr. 7 had ingetrokken. Dat staat op de stemmingslijst onder punt 7. Dat is niet goed overgekomen in de Handelingen. Bij dezen wil ik dat graag alsnog doen. De voorzitter: Het amendement-Leijten (stuk nr. 7) is ingetrokken. Ik stel vast dat daarmee wordt ingestemd.