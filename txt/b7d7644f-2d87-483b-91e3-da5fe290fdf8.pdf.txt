71 Regeling van werkzaamheden De voorzitter: Ik deel aan de Kamer mee dat het lid Sjoerdsma zijn motie op stuk nr. 2588 (21501-02) intrekt. Ik stel voor donderdag 26 oktober aanstaande ook te stemmen over de Wet coördinatie terrorismebestrijding en nationale veiligheid (35958) en de daarbij ingediende moties. Daartoe wordt besloten. De voorzitter: Ik deel aan de Kamer mee dat de fracties van GroenLinks en PvdA mij hebben bericht dat zij per 27 oktober 2023 samenvoegen tot één fractie. De heer Klaver is per die datum de fractievoorzitter van de fractie GroenLinks-PvdA. We gaan meteen door. Ik geef het woord aan de heer Krul voor twee verzoeken. De heer Krul (CDA): Voorzitter. Ik heb het verzoek om twee commissiedebatten te laten vervolgen door twee tweeminutendebatten deze week te houden. Het gaat om twee onderwerpen waar ook heel veel maatschappelijke organisaties bij betrokken zijn. Het is ook voor hen heel belangrijk dat we dit tot een bepaalde afronding kunnen brengen. Daarom het verzoek. De voorzitter: Kunt u aangeven welke tweeminutendebatten dat zijn? De heer Krul (CDA): Het gaat om het commissiedebat Elke regio telt en om het commissiedebat over de maatschappelijke diensttijd. De voorzitter: En dat betekent ook: stemmingen nog deze week. Ik kijk even of daar bezwaar tegen is. Dat is niet het geval. Dan gaan we dat doen. De heer Dijk van de SP ook een vooraankondiging. De heer Dijk (SP): Dank u wel voorzitter. Morgen is het commissiedebat over ziekenhuiszorg. Daar is veel om te doen. Vooral bij ziekenhuizen in Zoetermeer en Heerlen spelen acute problemen. Wij zouden daar graag donderdag direct een tweeminutendebat en stemmingen over willen hebben. De voorzitter: Dank u zeer. Is daar bezwaar tegen? Dat is niet het geval. Dan gaan we dat doen.Dan mevrouw Van Esch Partij voor de Dieren en dan de heer Nijboer. Mevrouw Van Esch (PvdD): Voorzitter dank u wel. Dit gaat om een tweeminutendebat naar aanleiding van een schriftelijk overleg. Normaal zou je dat verzoek in de procedurevergadering van de commissie zelf kunnen doen maar aangezien dit de laatste week is waarin we hier bij elkaar zijn en ik hier deze week graag toch nog een tweeminutendebat en stemmingen over wil doe ik dat hier nu plenair. De voorzitter: Ik kijk even of daar bezwaar tegen is. Dat is niet het geval. Dan de heer Nijboer PvdA. De heer Nijboer (PvdA): Voorzitter. Donderdag hebben wij het debat over de funderingsproblematiek. Daar wil ik vooraf ook graag een tweeminutendebat over aankondigen en ook stemmingen aanstaande donderdag. De voorzitter: Ik kijk even of daar bezwaar tegen is. Dat is niet het geval. Dan gaan we ons daarop voorbereiden. Dan geef ik het woord aan mevrouw Agema PVV. Ze heeft twee verzoeken. Mevrouw Agema (PVV): Dank u wel voorzitter. Ik zou graag een debat willen aanvragen met de minister voor Langdurige Zorg en Sport en de minister van OCW omdat zorgstudenten die een tweede hbo-opleiding willen doen €21.000 moeten betalen terwijl er een groot tekort is. Het lijkt me erg onverstandig om deze tekortsector tekort te doen. Daarom zou ik graag een debat willen aanvragen. Mevrouw Kat (D66): Namens mevrouw Paulusma willen we dit juist betrekken bij de begrotingsbehandeling. Dus geen steun. Mevrouw Van den Hil (VVD): Voorzitter. Ik ben het eens met mijn collega van D66. Die OCW- en VWS-begrotingen zijn heel snel en gaan hier allebei over maar ik vind het wel een mooi onderwerp. De heer Van Meijeren (FVD): Wat mij betreft verdient dit wel een apart plenair debat. Dus steun. De heer Bisschop (SGP): Het lijkt mij heel goed om dit juist bij de begroting te betrekken. Dus steun voor de gedachte om hier wat aan te doen maar via het begrotingsdebat.Mevrouw Van den Berg (CDA): Voorzitter het kan prima bij de begroting. De heer Dijk (SP): Steun. De heer Van Haga (Groep Van Haga): Steun voor een apart debat namens BVNL. De heer Omtzigt (Lid Omtzigt): Steun voor een apart debat. Het is bizar dat we nog steeds niet begonnen zijn met de corona-enquête. Mevrouw Bikker (ChristenUnie): Ik sluit me aan bij de SGP. De heer Eerdmans (JA21): Wij steunen dit. De voorzitter: U heeft geen meerderheid voor uw verzoek maar wel steun van dertig leden. Mevrouw Agema (PVV): Mevrouw Pouw-Verweij komt er nog aanrennen. De voorzitter: O mevrouw Pouw-Verweij BBB. Mevrouw Pouw-Verweij (BBB): Sorry. De voorzitter: Dat geeft niks. Mevrouw Pouw-Verweij (BBB): Ik weet niet of het net scheelt voor 30 leden maar steun. De voorzitter: 30 leden. We zetten 'm op de lijst. Uw tweede verzoek. Mevrouw Agema (PVV): Volgens mij reageerde meneer Omtzigt net al op het volgende verzoek dat ik wil doen. Het derde rapport van de Onderzoeksraad voor Veiligheid komt morgen uit. Daarin worden de grote conclusies getrokken. Ik ben dus heel benieuwd wat daarin staat. Ik zou graag een debat willen aanvragen met de minister van VWS de minister voor Langdurige Zorg en Sport de minister-president en de minister van JenV.De voorzitter: De heer Omtzigt. U had het net al een beetje verklapt maar … De heer Omtzigt (Lid Omtzigt): Ja voorzitter ik zat er net naast. Maar ik steun dit debat van harte. Ik denk ook dat het tijdig ingepland moet worden. Ik ben overigens ook van mening dat we een keer een enquête naar het coronabeleid moeten starten. Mevrouw Pouw-Verweij (BBB): Wat de heer Omtzigt zegt. Steun. Mevrouw Bikker (ChristenUnie): Steun. De heer Bisschop (SGP): Steun. De heer Van Meijeren (FVD): Steun. Mevrouw Tielen (VVD): Het rapport is er nog niet. Ik ben er nooit zo dol op om debatten aan te vragen over rapporten die er nog niet zijn maar mevrouw Agema weet dat ik dat derde OVV-debat graag wil doen. De lijst van VWS is volgens mij wel echt immens lang dus laten we in de eerste weken van de nieuwe Kamer ook kijken hoe we die volgorde gaan zetten. De voorzitter: Maar u steunt het debat? Mevrouw Tielen (VVD): Ja maar eigenlijk het liefst wel nadat het rapport er is. De voorzitter: Ik kijk even naar de collega's. Steunt iedereen dit debat? De heer Van Haga (Groep Van Haga): Steun. De voorzitter: Ja? Dan heeft u … Ja mevrouw Van den Berg. Mevrouw Van den Berg (CDA): Voorzitter ik zou ook wel graag eerst een reactie van het kabinet willen voordat wij het debat gaan houden. Mevrouw Agema (PVV): Dat sowieso voorzitter. Alle OVV-rapporten zijn getrakteerd op een kabinetsreactie dus …De voorzitter: Ja. In ieder geval weten we zeker dat het na het verkiezingsreces is. Ja mevrouw Kat? Mevrouw Kat (D66): Geen steun voorzitter. De voorzitter: Geen steun. Oké. Maar er is een meerderheid voor uw verzoek dus dat gaan we dan op termijn organiseren. Dan geef ik het woord aan mevrouw Kröger van GroenLinks. Dat kunt u vanaf de interruptiemicrofoon doen. Mevrouw Kröger (GroenLinks): Voorzitter. Wij zouden graag deze week nog een tweeminutendebat met stemmingen naar aanleiding van het schriftelijk overleg Energieraad inplannen. De voorzitter: Dank u zeer. Is daar bezwaar tegen? Dat is niet het geval. Dan gaan we dat doen. Dan geef ik het woord aan de heer De Hoop namens de PvdA. De heer De Hoop (PvdA): Voorzitter. Ik wil graag nog deze week een tweeminutendebat Internationaal spoor houden inclusief stemmingen. De voorzitter: Dank u wel. Daar is geen bezwaar tegen. Dan gaan we dat doen. U heeft nog een vooraankondiging. De heer De Hoop (PvdA): Op verzoek van mevrouw Westerveld doe ik de vooraankondiging voor een tweeminutendebat Jeugdbescherming inclusief stemmingen en ook voor deze week. De voorzitter: Ik kijk of daar bezwaar tegen is. Dat is niet het geval. Dan gaan we dat doen. Het wordt een drukke en intensieve week zeg ik alvast maar. De heer Van Haga Groep Van Haga. De heer Van Haga (Groep Van Haga): Voorzitter. Afvalverwerker AEB Amsterdam verbrandt sinds april van dit jaar 900 ton afval uit Rome per week. 36% van dit afval bestaat uit gft en 22% uit papier en karton: de ideale voedingsbodem voor knutten kleine vliegjes die blauwtong kunnen verspreiden. Inmiddels is door Farmers Defence Force een uitbraak van het blauwtongvirus type 3 vastgesteld in het gebied waar de afvaltreinen doorheen rijden. Dit is exact hetzelfde type dat in en rond Rome voorkomt. Maar liefst 2.428 Nederlandse bedrijven zijn inmiddelsbesmet en de schade is niet te overzien. Om ervoor te zorgen dat deze besmettingen zo snel mogelijk stoppen wil BVNL graag een debat met de minister van LNV en de staatssecretaris van IenW over deze situatie. De voorzitter: Dank u wel. Ik kijk of er steun is. Mevrouw Akerboom Partij voor de Dieren. Mevrouw Akerboom (PvdD): Dank u wel voorzitter. Het blauwtongvirus is echt een drama maar wetenschappers hebben inmiddels aangegeven dat het veel waarschijnlijker is dat het komt door de hoge schapendichtheid in ons land en klimaatverandering. Dus ja steun voor een debat maar alleen als dit breder wordt getrokken dan het verhaal over de Romeinse treinen. De heer Bisschop (SGP): Voorzitter. Zo'n verhaal over het afval vanuit Rome en de speculaties over de schapendichtheid geven aan dat het goed is dat er een brief komt. Daarna kijken we even verder wat mij betreft. Dus geen steun voor een debat. De heer Kops (PVV): Steun voor het verzoek. Mevrouw Vedder (CDA): Ik sluit me aan bij de heer Bisschop. Eerst graag een brief over dit thema en daarna beoordelen of er een debat nodig is. De heer Van Meijeren (FVD): Steun voor een debat over de volle breedte van het onderwerp. Mevrouw Kamminga (VVD): Ik sluit me aan bij de woorden van de heer Bisschop. Mevrouw Pouw-Verweij (BBB): Ik ook. Mevrouw Bikker (ChristenUnie): Voorzitter. Dat doet de ChristenUnie ook maar wel met veel meeleven naar alle schapenhouders die hierdoor getroffen zijn want het is gruwelijk. Mevrouw Van Ginneken (D66): D66 sluit zich aan bij het verzoek van de heer Bisschop. De voorzitter: Er is geen steun voor een debat maar wel een informatieverzoek. Dat zal ik doorgeleiden richting kabinet.De heer Van Haga (Groep Van Haga): Nou dat wordt een mooie brief. De voorzitter: Dank u wel. Dan geef ik het woord aan mevrouw Bikker denk ik in plaats van de heer Ceder. Mevrouw Bikker (ChristenUnie): Voorzitter. Namens de heer Ceder zou ik de aankondiging willen doen van een tweeminutendebat inzake Iran inclusief stemmingen deze week. De voorzitter: Ik kijk even of daar bezwaar tegen is. Dat is niet het geval. Dan gaan we dat doen. Dan geef ik tot slot het woord aan de heer Omtzigt. De heer Omtzigt (Lid Omtzigt): Voorzitter. Vorige week heeft de meerderheid van de Kamer een brief gevraagd van de minister voor Rechtsbescherming en de minister van Veiligheid en Justitie over de veroordeelde IS-terrorist die 30 maanden in de gevangenis had gezeten en onder zeven of acht voorwaarden voorlopig in vrijheid gesteld was en toch nog een verklaring van goed gedrag kreeg. Dat leek helemaal nergens op. Hij kon toen bij VluchtelingenWerk gaan werken en hij kon daar ook bij de gevoelige dossiers komen van mensen die waarschijnlijk vervolgd zijn door IS. Hoe erg wil je het veiligheidslek hebben? Wij vroegen om een brief met uitleg. Wij vroegen hoeveel mensen die uitgereisd zijn of een terroristische veroordeling hebben een verklaring omtrent het gedrag gekregen hebben. Die brief vroegen we uiterlijk voor vrijdag en als dat echt niet kon voor vandaag. Die brief is niet gekomen dus ik vraag die brief met grote spoed voor het eind van de dag. Als die er niet is vraag ik een extra regeling van werkzaamheden aan voor donderdag bij aanvang middagvergadering. Dat kan ik nu alvast aankondigen. Die brief wil ik dus graag hebben. Omdat er nog geen brief ligt vraag ik toch maar meteen om het debat in te plannen. De voorzitter: Helder. Ik kijk even … Het is een informatieverzoek. De heer Omtzigt (Lid Omtzigt): En een verzoek om een debat. De voorzitter: En om spoedig een debat in te plannen. De heer Omtzigt (Lid Omtzigt): Ja deze week in te plannen. Anders kan het niet meer. Het gaat om een kort debat.De voorzitter: Ik ga in ieder geval het informatieverzoek doorgeleiden. Is er ook steun voor de rest? De heer Markuszower (PVV): Van harte steun. Het is heel belangrijk dat de onderste steen snel boven komt en dat we de lekken kunnen dichten. De heer Van Haga (Groep Van Haga): Steun voor het informatieverzoek en voor het debat. De heer Bisschop (SGP): Steun. Mevrouw Bikker (ChristenUnie): Veel steun voor het informatieverzoek; niet de wens om ook het debat per se in deze week te plannen. Het moet wel snel maar dat kan ook kort na het verkiezingsreces. Mevrouw Pouw-Verweij (BBB): Steun voor het informatieverzoek en voor het debat. Mevrouw Vedder (CDA): Wij zouden dat debat graag zo snel mogelijk inplannen na de ontvangst van de brief. De heer De Hoop (PvdA): Steun voor de brief. Maar ik sluit me aan bij de woorden van mevrouw Bikker; het debat kan wat ons betreft ook zo snel mogelijk na de verkiezingen plaatsvinden. De heer Van Meijeren (FVD): Steun voor beide verzoeken. De heer Ellian (VVD): Steun voor het informatieverzoek. Het debat kan na het verkiezingsreces. De heer Eerdmans (JA21): Steun voor beide verzoeken. Mevrouw Kat (D66): Steun. Ik volg de woorden van de heer Ellian. Mevrouw Akerboom (PvdD): Ook van ons steun voor het informatieverzoek maar het debat kan eventueel ook na het reces. De voorzitter: Er is nog geen meerderheid om het debat deze week te hebben maar wel voor het informatieverzoek. Dat gaan we ook meteen doorgeleiden.De heer Omtzigt (Lid Omtzigt): Ik hoor wel een meerderheid die zegt dat we het spoedig na het verkiezingsreces moeten plannen. Ik verzoek u wel om dat in de weken na het verkiezingsreces zeg uiterlijk half of eind januari gepland te hebben. De voorzitter: Ja correct. Dank u wel meneer Omtzigt. Daarmee zijn we aan het einde gekomen van deze regeling van werkzaamheden. Ik schors de vergadering voor een enkel moment en dan wordt er gestart met een tweeminutendebat Personeel Defensie. Ik schors de vergadering voor een enkel moment. De vergadering wordt van 17.03 uur tot 17.06 uur geschorst.