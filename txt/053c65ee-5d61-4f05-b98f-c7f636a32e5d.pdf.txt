27 Regeling van werkzaamheden De voorzitter: Een korte regeling van werkzaamheden. Ik stel voor toe te voegen aan de agenda van de Kamer: - het wetsvoorstel Wijziging van de Wet educatie en beroepsonderwijs BES in verband met uitbreiding van de uitzonderingsmogelijkheid om het onderwijs en de examens van mbo-opleidingen op Bonaire in het Papiaments aan te bieden (35893). Ik deel aan de Kamer mee dat voor de volgende dertigledendebatten de termijn voor toekenning is verlengd: - het dertigledendebat over een nieuwe dreigende rechtszaak over stikstof; - het dertigledendebat over het in samenhang oplossen van de klimaat- en biodiversiteitscrisis. Op verzoek van de fractie van D66 heb ik benoemd: - in de vaste commissie voor Digitale Zaken het lid Vijlbrief tot plaatsvervangend lid in plaats van het lid Paternotte; - in de vaste commissie voor VWS het lid Paternotte tot plaatsvervangend lid in plaats van het lid Vijlbrief; - in de vaste commissie voor I&W het lid Jetten tot plaatsvervangend lid in plaats van het lid Van Meenen. Op verzoek van een aantal leden stel ik voor de volgende door hen ingediende moties opnieuw aan te houden: 299110-321; 31985-69; 35693-11; 35668-28; 35570-XIII-52; 35446-6; 35438-17; 35430-19; 35327-10; 35300-60; 35205-17; 35092-21; 35092-19; 32820-367; 32813-752; 32813-637; 32813519; 32813-420; 32813-419; 31936-772; 31409-325; 3136918; 31293-530;35510-77; 35925-96; 35925-32; 35925-29; 32813-778; 35570-VIII-270. Ik stel voor toe te voegen aan de agenda: - het tweeminutendebat Onderzoekskaders 2021 Inspectie van het Onderwijs en verslagen van het overleg met het onderwijsveld (35925-VIII nr. 20) met als eerste spreker het lid De Hoop PvdA. Overeenkomstig de voorstellen van de voorzitter wordt besloten. De voorzitter: Ik geef als eerste het woord aan mevrouw Agema van de PVV. Mevrouw Agema (PVV): Dank u wel voorzitter. Ik was laatst op de spoedeisende hulp van een ziekenhuis gelukkig niet voor mezelf. Er hing een briefje op de deur met: niet spugen niet bedreigen geen wapens meenemen. Ik schrok me echt kapot want om de hoek komt dan zo'n aio een twintiger of dertigereen hele beschaafde jongeman of jongedame en die hebben daar dus elke dag mee te maken. Ik heb nu één onderwerp aangemerkt maar het is natuurlijk veel breder in de zorg zo dat medewerkers constant te maken krijgen met agressie en geweld. Ik vind dat wij daar kaders voor moeten stellen en dat daar paal en perk aan gesteld moet worden. De voorzitter: Ja. Ik ga kijken of u daar steun voor heeft. Mevrouw Kuiken (PvdA): Voorzitter. Het is terecht dat mevrouw Agema hier aandacht voor vraagt. Deze agressie is onbegrijpelijk. Steun voor het debat. Mevrouw Pouw-Verweij (JA21): Ook van harte steun. Zeker naarmate code zwart dichterbij komt zal de dreiging alleen maar toenemen neem ik aan dus graag ook op korte termijn. Mevrouw Teunissen (PvdD): Steun voorzitter. Mevrouw Agnes Mulder (CDA): Voorzitter. Het is zeker van belang om dit snel te bespreken. Daarom stelt mijn collega mevrouw Van den Berg voor om dat morgen te doen al bij het coronadebat want het loopt natuurlijk steeds verder op. Mevrouw Agema (PVV): Voorzitter. Het krijgt nu een wending maar dit is echt breder dan corona want die agressie was er ook al voor corona. Ik zou dat niet bij het coronadebat morgen willen doen. Dat is niet mijn voorstel zeg maar. De voorzitter: Het is helder. U wilt een apart debat. Ik heb begrepen dat het CDA een apart debat niet steunt. Mevrouw Agnes Mulder (CDA): Nee. Dit is inderdaad al langer gaande en het is ook niet alleen bij mensen op de spoedeisende hulp. Ook in heel veel andere sectoren worden overheidsdienaren beschimpt en alles meer dus ik zeg: laten we dit morgen erbij gaan betrekken. De voorzitter: Dus geen steun voor een apart debat nu. De heer Sneller (D66): Ik steun de lijn Mulder. De voorzitter: U steunt de lijn …?De heer Sneller (D66): Van mevrouw Mulder. De voorzitter: O van mevrouw Mulder. Oké. Mevrouw Kerseboom (FVD): Uiteraard steun voor dit debat. De heer Stoffer (SGP): Voorzitter volgens mij zitten in het coronadebat al zo veel onderwerpen dus dit moet je niet daarbij in doen maar apart. Dus steun voor dit debat over een echt groot probleem. De voorzitter: Steun. De heer Ephraim (Groep Van Haga): Steun voorzitter mede namens BBB. De heer Van der Lee (GroenLinks): GroenLinks en DENK steunen het debat. Mevrouw Tellegen (VVD): Onze wens is ook om het morgen bij het coronadebat te betrekken. De voorzitter: Dus geen steun voor een apart debat. De heer Grinwis (ChristenUnie): Een zorgwekkend onderwerp. Het kan prima morgen worden betrokken bij het coronadebat dus geen steun. Mevrouw Leijten (SP): Ik zie nu al uit naar de belangwekkende woorden morgen in het debat waarvan ik denk dat ze gaan wegvallen. Dit onderwerp agressie in de zorg is zo belangrijk en niet alleen op de spoedeisende hulp. Ik denk dat mevrouw Agema dat ook richting huisartsen en al die anderen zal steunen dus … De voorzitter: Dus u steunt het debat. Mevrouw Leijten (SP): … ik steun dat. Het coronadebat morgen gebruiken als excuus om het niet apart te bespreken vind ik eigenlijk een beetje jammer.De voorzitter: Maar u steunt het debat. Mevrouw Koekkoek (Volt): Steun voor het debat ook namens BIJ1. De heer Omtzigt (Lid Omtzigt): Steun. De voorzitter: Dank u wel. Er is geen meerderheid voor uw verzoek mevrouw Agema. Mevrouw Agema (PVV): Nee. Dan moet je dus met de voltallige oppositie een dertigledendebat op de lijst laten zetten. Ik vind het ook onverstandig om dat morgen te doen. We hebben vier minuten spreektijd dus dan zal ik ook maar aankondigen dat ik bij het debat van morgen zal verzoeken dat we er acht minuten spreektijd van maken want het kan natuurlijk niet dat we dit onderwerp in vier minuten erbij betrekken. U ziet mij dus morgen terug bij aanvang van het debat en dan ga ik voorstellen er acht minuten van te maken. De voorzitter: Misschien is het goed om dit ook aan de collega's voor te leggen omdat u nu gelijk een voorstel doet voor de spreektijd morgen en u dat nu ook gecommuniceerd heeft. Ik wil de collega's er wel op wijzen dat we wat later op de dag beginnen maar het is natuurlijk aan u. We hebben nu vier minuten. Het voorstel van mevrouw Agema is acht minuten. Ik kijk even naar de collega's. De heer Kuzu (DENK): Wij hadden het liefst gezien dat het debat het had gehaald maar iets meer spreektijd vind ik voldoende. Zes minuten is wat de fractie van DENK betreft prima. De voorzitter: Mag ik een voorstel doen? Vorige keer hadden we volgens mij vijf minuten. Mag ik het voorstel doen om er vijf minuten van te maken? Kan iedereen zich daarin vinden? Mevrouw Agema dan heeft u in ieder geval een minuut extra. Mevrouw Agema (PVV): Ik vind het wat krap maar de meerderheid heeft het hier voor het zeggen. De voorzitter: U heeft er in ieder geval een minuut bij dus uw komst is niet voor niks geweest zeg ik maar. Dank u wel. Dan geef ik het woord aan de heer Sjoerdsma van D66.We hebben het in ieder geval meteen vandaag geregeld in plaats van morgen mevrouw Agema. De heer Sjoerdsma van D66. De heer Sjoerdsma (D66): Voorzitter. Afgelopen week verscheen er een kraakhelder rapport over Nederlandse martelkampen in Bali ten tijde van de dekolonisatie in Indonesië met gruwelijke details over oorlogsmisdaden. Ik zou dat graag betrekken bij een debat dat we volgens mij moeten voeren nadat een ander onderzoek nog komt. Dat is een door de regering ingelast onderzoek naar het Nederlands verleden in postkoloniaal Indonesië. Dat komt in februari. Ik zou graag een debat willen vragen nadat dat onderzoek er is en dan dit rapport daarbij betrekken. De voorzitter: Dank u wel. Ik kijk of er steun is. Mevrouw Agnes Mulder CDA … Ja er is steun voor. Ik zie eigenlijk iedereen knikken dus u heeft een meerderheid voor uw verzoek. De heer Sjoerdsma (D66): Dank! De voorzitter: Dank u wel. Dan ga ik even kijken naar mevrouw Teunissen van de Partij voor de Dieren. Gaat uw gang. Mevrouw Teunissen (PvdD): Voorzitter. Er is een doorbraak. FrieslandCampina en het Wereldnatuurfonds geven nu eindelijk toe dat certificaten tegen ontbossing niet helpen en erkennen dat niet-gecertificeerde soja in Nederlandse producten terecht is gekomen. Afgelopen donderdag hebben we in een uitzending van Zembla kunnen zien hoe Nederlandse vlees- zuivel- en veevoerbedrijven bijdragen aan ontbossing landroof en corruptie in de grootste meest biodiverse bossen ter wereld. Het kabinet heeft jarenlang volgehouden dat certificaten wel helpen. Onderzoek na onderzoek is er geweest dat aantoont dat het niet zo is dus ik wil daar nu graag eindelijk een volwaardig debat over. Mevrouw Kuiken (PvdA): Voorzitter. Het is groots dus steun. De heer Van der Lee (GroenLinks): Namens GroenLinks steun. Ik wil ook graag de antwoorden op de schriftelijke vragen die zijn ingediend. Ik zou graag zien dat het kabinet dat werkt aan een fiche over een Europese bossenwet deze ontwikkeling ook betrekt bij de beoordeling van wat er uit Europa komt. Mevrouw Agema (PVV): Geen steun.De heer Kuzu (DENK): Voorzitter. Van harte steun met de aanvulling van de heer Van der Lee. De heer Sneller (D66): Geen steun voorzitter. Maar ik heb begrepen dat er donderdag een debat is waar dit heel goed bij kan worden betrokken. Mevrouw Agnes Mulder (CDA): Dat gaat over internationaal verantwoord maatschappelijk ondernemen dus dit past daar heel goed bij het liefst ook nog met een brief over deze zaak die mevrouw Teunissen hier terecht aankaart. De voorzitter: Dus geen steun voor een apart debat. Het kan erbij betrokken worden. Mevrouw Simons (BIJ1): Namens de fractie van Volt van harte steun. Dit heeft volgens mij niet zo veel te maken met sociaal verantwoord maatschappelijk ondernemen maar vooral met het behoud van onze planeet. Dus het verdient een eigen debat wat ons betreft. De heer Stoffer (SGP): Voorzitter. Ontbossing is volgens mij een heel belangrijk onderwerp dus wat dat betreft steun om dit debat specifiek apart te voeren. Ik zou het graag iets breder trekken met het voorstel om ook ontbossing in de wat bredere zin hierbij te betrekken. De heer Grinwis (ChristenUnie): Voorzitter geen steun. Wel een streep onder het voorstel van collega Van der Lee om het bij een fiche te betrekken. Mevrouw Tellegen (VVD): Geen steun voorzitter. Mevrouw Leijten (SP): Voorzitter wel steun. Als het eerder ergens goed betrokken kan worden dan zou het mooi zijn. Maar het is zeker nodig om een debat hierover te voeren. De heer Ephraim (Groep Van Haga): Geen steun. De heer Omtzigt (Lid Omtzigt): Wel steun voorzitter. Ook zeer expliciet steun voor het verzoek van mevrouw Mulder om een uitgebreide kabinetsreactie wat dit betekent voor het beleid rondom het tegengaan van ontbossing.Mevrouw Van der Plas (BBB): Steun voor dit debat want dan komen ook de andere feiten eens een keer goed aan de orde. De voorzitter: Er is geen meerderheid voor uw verzoek mevrouw Teunissen. Mevrouw Teunissen (PvdD): Voorzitter ik zie het. Ik vind dat dit absoluut een apart debat verdient want imvo-beleid is veel breder. We moeten echt kijken naar het certificeringssysteem dat niet werkt en naar wat we ertegenover zetten. Ik kijk wel uit naar de brief waar onder anderen mevrouw Mulder en de heer Omtzigt om hebben gevraagd. Dat ondersteun ik van harte dus heel graag een brief. De voorzitter: Heel goed. Dat gaan we doorgeleiden naar het kabinet. Dan geef ik het woord aan de heer Thijssen van de PvdA die een verzoek heeft. De heer Thijssen (PvdA): Ik heb het verzoek om de stemmingen van het tweeminutendebat dat we dadelijk hebben over de Energieraad deze week te doen voordat de Energieraad is. De voorzitter: Ik kijk even of daar bezwaar tegen is. Dat is niet het geval. Dan gaan we dat zo inplannen. Ik dank u wel. Dan geef ik het woord aan de heer Omtzigt. Gaat uw gang. U heeft twee verzoeken. De heer Omtzigt (Lid Omtzigt): Voorzitter. Wauw 41 minuten spreektijd. De voorzitter: Het is weleens anders geweest. De heer Omtzigt (Lid Omtzigt): Maar dit hoeft echt niet hoor. Voorzitter. Gisteren werd in de NRC duidelijk dat er al meer dan drie maanden lang een rapport over de zwarte lijsten rondzwerft op het ministerie van Financiën. Dat is een onafhankelijk extern onderzoek over hoe die zwarte lijsten geleid hebben tot duizenden burgers die totaal klem zijn komen te zitten. Er stonden vrij schokkende dingen in namelijk dat mensen vanwege eigen signalen daarna jarenlang kapotgemaakt zijn. Het blijkt nu om drie conceptrapporten te gaan. De Belastingdienst kreeg drie verschillende conceptrapporten. Wij zouden graag dat rapport onmiddellijk naar de Kamer willen hebben.De voorzitter: Dat is één. De heer Omtzigt (Lid Omtzigt): Er worden nog vier andere rapporten geschreven: over mkb over bedrijven over het delen van die data en over de algoritmes. Die andere rapporten zou ik graag voor het einde van het kerstreces hier hebben. Het eerste rapport kunnen we betrekken bij het AO over anderhalve week. Ik zou na het kerstreces een wat groter debat willen inplannen over de hele zwartelijstenproblematiek. De voorzitter: Helder. Dank u wel. Ik ga even kijken of daar steun voor is. De heer Kuzu (DENK): Voorzitter mijn collega Azarkan steunt dit verzoek. Mevrouw Leijten (SP): Voorzitter over deze zwarte lijst is twee jaar geleden een debat aangevraagd. Ik weet het: u werkt met nieuwe lijsten. Maar toen is er gezegd: we wachten op die onderzoeken. Als die onderzoeken in concept onder de pet worden gehouden op het ministerie komen we nooit tot die debatten. Ons werk wordt hier ernstig gefrustreerd. Wij hebben nu weer een briefje gekregen van de staatssecretaris waarin staat dat we het vrijdag krijgen maar ik verwacht dan ook die conceptversies. Want dat er op het ministerie kan worden gezegd dat een finale conceptversie nog even in concept gehouden kan worden … Op die manier kan je de waarheid echt heel lang in de doofpot stoppen. De voorzitter: U steunt het debat. Mevrouw Kuiken (PvdA): Ik deel de frustraties en ik steun het debat. De heer Ephraim (Groep Van Haga): Steun. De heer Van der Lee (GroenLinks): Van harte steun. Ik wil nog even benadrukken dat het hier ook niet alleen toeslagen betreft maar ook de inkomstenbelasting en de mkb'ers. Het gaat ook over het hele blauwe domein. De minister van Financiën moet hier dus ook een keer verantwoording afleggen over de enorme uitgewaaierde problematiek. De voorzitter: U steunt het verzoek zoals de heer Omtzigt dat ook heeft verwoord dus een debat met de staatssecretaris en de minister. Mevrouw Teunissen (PvdD): Van harte steun namens de Partij voor de Dieren.Mevrouw Tellegen (VVD): Ik begrijp van mijn collega Paul dat die rapporten waar het over gaat waar de heer Omtzigt aan refereert deze week inderdaad naar de Kamer komen. Dat lijkt me een goede zaak. Dan zouden we dit allereerst willen betrekken bij het reeds geplande debat van volgende week. Dan kunnen we daarna opnieuw kijken of een groter plenair debat gerechtvaardigd is. Maar op dit moment geen steun. Mevrouw Simons (BIJ1): Mede namens de collega's van Volt vanzelfsprekend van harte steun. Mevrouw Pouw-Verweij (JA21): Ook van harte steun namens JA21. De heer Stoffer (SGP): Volmondig steun voorzitter. Mevrouw Agema (PVV): Steun. De heer Sneller (D66): Ik heb het verzoek aan de heer Omtzigt om misschien volgende keer dan ook het hele verzoek alvast aan te melden. Nu moest ik even ruggespraak houden met de woordvoerder zoals de heer Omtzigt ook weet. Als ik het goed begrijp is er al een procedure geweest om te vragen om die rapporten zo snel mogelijk te sturen. We kunnen een deel daarvan betrekken bij het debat op 9 december. En laten we daarna als we die rapporten hebben inderdaad even kijken hoe we het behandelen. Als dat debat al gepland is ... De heer Omtzigt (Lid Omtzigt): Het is niet gepland. De heer Sneller (D66): Laten we dit dan hier opnieuw laten terugkomen als we die rapporten hebben zodat we dan een besluit kunnen nemen. De voorzitter: Dus nu geen steun van de heer Sneller. De heer Grinwis (ChristenUnie): Voorzitter nu geen steun. We hebben volgende week een commissiedebat en we krijgen deze week het rapport. We krijgen dat het liefst zo snel mogelijk. Het is wat mij betreft het beste om daarna te bekijken wat we verder doen. Eventueel moeten we het commissiedebat uitbreiden en een tweeminutendebat houden. We kunnen dan altijd nog kijken of er later een groter debat nodig is. Maar op korte termijn is volgende week de snelste actie. Mevrouw Agnes Mulder (CDA): Die gedachtegang heb ik ook overlegd met mijn collega Inge van Dijk. Dus laten we volgende week het eerstegedeelte daarbij betrekken. Die rapporten moeten natuurlijk zo snel mogelijk naar de Kamer komen. En laten we daarna kijken hoe dat verder kan worden opgepakt. Mevrouw Van der Plas (BBB): Dit verdient geen uitstel dus ik steun het verzoek. De voorzitter: Dank u wel. Er is geen meerderheid voor uw verzoek meneer Omtzigt. De heer Omtzigt (Lid Omtzigt): Voorzitter het gaat hier om een zwarte lijst met daarop 275.000 personen en om rapporten die constant in concept worden gehouden. Mevrouw Leijten heeft daar al meerdere keren om gevraagd. Dus ik persisteer in een dertigledendebat en ik vraag om dat op de lijst te zetten. Ik zal het dan laten omzetten naar een meerderheidsdebat of mevrouw Leijten zal dat doen. 275.000 burgers worden op een zwarte lijst gezet en worden kapotgemaakt door de Belastingdienst door de toeslagen en door nog een aantal andere zaken. Als je daar geen debat over wilt houden ga dan elke hobby die je wilt hier uitvoeren. Echt waar voorzitter! En ik persisteer erin dat die andere rapporten voor 31 december hier liggen: niks concepten. Drie maanden lang concepten. Ik wil al die concepten gewoon zien voor volgende week. De voorzitter: Dank u wel. Wij zullen dit doorgeleiden naar het kabinet. Dank u wel meneer Omtzigt. Mevrouw Leijten wil nog iets zeggen. Mevrouw Leijten (SP): Ik zou wel even iets willen markeren. We hebben sinds het blootleggen van dit soort zwarte lijsten door de journalistiek als Kamer eensgezind opgetrokken voor de waarheid. Ik vind het jammer dat daarin nu een breuk komt. Ik vind dat niet in verhouding staan tot het nieuwe elan dat is aangekondigd. De voorzitter: Dank u wel. Dank u wel meneer Omtzigt. Dan gaan we naar uw tweede verzoek. Gaat uw gang. De heer Omtzigt (Lid Omtzigt): Voorzitter. De formatie is nu al de langste formatie uit de Nederlandse geschiedenis. We kregen een vrij lege brief over de voortgang van de formatie. Er zou deze week een nieuwe voortgangsbrief volgen. Overal wordt over de formatie gesproken: op het congres van de VVD in de trein van Amersfoort naar Den Haag en op zo ongeveer elk verjaardagsfeestje dat u kunt vinden. Ik vind dat de formatie en de stand van zaken ook hier besproken moeten worden omdat het het kabinet goed uitkomt om af en toe missionair te zijn en om af en toe demissionair te zijn.De voorzitter: Dank u wel. De heer Omtzigt (Lid Omtzigt): Ik sta hier voor de vierde week op rij. Daarom vraag ik om een hoofdelijke stemming over dit procedurevoorstel op een moment dat u het kunt plannen. Dan mogen ook de onderhandelaars zelf vertellen of zij het het waard vinden om er met deze Kamer over te spreken of niet. De voorzitter: Dus u stelt voor om hier nu niet … De heer Omtzigt (Lid Omtzigt): Nee dat kan nu niet. Vanwege de coronaregels is het op het eerstvolgende moment dat u kunt vinden. De voorzitter: Ja dus dan gaan we dat op een ander moment doen. Mag ik u op één punt corrigeren? De informateurs hebben aangegeven dat ze volgende week weer met nieuwe informatie komen. U zei "deze week" maar het is volgende week. Wij gaan dit voor u inplannen. Ik dank u wel. Dan gaan we naar de heer Van der Lee van GroenLinks. Gaat uw gang. De heer Van der Lee (GroenLinks): Dank voorzitter. Ik wil even rappelleren aan de compensatie voor de hard gestegen energieprijs. Daar hebben we een derde termijn Financiële Beschouwingen over gehouden. Er zijn meerdere moties ingediend vanuit de oppositie en ook één vanuit de coalitie om gericht voor de mensen in energiearmoede een extra energiecompensatie in te zetten. Die moties zijn op verzoek van het kabinet aangehouden. Er zou voor aanvang van de begrotingsbehandeling van Sociale Zaken een uitgewerkt voorstel liggen. Dat is er niet. Volgende week dinsdag moeten we stemmen over alle amendementen en begrotingen. Ik verwacht dat wij voor aanvang van de begrotingsbehandeling Sociale Zaken helderheid krijgen over de extra compensatie in de richting van mensen in energiearmoede. De voorzitter: Dank u wel. Ik kijk even of daar geen steun voor is. Is er iemand die het hier niet mee eens is? Want het is een rappel. Volgens mij is iedereen het daarmee eens. Dan gaan we het ook op die manier doorgeleiden naar het kabinet. Dat is het meest efficiënte op dit moment. Dan geef ik tot slot het woord aan de heer Paternotte van D66. De heer Paternotte (D66): Voorzitter. Morgen staat het coronadebat gepland met vijf minuten spreektijd. Dat gaat natuurlijk over het pakket aan maatregelen. Ik ben heel blij dat de scholen openblijven maar je ziet dat het kabinet het meest afwijkt van het OMTadvies bij de scholen. Mede daarom zou ik graag willen datwe de minister voor Basis- en Voortgezet Onderwijs en Media uitnodigen voor het coronadebat morgen. De voorzitter: Ik kijk even of er collega's zijn die het daar niet mee eens zijn. U mag daar natuurlijk ook wat over zeggen. Mevrouw Agema van de PVV. Mevrouw Agema (PVV): Ja ik heb alleen maar "steun" en "geen steun" gezegd tot nu toe. Mijn collega's staan iedere keer hele verhalen te houden. De voorzitter: U krijgt zeker de gelegenheid. Mevrouw Agema (PVV): Ik wil dat wel steunen maar dan wil ik wel graag naar zes minuten spreektijd. De voorzitter: Ja touché. De heer Paternotte (D66): Vijfenhalve minuut? De voorzitter: Maar de heer Paternotte staat hier nu dus ... Mevrouw Leijten SP. Mevrouw Leijten (SP): Geen steun wat ons betreft. Het debat begint al laat en zal ook laat eindigen. Ik denk dat we de afvaardiging van het kabinet aan het kabinet moeten laten. Wat ons betreft hoeft de minister van Onderwijs er niet bij te zijn. Mevrouw Kuiken (PvdA): Voor mij hoeft het ook niet omdat scholen een onderdeel zijn maar het uiteindelijk over de hele strategie van het kabinet gaat. Daarvoor heb ik voldoende aan de ministerpresident en minister De Jonge. Dus geen steun. De voorzitter: Dan leg ik het toch even voor aan u allemaal. De heer Omtzigt (Lid Omtzigt): Als een collega een bepaalde minister echt een aantal specifieke vragen wil stellen dan vind ik dat we dat aan het kabinet kunnen vragen. Ik hoop dus dat de minister kan komen.De heer Kuzu (DENK): Wat de fractie van DENK betreft zou de minister-president uitstekend in staat moeten zijn om de vragen van de heer Paternotte te beantwoorden. De voorzitter: Dus geen steun. De heer Stoffer (SGP): Wat ons betreft wel voorzitter. Ook de ventilatie op scholen en dergelijke zal morgen onderdeel van het debat zijn dus steun voor het voorstel. Mevrouw Agnes Mulder (CDA): Steun voor het voorstel. Mevrouw Simons (BIJ1): Voorzitter. Ik sluit me aan bij de woorden van de heer Omtzigt. Als er een verzoek gedaan wordt dan dient een bewindspersoon gewoon aan dat verzoek te voldoen met name als het gaat over scholen tijdens de coronapandemie. Ik steun dus het verzoek van de heer Paternotte mede namens de fractie van Volt. De heer Grinwis (ChristenUnie): Ik sluit me aan bij collega Leijten. Geen steun. Mevrouw Kerseboom (FVD): Steun voor het verzoek. Mevrouw Tellegen (VVD): Steun. Mevrouw Teunissen (PvdD): Steun. Mevrouw Van der Plas (BBB): Steun. De voorzitter: Dank u wel. Er is een meerderheid voor uw verzoek. We zullen het doorgeleiden naar het kabinet maar uiteindelijk gaat het kabinet natuurlijk over de eigen afvaardiging. De heer Paternotte (D66): Ik geloof dat mevrouw Agema een halve minuut extra spreektijd krijgt voorzitter. De voorzitter: Dat hebben we niet in de groep gegooid. Nee we blijven niet onderhandelen. Mevrouw Agnes Mulder u heeft een punt van orde begrijp ik.Mevrouw Agnes Mulder (CDA): Ja. Collega's hebben het ook heel erg druk dus voordat je naar de regeling van werkzaamheden gaat neem je weleens een punt over. Je wilt dat zaken snel worden behandeld. Vervolgens komt er veel meer achter zo'n verzoek weg dan je van tevoren weet. De collega van D66 zei dat ook al. Daarna worden we in een hoek geduwd waar we volgens mij niet thuishoren. Dit belangrijke onderwerp moet natuurlijk gewoon worden besproken in de Kamer. Dat willen wij ook als CDA maar ik zou het wel fijn vinden als de verzoeken in het vervolg compleet zijn hier. De voorzitter: Ja. Ik vind dat ook een punt waar we goed met elkaar naar moeten kijken. U moet de volledige informatie hebben omdat niet alle woordvoerders hier aanwezig zijn. Ik denk dat dit een terechte opmerking is. De heer Omtzigt. De heer Omtzigt (Lid Omtzigt): Voorzitter. Ik had niet voor niks gevraagd om die rapporten en om gisteravond een discussie te hebben. Ik moest namelijk vanmorgen de regeling van werkzaamheden opgeven. Wij hadden gevraagd of we die volledige lijst gisteravond konden hebben. Dat was met steun van de collega's hierachter dus laat daar geen enkel misverstand over bestaan. Naar aanleiding van de brief die je een uur van tevoren krijgt zeg je precies wat je wilt hebben. Die brief was echt niet zo moeilijk. Daar hadden we weer om gevraagd. Deze rapporten zijn drie maanden zoek. De voorzitter: Dank u wel. We doen ons best om ervoor te zorgen dat de informatie altijd zo volledig mogelijk is maar de heer Omtzigt geeft ook de andere kant aan. Daarmee zijn we aan het einde gekomen van de regeling van werkzaamheden. Ik schors de vergadering voor een enkel moment. Daarna starten we met het tweeminutendebat Energieraad 2 december 2021. De vergadering wordt enkele ogenblikken geschorst.