9 Stemmingen moties Onderdeel Personeel van de begroting Defensie 2019 Aan de orde zijn de stemmingen over moties ingediend bij het debat over het begrotingsonderdeel Personeel van de begroting van het ministerie van Defensie te weten: - de motie-Diks over verhogen van de toeslagen van Defensiepersoneel (35000-X nr. 26); - de motie-Diks over inzicht in de plannen voor verbetering van de bedrijfsvoering (35000-X nr. 27); - de motie-Karabulut/Kerstens over een goede cao voor het Defensiepersoneel (35000-X nr. 28); - de motie-Kerstens/Karabulut over de verslechtering van de militaire pensioenregeling (35000-X nr. 29); - de motie-Kerstens over een gezamenlijk aanbod op de arbeidsmarkt door Defensie brandweer en politie (35000X nr. 30); - de motie-Belhaj over kwantificering van het programma Behoud en Werving (35000-X nr. 31). (Zie wetgevingsoverleg van 12 november 2018.) De voorzitter: De motie-Diks (35000-X nr. 26) is in die zin gewijzigd dat zij thans luidt: Motie De Kamer gehoord de beraadslaging overwegende dat het van belang is om de arbeidsvoorwaarden van Defensiepersoneel komende periode te verbeteren zowel ten gunste van de personele vulling bij Defensie als blijk van waardering voor de mensen die vaak onder moeilijke omstandigheden onze veiligheid bewaken; constaterende dat het principeakkoord voor de arbeidsvoorwaarden van Defensiepersoneel door de leden is afgewezen; overwegende dat de arbeidsvoorwaarden bij Defensie momenteel niet meer aansluiten bij de huidige arbeidsmarkt en dat dit een grote rol speelt bij de op gang gekomen irreguliere uitstroom van Defensiepersoneel; verzoekt de regering te bezien of de toeslagen van Defensiepersoneel voor onregelmatige dienst overwerk training of uitzending verhoogd kunnen worden te dekken vanuit de voor Defensie gereserveerde middelen op de aanvullende post op de begroting van het ministerie van Financiën en de Kamer hierover voor het kerstreces te informeren en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 35 was nr. 26 (35000-X). De voorzitter: De motie-Diks (35000-X nr. 27) is in die zin gewijzigd dat zij thans luidt: Motie De Kamer gehoord de beraadslaging constaterende dat door het ministerie van Defensie meerdere trajecten actieplannen en programma's zijn gestart om de bedrijfsvoering binnen de Defensieorganisatie te herstellen; overwegende dat het van belang is voor zowel Kamer als kabinet om overzicht en regie te houden op al deze initiatieven de samenhang hiertussen en de resultaten die worden bereikt; verzoekt de regering jaarlijks bij het jaarverslag een integraal inzicht te verschaffen in de actieplannen programma's en trajecten die tot doel hebben de bedrijfsvoering bij de Defensieorganisatie te verbeteren de onderlinge samenhang toe te lichten en de geboekte resultaten in kaart te brengen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 36 was nr. 27 (35000-X). De voorzitter: De motie-Belhaj (35000-X nr. 31) is in die zin gewijzigd dat zij thans luidt: Motie De Kamer gehoord de beraadslaging constaterende dat dit kabinet extra investeert om de basisgereedheid van de krijgsmacht weer volledig op orde te krijgen; constaterende dat de problemen met de personele vulling en de beschikbaarheid van de ondersteunende eenheden het herstel van de gereedheid van de krijgsmacht vertragen; overwegende dat het programma Behoud en Werving van personeel en de aanvullende maatregelen inzage geeft in alle maatregelen die genomen worden voor herstel van de krijgsmacht op personeelsgebied maar het totale beeld ontbreekt; overwegende dat er geen duidelijke expliciete doelstellingen zijn geformeerd evenals de daarbij benodigde middelen ener daardoor onduidelijkheid is met betrekking tot de totale voortgang van het programma Behoud en Werving; verzoekt de regering om voor het programma Behoud en Werving duidelijke doelstellingen te formuleren met een tijdsplanning en de daarbij benodigde financiële middelen en over de voortgang voortaan bij het jaarverslag te rapporteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 37 was nr. 31 (35000-X). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Diks (35000-X nr. 35 was nr. 26). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Diks (35000-X nr. 36 was nr. 27). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Karabulut/Kerstens (35000-X nr. 28). De voorzitter: Ik constateer dat deze motie met algemene stemmen is aangenomen. In stemming komt de motie-Kerstens/Karabulut (35000-X nr. 29). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kerstens (35000-X nr. 30). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen.In stemming komt de gewijzigde motie-Belhaj (35000-X nr. 37 was nr. 31). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.