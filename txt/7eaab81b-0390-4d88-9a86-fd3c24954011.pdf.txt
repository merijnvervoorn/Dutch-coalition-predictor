26 Stemmingen moties Maatschappelijke organisaties en ontwikkelingssamenwerking Aan de orde zijn de stemmingen over moties ingediend bij het VAO Maatschappelijke organisaties en ontwikkelingssamenwerking te weten: - de motie-Agnes Mulder/Voordewind over besteding van 25% van het ODA-budget via maatschappelijke organisaties (33625 nr. 156); - de motie-Voordewind/Van Laar over omzetten van het innovatiefonds in een inclusiefonds (33625 nr. 157); - de motie-Voordewind/Agnes Mulder over het functioneren van multilaterale organisaties (33625 nr. 159); - de motie-Van Ojik/Sjoerdsma over sterke maatschappelijke organisaties in ontwikkelingslanden (33625 nr. 160); - de motie-Smaling over samenwerking met de diaspora binnen de strategische partnerschappen (33625 nr. 161). (Zie vergadering van 29 april 2015.) De voorzitter: Op verzoek van de heer Voordewind stel ik voor zijn motie (33625 nr. 159) aan te houden. Daartoe wordt besloten. De voorzitter: De motie-Smaling (33625 nr. 161) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 163 was nr. 161 (33625). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat Buitenlandse Handel en Ontwikkelingssamenwerking erop gericht is om Afrikaanse landen te helpen economische en sociale vooruitgang te bewerkstelligen; van mening dat de relatie tussen Nederland en Afrikaanse landen meer een broer-zusrelatie moet worden; overwegende dat de Afrikaanse diaspora hierbij een toegevoegde waarde kan leveren;overwegende dat bij de strategische partnerschappen geen enkele Afrikaanse diasporaorganisatie betrokken is als penvoerder of mede-indiener; verzoekt de regering om binnen de strategische partnerschappen een actieve rol te bepleiten voor Afrikaanse diaspora; verzoekt de regering om bij toekomstige tenders rond de beleidsspeerpunten een zichtbare inspanning te plegen om Afrikaanse diaspora te betrekken en gaat over tot de orde van de dag. In stemming komt de motie-Agnes Mulder/Voordewind (33625 nr. 156). De voorzitter: Ik constateer dat de aanwezige leden van de fracties van het CDA de ChristenUnie de SGP 50PLUS D66 GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voordewind/Van Laar (33625 nr. 157). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Ojik/Sjoerdsma (33625 nr. 160). De voorzitter: Ik constateer dat de aanwezige leden van de fracties van de ChristenUnie Klein de Groep Kuzu/Öztürk D66 GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Smaling (33625 nr. 163 was nr. 161). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.