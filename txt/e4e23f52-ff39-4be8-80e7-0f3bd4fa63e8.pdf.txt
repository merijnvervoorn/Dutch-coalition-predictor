8 Stemming motie Nadere vereisten aan representativiteit voor belangenorganisaties met een ideëel doel Stemming motie Nadere vereisten aan representativiteit voor belangenorganisaties met een ideëel doel Aan de orde is de stemming over een motie ingediend bij het tweeminutendebat Nadere vereisten aan representativiteit voor belangenorganisaties met een ideëel doel te weten: - de motie-Diederik van Dijk c.s. over nadere representativiteitsvereisten verkennen voor belangenorganisaties met een ideëel doel en hiermee de motie-Stoffer c.s. uitvoeren (36169 nr. 41). (Zie vergadering van 7 februari 2024.) In stemming komt de motie-Diederik van Dijk c.s. (36169 nr. 41). De voorzitter: Ik constateer dat de leden van de fracties van NSC de VVD de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. De heer Diederik van Dijk. De heer Diederik van Dijk (SGP): Dank u wel voorzitter. De minister bestond het om mijn motie op stuk nr. 41 te ontraden. De Kamer heeft 'm aanvaard. Ik wil graag een brief van het kabinet over de uitvoering alstublieft. De voorzitter: Ik zal dit doorgeleiden naar het kabinet. De heer Diederik van Dijk (SGP): Binnen twee weken is het verzoek. De voorzitter: Binnen twee weken nog wel! Daar zit wel een reces in. Maar vooruit dan maar weer. In de motie staat "zes weken"; dat is heel mysterieus. Daar besteden we een andere bijeenkomst aan.