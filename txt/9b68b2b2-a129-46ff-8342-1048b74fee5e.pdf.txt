15 Stemmingen moties Steunoperatie aan Griekenland Aan de orde zijn de stemmingen over moties ingediend bij het debat over het rapport van de Europese Rekenkamer over de steunoperatie aan Griekenland te weten: - de motie-Tony van Dijck over terugvorderen van alle geleende miljarden (21501-07 nr. 1489); - de motie-Tony van Dijck over voorbereidingen om de eurozone te verlaten (21501-07 nr. 1490); - de motie-Azarkan over serieus nemen van voorstellen van de oppositie (21501-07 nr. 1491). (Zie vergadering van 7 maart 2018.) De voorzitter: De motie-Tony van Dijck (21501-07 nr. 1490) is in die zin gewijzigd dat zij thans luidt: Motie De Kamer gehoord de beraadslaging constaterende dat één munt voor negentien verschillende landen niet werkt en nooit gaat werken; overwegende dat doormodderen gepaard zal gaan met hoge kosten stagnerende economische groei en hoge werkloosheid; verzoekt de regering voorbereidingen te treffen om de eurozone te verlaten zodat Nederland weer zijn eigen monetaire beleid kan voeren en niet meer garant hoeft te staan voor de schulden en tekorten van andere lidstaten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1498 was nr. 1490 (21501-07). Ik stel vast dat wij hier nu over kunnen stemmen. In stemming komt de motie-Tony van Dijck (21501-07 nr. 1489). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Tony van Dijck (21501-07 nr. 1498 was nr. 1490).De voorzitter: Ik constateer dat de leden van de fracties van de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Azarkan (21501-07 nr. 1491). De voorzitter: Ik constateer dat de leden van de fracties van DENK en FvD voor deze motie hebben gestemd en de leden van de overige fracties ertegen zodat zij is verworpen.