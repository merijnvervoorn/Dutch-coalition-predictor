21 Stemming motie Onderwijs en corona VIII funderend onderwijs leraren examens en curriculum Aan de orde is de stemming over een motie ingediend bij het debat over onderwijs en corona VIII funderend onderwijs leraren examens en curriculum te weten: - de motie-Bruins c.s. over leerlingen die praktijklessen volgen uitzonderen van de avondklok (35570-VIII nr. 159). (Zie notaoverleg van 25 januari 2021.) De voorzitter: De motie-Bruins (35570-VIII nr. 159) is in die zin gewijzigd dat zij thans luidt: Motie De Kamer gehoord de beraadslaging constaterende dat het kabinet voor de komende weken een avondklok heeft ingesteld maar dat er een uitzondering is voor studenten in het mbo en h.o. die een examen of tentamen moeten doen; constaterende dat onderwijsinstellingen en met name mbo's een deel van hun praktijklessen noodgedwongen naar de avond hebben verschoven om zo veel mogelijk leerlingen nog praktijkles te kunnen bieden met inachtneming van coronamaatregelen; roept de regering op om studenten die op het mbo en h.o. in de avond praktijklessen moeten volgen uit te zonderen van de regels omtrent de avondklok en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 173 was nr. 159 (35570-VIII). Ik stel vast dat wij hier nu over kunnen stemmen. In stemming komt de gewijzigde motie-Bruins c.s. (35570VIII nr. 173 was nr. 159). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de SGP de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.