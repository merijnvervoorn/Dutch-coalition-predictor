12 Extra regeling van werkzaamheden Extra regeling van werkzaamheden Extra regeling van werkzaamheden De voorzitter: Meneer Paternotte het is aan u. De heer Paternotte (D66): Voorzitter. Dank voor de steun voor een regeling van werkzaamheden. Ik zou het voorstel willen doen om voor de initiatiefwet van vanavond een ander moment te zoeken zodat die wet fatsoenlijk behandeld kan worden maar ook dit debat over de weerbaarheid van de Nederlandse samenleving fatsoenlijk gevoerd kan worden en de tijd kan krijgen. De voorzitter: Mijn voorstel is om dat niet te doen want het kan best zijn dat er gewoon tijd is vanavond. Het debat dat later komt gaat gewoon later beginnen en dat gaat op geen enkele manier ten koste van uw spreektijd. Daar ligt geen enkele druk op dus u kunt gewoon heel ontspannen uw debat voeren. Ik zou dus voorstellen om gewoon het schema aan te houden en wellicht gaat het volgende debat wat later beginnen. Ik hoef het gelukkig niet voor te zitten maar de heer Van der Lee doet dat. (Hilariteit) De voorzitter: Ik zie dus geen enkele reden waarom we dat volgende debat zouden moeten uitstellen. De heer Paternotte (D66): Nee dat begrijp ik. De voorzitter: Bovendien moet het dan op een ander moment worden ingepland en u weet hoe vol de agenda zit in de komende weken. Er staat heel veel op het programma qua nieuw kabinet. Mijn voorstel is dus om het gewoon niet te doen. De heer Paternotte (D66): Ik persisteer voorzitter dus misschien is het een idee om inderdaad toch te kijken ... De voorzitter: Ach nou dan moet ik wel. Meneer Six Dijstra. De heer Six Dijkstra (NSC): Wij steunen het verzoek. De heer Dassen (Volt):Voorzitter steun voor het verzoek. De heer Erkens (VVD): Voorzitter steun voor het verzoek. Of we moeten op tijd klaar zijn. Maar gewoon steun voor het verzoek. De voorzitter: Zo lust ik er nog wel een. Nee u heeft geen meerderheid — het spijt me — dus we gaan gewoon het volgende debat inplannen. Sorry ik tel gewoon neuzen. Dat is mijn vak. De heer Tuinman? U heeft niks gezegd. De heer Tuinman (BBB): Voorzitter volgens mij was ik nog niet aan de beurt. Ik houd me aan de regels; ik zit u aan te kijken. Wat dat betreft heeft de heer Paternotte steun van mij. De heer Boswijk (CDA): Steun. De heer Timmermans (GroenLinks-PvdA): Voorzitter ik kan er niet omheen dat uw argument redelijk is. Voor die redelijkheid zwicht ik dus geen steun. De voorzitter: Ik wist het wel; ik wist het wel. Dan is er geen meerderheid. De heer Paternotte (D66): U meent het. De voorzitter: Het debat dat nu op het schema staat voor 20.40 uur zal ongetwijfeld wat later beginnen maar we wensen de heer Van Houwelingen van Forum er veel succes bij.