10 Regeling van werkzaamheden (stemmingen) De voorzitter: Aan de orde zijn de stemmingen. Ik geef allereerst het woord aan mevrouw Van der Plas van BBB. Gaat uw gang. Mevrouw Van der Plas (BBB): Dank u wel. Wij willen onze motie die is ingediend bij de Voorjaarsnota — ik heb het nummer even niet bij de hand — graag aanhouden tot vanavond. Die motie gaat over een onderzoek naar de gevolgen van het opdoeken van de landbouw even kort door de bocht. De voorzitter: Dank u wel. Dat is de motie op stuk nr. 13 onder punt 12. Op verzoek van mevrouw Van der Plas stel ik voor haar motie (35850 nr. 13) aan te houden. Daartoe wordt besloten. Mevrouw Van der Plas (BBB): Dank u zeer. De voorzitter: Dan geef ik het woord aan de heer Wassenberg van de Partij voor de Dieren. De heer Wassenberg (PvdD): Dank voorzitter. Ik heb de nummers wél bij de hand. Ik zou graag bij de stemmingen onder 22 de motie op stuk nr. 270 aanhouden. De voorzitter: Is dat bij punt 22? De heer Wassenberg (PvdD): Bij de stemmingen onder 22 over onderwijs en corona mbo en h.o.. De voorzitter: Op verzoek van de heer Wassenberg stel ik voor zijn motie (35570-VIII nr. 270) aan te houden. Daartoe wordt besloten. De voorzitter: Dan geef ik het woord aan de heer Grinwis van de ChristenUnie.De heer Grinwis (ChristenUnie): Voorzitter dank. De aangehouden motie op stuk nr. 700 (32813) onder 37 de stemming over de motie ingediend bij het tweeminutendebat Klimaatakkoord en gebouwde omgeving wordt toch nog een tijdje aangehouden dus bij dezen. De voorzitter: Dank u wel. Dat betreft dus de motie op stuk nr. 700 bij punt 37. Op verzoek van de heer Grinwis stel ik voor zijn motie (32813 nr. 700) aan te houden. Daartoe wordt besloten. De voorzitter: Voordat we gaan stemmen wachten we heel even totdat er een bewindspersoon aanwezig is in vak-K. Ik hoorde net dat iemand van het kabinet onderweg is. Ik wil eigenlijk starten met de stemmingen als u daar geen bezwaar tegen hebt. Ik hoor net dat er een bewindspersoon onderweg is maar het lijkt me goed om meteen te beginnen. Ik zie dat er geen bezwaar tegen is. Aan de orde zijn de stemmingen van donderdag 8 juli 2021. Dit is het eerste stemmingsmoment. Aan het einde van de avond gaan we nog een keer stemmen.