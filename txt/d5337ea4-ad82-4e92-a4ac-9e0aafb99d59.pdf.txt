5 Regeling van werkzaamheden De voorzitter: Ik stel voor dinsdag aanstaande ook te stemmen over de moties die zijn ingediend bij het notaoverleg over mensenrechten en de wetgevingsoverleggen over de begrotingsonderdelen Cultuur en Sport en bewegen. Op verzoek van de aanvrager stel ik voor het debat over het bericht dat de energiegegevens van meer dan 2 miljoen huishoudens zijn gestolen van de agenda af te voeren. Ik stel voor toe te voegen aan de agenda van de Kamer het voorstel tot wijziging van het Reglement van Orde de Regeling financiële ondersteuning fracties Tweede Kamer 2014 en de Regeling vertrouwelijke stukken met betrekking tot de vorming van fracties en met betrekking tot enkele bepalingen inzake de vaststelling van maximumspreektijden (34567). Op verzoek van de D66-fractie benoem ik in de vaste commissie voor Binnenlandse Zaken het lid Verhoeven tot plaatsvervangend lid in plaats van het lid Pechtold. Ik stel voor toe te voegen aan de agenda het VAO Laaggeletterdheid met als eerste spreker het lid Siderius namens de SP. Overeenkomstig de voorstellen van de voorzitter wordt besloten. De voorzitter: Het woord is aan mevrouw Voortman. Mevrouw Voortman (GroenLinks): Voorzitter. Een halfjaar geleden heeft de Kamer besloten tot een meerderheidsdebat over discriminatie en racisme. Uitingen van racisme en discriminatie komen steeds vaker voor en worden ook steeds walgelijker ook in de richting van kandidaat-politici zoals wij inmiddels allemaal hebben kunnen zien. Het debat staat op dit moment als 49ste op de lijst. GroenLinks zou heel graag willen dat wij daar niet nog een halfjaar op wachten. Wij stellen voor om dit debat nog voor het kerstreces te houden. De heer Kuzu (Groep Kuzu/Öztürk): Gezien de discussie van de afgelopen dagen kunnen wij niet anders dan het voorstel van mevrouw Voortman van harte steunen. Ik hoop dat er een meerderheid voor is zodat wij dit zo snel mogelijk kunnen doen. Mevrouw Karabulut (SP): Van harte steun voor het verzoek. De heer Marcouch (PvdA): Wat er gebeurt is natuurlijk schandalig. Wat ons betreft: zo snel mogelijk plannen.De heer Azmani (VVD): Wat ons betreft ook steun om dit debat zo spoedig mogelijk te houden. Ik geloof dat de verantwoordelijke bewindspersoon de minister van BZK nog wel om een brief is gevraagd. Die zou ik dan wel graag willen hebben. Mevrouw Koşer Kaya (D66): Ik denk dat deze voorzitter het kan regelen dat wij het debat toch voor de kerst houden. Ik weet hoe zwaar dat is zeker gelet op de agenda maar het is wel een heel belangrijk onderwerp. Steun voor het debat en graag de brief voor het debat. Mevrouw Agnes Mulder (CDA): Ik sluit mij aan bij de SP-fractie. De heer De Graaf (PVV): De uitingen de wij op internet hebben gezien zijn natuurlijk te walgelijk voor woorden. Wij hebben die ook gezien in de richting van de hele PVV-aanhang; er is toe opgeroepen om die uit te moorden. Toch moeten wij als politici ons hoofd koel houden en u als voorzitter de ruimte geven om het debat op een goed moment in te plannen. Ik snap wel de aandrang van velen om er snel over te praten. De voorzitter: Mevrouw Voortman u hebt een meerderheid voor het agenderen van dit debat voor de kerst. Ik stel voor het stenogram van dit deel van de vergadering door te geleiden naar het kabinet. Het woord is aan mevrouw Agnes Mulder. Mevrouw Agnes Mulder (CDA): Voorzitter. Wij hebben schriftelijke vragen gesteld aan de minister van Economische Zaken over het vergoeden van schade aan inwoners van Groningen. Wij willen heel erg graag dat de antwoorden op die vragen snel naar de Tweede Kamer komen. De voorzitter: Ik stel voor het stenogram van dit deel van de vergadering door te geleiden naar het kabinet. Als die vragen voor dinsdag niet zijn beantwoord mag mevrouw Mulder deze vragen voor het mondelinge vragenuur aanmelden. Het woord is tot slot aan de heer Bosman. De heer Bosman (VVD): Voorzitter. Ik sta hier niet alleen namens de VVD maar ook namens de energiewoordvoerders van de Kamer. Het is een goed moment want wij hebben goed geluisterd naar de zorgen die deze voorzitter heeft uitgesproken over de agenda. Namens de energiewoordvoerders zou ik graag de volgende debatten willen samenvoegen: het debat over proefboringen op Schiermonnikoog het debat over lekkageuit de strategische oliereserves het debat over de zoutwinning in Twente het debat over de verhoogde grondwaterstand door de gaswinning en het debat over de aardbeving in Emmen dat gisteren door heer Smaling is aangevraagd. Deze debatten willen wij graag samenvoegen tot één debat een debat over mijnbouw met als eerste spreker mevrouw Van Tongeren en als tweede spreker mevrouw Van Veldhoven. Tevens voegen wij samen: het debat over toekomstig energiebeleid het debat over de kosten van een schoner milieu en een duurzame economie en het debat over de kerncentrale in Borssele. Daarbij willen wij de brief over de afbraak van windmolens betrekken. Deze debatten worden samen het debat over het toekomstige energiebeleid. Wij hebben de sprekerslijst toegevoegd. En tot slot mag ik vrij uniek namens mevrouw Ouwehand van de Partij voor de Dieren het debat over schadelijke chemische stoffen in voedsel intrekken. De voorzitter: Ik ben daar ontzettend blij mee. Ik vind het ontzettend goed dat Kamerleden met z'n allen de afspraak hebben gemaakt om zo veel mogelijk debatten samen te voegen en om aan alle onderwerpen recht te doen door ze in één debat aan de orde te stellen. Hier ben ik dus ontzettend blij mee. Ik zal hier rekening mee houden. Dank u wel. De vergadering wordt enkele ogenblikken geschorst.