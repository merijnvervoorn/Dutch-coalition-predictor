8 Regeling van werkzaamheden De voorzitter: Op verzoek van de aanvrager stel ik voor het debat over asbest van de agenda af te voeren. Ik stel voor dinsdag aanstaande ook te stemmen over de brief van de vaste commissie voor Europese Zaken over vier EU-voorstellen inzake het Gemeenschappelijk Europees Asielstelsel (34585 nr. 1). Ik stel voor toe te voegen aan de agenda van de Kamer het wetsvoorstel Goedkeuring van het op 29 oktober 2009 te Willemstad tot stand gekomen Verdrag tussen het Koninkrijk der Nederlanden ten behoeve van de Nederlandse Antillen en de Caymaneilanden zoals gemachtigd krachtens de volmacht van 1 september 2009 van het Verenigd Koninkrijk van Groot-Brittannië en Noord-Ierland inzake de uitwisseling van informatie betreffende belastingen (Trb. 2009 217 en Trb. 2010 162) (34417-R2068). Op verzoek van de leden Bergkamp en Van Nispen stel ik voor hun motie 34168 nr. 5 opnieuw aan te houden. Ik deel mee dat de volgende aangehouden moties zijn vervallen: 21501-08-635; 33529-268; 33529-270. Ik stel voor de volgende stukken van de stand van werkzaamheden af te voeren: 33436-43; 27926-263; 27926-265; 32847-258; 34373-52; 2016Z18120; 34334-21; 31511-22; 2016Z14617; 32847-278; 2016Z17079; 27926-268; 32637-257; 27858-373; 31710-61; 31710-62; 29675-186; 32201-84; 33450-48; 29664-154; 2016Z08472; 32670-110; 29664-153; 29684-137; 29684-142; 29675-187; 29697-26; 25422-147; 21501-30-383; 34214-14; 32637-254; 32637-256; 30806-37; 22054-275; 22054-276; 2016Z19320; 22054-278; 22054-277; 21501-04-187; 2150104-189; 33625-172; 25087-104; 34000-XVII-45; 26234-175; 34200-XVII-6; 34200-XVII-7; 34200-XVII-5; 34200-XVII-1; 21501-02-1499; 33625-164; 26234-170; 34000-XVII-43; 33625154; 2015Z06287; 34124-1; 26234-168; 34085-XVII-3; 30573129; 34000-XVII-38; 32013-103; 2014Z21231; 33625-145; 33625-146; 33625-144; 21501-02-1441; 32605-153; 31985-23; 21501-02-1428; 32605-154; 33625-134; 32623-142; 21501-021425; 34000-XVII-5; 33625-131; 33625-133; 34000-XVII-4; 26234-164; 33625-123; 33750-XVII-64; 31985-21; 28753-34; 32605-147; 21501-04-162; 30573-126; 22112-1870; 33940XVII-3; 33942-16; 21501-04-160; 22112-1832; 33750-XVII-58; 2014Z00944; 25074-186; 2014Z00467; 21501-02-1312; 25074185; 32605-133; 26485-169; 33625-68; 33750-X-36; 30196224; 33625-60; 33625-58; 32605-132; 21501-04-158; 33750XVII-8; 22112-1733; 33625-42; 29237-159; 33625-41; 33750XVII-7; 33625-45; 2013Z18739; 33750-XVII-4; 22112-1698; 29237-158; 33400-V-151; 2013Z15902; 32605-126; 2013Z14995; 32605-127; 22112-1649; 21501-04-156; 2013Z12129; 33400-V-137; 21501-04-154; 29911-78; 33400V-133; 2016Z18589; 26991-480; 34550-VII-8; 33258-33;3275246; 21501-03-99. Ik stel voor toe te voegen aan de agenda:- het VAO Huuraangelegenheden met als eerste spreker het lid Ronnes namens het CDA. Overeenkomstig de voorstellen van de voorzitter wordt besloten. De voorzitter: Ik geef het woord aan mevrouw Thieme namens de Partij voor de Dieren. Mevrouw Thieme (PvdD): Voorzitter. Deze week kwam de SER met een rapport over de veehouderij. De SER concludeert daarin dat de huidige veehouderij onhoudbaar is dat de tijd van goede voornemens voorbij is en dat hierin een krachtige rol voor de overheid is weggelegd. Dit is zo'n belangrijk rapport dat wij daar graag een uitgebreid plenair debat over willen hebben en wel zo spoedig mogelijk. De heer Geurts (CDA): Het is altijd grappig hoe iedereen zijn eigen werkelijkheid uit het rapport haalt. Laten we gewoon even de kabinetsreactie afwachten en het bij de begrotingsbehandeling bespreken want zo'n belangrijk rapport vind ik het nou ook weer niet. Mevrouw Lodders (VVD): Er moet inderdaad eerst een kabinetsreactie komen. Er zijn een aantal momenten waarop we er wel of niet met een kabinetsreactie op kunnen ingaan. Ieder heeft daarvoor zijn eigen moment. Maar geen steun voor een plenair debat. De heer Grashoff (GroenLinks): In principe van harte steun van de kant van GroenLinks voor dit debat maar ik maak me in zoverre wel zorgen dat het de vraag is wanneer het debat uiteindelijk ook op de rol kan komen. Ik zou mevrouw Thieme dus één voorzichtige suggestie willen doen. We hebben binnenkort een debat over de groei van de megastallen en de gezondheidseffecten van de landbouw. Dit zou eventueel samen te voegen zijn mits de voorzitter bereid zou zijn om dat debat dan ook iets ruimer in te kleden qua spreektijden. De heer Leenders (PvdA): Hier moeten we snel het debat over voeren. Ik stel voor dat we een kabinetsreactie krijgen voor de begrotingsbehandeling Landbouw en Natuur en dat we het dan meenemen bij die begrotingsbehandeling. De voorzitter: Dus voorlopig geen steun voor het debat of wel? De heer Leenders (PvdA): Geen steun voor een apart debat maar meenemen bij de begrotingsbehandeling Landbouw en Natuur.Mevrouw Dik-Faber (ChristenUnie): Steun voor een kabinetsreactie. We willen die kabinetsreactie graag betrekken bij een van de reeds geplande debatten bijvoorbeeld de begrotingsbehandeling. Mevrouw Thieme (PvdD): Ik vind het in ieder geval goed om te horen dat veel partijen er snel over willen debatteren. Ik neem de suggestie van de heer Grashoff van GroenLinks graag over namelijk dat het misschien goed is om het ook bij het debat over de megastallen te betrekken. De kabinetsreactie per brief krijg ik graag zo snel mogelijk en dan kunnen we er tijdens de begrotingsbehandeling over spreken. De voorzitter: Ik stel voor om het stenogram van dit deel van de vergadering door te geleiden naar het kabinet. Het woord is aan mevrouw Gesthuizen. Mevrouw Gesthuizen (SP): Voorzitter. Ik sta hier mede namens mevrouw Voortman de heer Voordewind en de heer Sjoerdsma. Gisteren is het vluchtelingenkamp bij Calais ook wel "de jungle van Calais" genoemd ontruimd. Ondanks toezeggingen die ook hier in de Kamer zijn gedaan dat er zo veel mogelijk rekening zou worden gehouden met de belangen van kinderen bleek daarbij toch geen opvang geregeld te zijn voor tientallen tot wel honderd kinderen. Die kinderen hebben de nacht op straat doorgebracht. Ik wil graag van de staatssecretaris van Veiligheid en Justitie een brief ontvangen waarin hij nauwgezet uiteenzet hoe dat nu precies is gelopen welk contact hij heeft gehad met de Franse regering en welke beloften er zijn gedaan ook in de JBZ-Raad die volgens mij nog maar een week geleden is gehouden. Dat zou wat mij betreft moeten plaatsvinden omdat er daarna door de Kamer een debat moet worden gevoerd over deze kwestie. Overigens vind ik wel dat de kwestie ook besproken kan worden bij een van de andere asieldebatten over de toestroom naar Europa die al op de rol staan. De voorzitter: Wie hierover? De heer Azmani (VVD): Om eerlijk te zijn: geen steun. We zijn geen Assemblée Nationale. Er zijn genoeg partijgenoten van mevrouw Gesthuizen in Frankrijk en het lijkt mij voor haar de meest vruchtbare weg om vooral met hen te contacten want dit is een vraagstuk dat in Frankrijk opgelost moet worden. Mevrouw Keijzer (CDA): Ik ben het daarmee eens. Ik volg nauwgezet wat daar gebeurt maar ik vind het geen onderwerp dat besproken moet worden in het Nederlandse parlement. Dit is echt aan de collega's in Frankrijk.De heer Hoogland (PvdA): Steun voor de brief en ook steun voor de suggestie om het te bespreken bij een van de reeds geplande debatten. Mevrouw Gesthuizen (SP): Dit verzoek is mede gedaan namens mevrouw Van Tongeren van GroenLinks. Mevrouw Van Tongeren (GroenLinks): Dat is precies wat ik even wilde checken. Hiervoor is steun van GroenLinks maar ik hoorde dat mevrouw Gesthuizen het mede namens GroenLinks heeft aangevraagd. De voorzitter: Toch geen meerderheid. Mevrouw Gesthuizen (SP): Dat klopt voorzitter maar er is wel een meerderheid voor een Kamerbrief. De voorzitter: Mijnheer Sjoerdsma zij doet dit verzoek mede namens … De heer Sjoerdsma (D66): Absoluut voorzitter. Ik hoorde u zeggen "geen meerderheid" maar ik dacht toch echt de collega van de PvdA te horen zeggen dat hij ook steun geeft aan de behandeling hiervan bij een debat. De voorzitter: Mijnheer Hoogland? Ik verstond "een reeds gepland debat" maar het kan zijn dat ik het niet goed heb gehoord. De heer Hoogland (PvdA): U hebt dat helemaal goed verstaan. Wat ons betreft is er steun voor een brief. De snelste manier om dit te bespreken is om het toe te voegen aan een van de reeds geplande debatten. Dat lijkt me de beste manier om het te doen. Mevrouw Gesthuizen (SP): Dat lijkt me logisch maar ik hecht er wel zeer aan om dat mogelijk te maken. Ik zeg dat ook omdat we vorige week wel de moeite hebben genomen om helemaal naar Ethiopië af te reizen en daar met Eritrese jongens te spreken. Dat zijn ook jongens van 13 14 15 jaar dezelfde jongens die nu in Calais op straat moeten slapen. We hebben ons de moeite getroost om daar met hen in gesprek te gaan en dan zou het een beetje raar zijn om ons de situatie van Eritrese jongeren in het noorden van Ethiopië wel aan te trekken en vervolgens te zeggen als het op Europees grondgebied gebeurt: niet onze zaak.De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Keijzer (CDA): Toch even een punt van orde. Ik vind dit geen manier om te kwalificeren hoe wij hier proberen te spreken over vluchtelingen en hoe wij ons proberen te informeren. Deze opmerking doet geen recht aan mijn inzet. Ik hecht eraan om dat hier te zeggen. De heer Azmani (VVD): Ik zal het niet herhalen want ik deel volledig de opvatting van mevrouw Keijzer. De voorzitter: Het woord is aan mevrouw Visser namens de VVD. Mevrouw Visser (VVD): Voorzitter. Ik zal mijn twee verzoeken in één keer doen. Volgende week behandelen we de begroting van Infrastructuur en Milieu. Gisteren stond het bericht in De Telegraaf dat Nederland verdient aan de Belgische kilometerheffing. Een van de onderwerpen volgende week zal zijn hoe we omgaan met onze transportsector en hoe we ervoor kunnen zorgen dat we ons geld kunnen blijven verdienen. Vandaar mijn vraag of we op dit bericht een reactie van het kabinet kunnen krijgen. Vanochtend stond in De Telegraaf ook een bericht over de noodkreet van de verkeersofficier over de verkeershandhaving. Verkeersveiligheid gaat ons ook allen aan en zal volgende week ook nadrukkelijk een onderwerp zijn bij de begrotingsbehandeling. Vandaar mijn verzoek om een brief. Ik zeg het uit mijn hoofd maar volgens mij staat op nummer 39 van de debatlijst al een verzoek om hierover een debat te houden. Ik verwacht niet dat we dat debat heel snel zullen gaan doen en daarom lijkt het mij goed om dit onderwerp te betrekken bij de begrotingsbehandeling volgende week. Vandaar mijn verzoek om een brief hierover. Mevrouw Van Tongeren (GroenLinks): De VVD heeft duidelijk De Telegraaf gelezen. Ik ga niet voor reactieverzoeken liggen maar ik verwacht dan wel van de VVD dat we steeds steun van de VVD krijgen als er door GroenLinks om een reactie op een rapport wordt gevraagd. Ik hoop niet dat het kabinet op alle berichten in De Telegraaf een reactie moet geven maar als mevrouw Visser zich zo beter kan voorbereiden op de begrotingsbehandeling dan gun ik haar dat van harte. Mevrouw Visser (VVD): Dit is een beetje flauw. Mevrouw Van Tongeren ik sta hier niet zo heel erg vaak om een debat aan te vragen of om een verzoek te doen. Wij hebben een procedurevergadering van I en M waarin u altijd uitgenodigd bent en kunt debatteren over welk onderwerp u maar wilt. Als u een brief vraagt wordt dat verzoek altijd gesteund. Ik vind deze oproep dus een beetje flauw mevrouw Van Tongeren.De voorzitter: Om een brief vragen is een individueel recht van Kamerleden. Daar is geen meerderheid voor nodig. De heer Graus (PVV): Ik vind dit best grappig: ik zie voor de eerste keer een boze mevrouw Visser! Dat heb ik nog niet gezien de afgelopen jaren. In ieder geval zullen wij een verzoek van dé mevrouw Visser altijd steunen. Mevrouw Keijzer (CDA): Ook steun van de CDA-fractie. De voorzitter: Dank u wel. Ik stel voor om het stenogram van dit deel van de vergadering door te geleiden naar het kabinet. Daarmee zijn we aan het eind van de regeling van werkzaamheden gekomen. De vergadering wordt enkele ogenblikken geschorst.