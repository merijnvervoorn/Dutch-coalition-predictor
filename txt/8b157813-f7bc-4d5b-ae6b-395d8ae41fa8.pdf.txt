12 Stemmingen moties Strafrechtelijke onderwerpen Aan de orde zijn de stemmingen over moties ingediend bij het VAO Strafrechtelijke onderwerpen te weten: - de motie-Van Oosten c.s. over seponering wegens ouderdom van de zaak (29279 nr. 409); - de motie-Van Nispen/Kuiken over extra geld voor veiligheid (29279 nr. 411); - de motie-Markuszower over geen verlof voor levenslang gestraften (29279 nr. 412); - de motie-Markuszower over een verschijningsplicht ter zitting (29279 nr. 413). (Zie vergadering van 6 maart 2018.) De voorzitter: Ik geef gelegenheid tot het afleggen van een stemverklaring vooraf. Mevrouw Buitenweg (GroenLinks): Dank u wel mevrouw de voorzitter. Het valt me op dat we vooruitlopen op de Voorjaarsnota. Regelmatig stemmen we over moties die tot doel hebben om voortijdig invulling te geven aan de begroting. Vandaag gaat het onder meer over het verhogen van het budget van de Autoriteit Persoonsgegevens. Daarvan heeft ook GroenLinks aangegeven dat dat geld hard nodig is. Maar wij willen wel dat alle voorstellen voor extra geld in samenhang worden bekeken. Zo is er ook een capaciteitsprobleem bij de politie moeten we het mogelijk maken dat de gasproductie uit Groningen echt fors wordt teruggedrongen enzovoort enzovoort. GroenLinks stemt daarom vandaag tegen voorstellen voor extra geld. En dat is niet omdat we de onderwerpen niet belangrijk vinden maar omdat we ervoor kiezen om ze te bespreken op het moment dat dit op de meest zorgvuldige manier kan gebeuren en dat is bij de Voorjaarsnota. De voorzitter: Dank u wel. Dan gaan we nu stemmen. In stemming komt de motie-Van Oosten c.s. (29279 nr. 409). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de PvdD ertegen zodat zij is aangenomen. In stemming komt de motie-Van Nispen/Kuiken (29279 nr. 411).De voorzitter: Ik constateer dat de leden van de fracties van de SP de PvdA de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Markuszower (29279 nr. 412). De voorzitter: Ik constateer dat de leden van de fracties van de SGP en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Markuszower (29279 nr. 413). De voorzitter: Ik constateer dat de leden van de fracties van 50PLUS de SGP en de PVV voor deze motie hebben gestemd en de leden van de overige fracties ertegen zodat zij is verworpen.