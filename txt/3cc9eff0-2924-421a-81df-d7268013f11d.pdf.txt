10 Stemming motie Uitvoering Crisis- en herstelwet Aan de orde is de stemming over een aangehouden motie ingediend bij het VSO Ontwerpbesluit tot wijziging van het Besluit uitvoering Crisis- en herstelwet (achtste tranche) te weten: - de gewijzigde motie-Smaling/Albert de Vries over enkele projecten uit bijlage II van de Crisis-en herstelwet halen (32127 nr. 184 was nr. 176). (Zie vergadering van 27 maart 2014.) De voorzitter: De gewijzigde motie-Smaling/Albert de Vries (32127 nr. 184 was nr. 176) is in die zin nader gewijzigd dat zij thans luidt: De Kamer gehoord de beraadslaging overwegende dat de minister heeft benadrukt dat de Crisisen herstelwet er altijd op gericht is om maatschappelijk gewenste ruimtelijke ontwikkelingen sneller en beter tot stand te brengen; overwegende dat in het geval van de projecten KNSF-terrein Brediusterrein en de Buitenhaven in Muiden juist sprake is van een beladen dossier dat destijds leidde tot grote maatschappelijke weerstand; overwegende dat er inzake dit plangebied een langslepende kwestie loopt over een omvangrijke schadeclaim; in aanmerking nemende dat er recent een overeenkomst is gesloten tussen de gemeente Muiden KNSF en Dura Vermeer; overwegende dat er een verband lijkt te bestaan tussen het aantal te realiseren woningen het slechts in beperkte mate behalen van natuurdoelstellingen en de overeengekomen afkoopsom; verzoekt de regering de Kamer te garanderen dat uitsluitend de doelstelling van de wet het sneller en beter tot stand brengen van maatschappelijk gewenste ruimtelijke ontwikkelingen de reden is om de projecten KNSF-terrein Brediusterrein en de Buitenhaven in Muiden op te nemen in de Crisis- en herstelwet en indien dit niet het geval is deze projecten niet onder de werking van de Crisis- en herstelwet te plaatsen en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 188 was nr. 184 (32127).Ik stel vast dat wij hier nu over kunnen stemmen. In stemming komt de nader gewijzigde motie-Smaling/Albert de Vries (32127 nr. 188 was nr. 184). De voorzitter: Ik constateer dat de aanwezige leden van de fracties van 50PLUS de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is verworpen.