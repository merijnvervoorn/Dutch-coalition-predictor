22 Stemming motie Hoofdlijnen herinvoering basisbeurs en tegemoetkoming studenten Aan de orde is de stemming over een aangehouden motie ingediend bij het debat over hoofdlijnen herinvoering basisbeurs en tegemoetkoming studenten te weten: - de motie-Dassen/Van der Plas over het wettelijk collegegeld voor het studiejaar 2023-2024 eenmalig bevriezen (24724 nr. 195). (Zie notaoverleg van 4 april 2022.) De voorzitter: De motie-Dassen/Van der Plas (24724 nr. 195) is in die zin gewijzigd (24724 nr. 204) en nader gewijzigd dat zij thans luidt: Motie De Kamer gehoord de beraadslaging constaterende dat de jaarlijkse stijging van het wettelijk collegegeld aan het inflatiecijfer is gekoppeld; constaterende dat de hoogte van het wettelijk collegegeld voor 2023-2024 in juni 2022 bepaald wordt over het inflatiecijfer van april 2022; constaterende dat de inflatie over april 2022 96% bedroeg wat een verhoging van meer dan €210 zou betekenen; overwegende dat studenten uit lage- en middeninkomensgezinnen hierdoor mogelijk financieel verder in de knel gaan komen; verzoekt de regering de tarieven voor het wettelijk collegegeld voor het studiejaar 2023-2024 eenmalig te bevriezen; verzoekt de regering te bewerkstelligen dat deze eenmalige bevriezing niet ten koste gaat van de beschikbare budgetten voor onderwijsinstellingen en gaat over tot de orde van de dag. Zij krijgt nr. 205 was nr. 204 (24724). Ik stel vast dat wij hier nu over kunnen stemmen. In stemming komt de nader gewijzigde motie-Dassen/Van der Plas (24724 nr. 205 was nr. 204). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Gün-doğan Lid Omtzigt BBB JA21 de PVV FVD en Groep Van Haga voor deze nader gewijzigde motie hebben gestemd en de leden van de fracties van D66 de ChristenUnie de VVD de SGP en het CDA ertegen zodat zij is verworpen.