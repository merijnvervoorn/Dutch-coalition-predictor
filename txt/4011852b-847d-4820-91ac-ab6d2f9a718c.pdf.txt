46 Hoofdlijnenbrief Cultuur 2022 Aan de orde is het tweeminutendebat Hoofdlijnenbrief Cultuur 2022 (CD d.d. 22/06). De voorzitter: Aan de orde is het tweeminutendebat Hoofdlijnenbrief Cultuur. Ik heet de staatssecretaris van Onderwijs Cultuur en Wetenschap van harte welkom in ons midden. Wij hanteren het kerstregime. Dat betekent alleen de moties voorlezen geen inleidingen geven want er zijn 30 tweeminutendebatten en anders komen we niet tot een einde. Ik geef het woord aan de heer Kwint van de SP. De heer Kwint (SP): Sorry voorzitter ik wil natuurlijk niet meteen uw autoriteit ondermijnen maar ik heb wel één vraag. De voorzitter: U mag wel een korte vraag stellen maar ga niet allemaal twee minuten volpraten want dan gaan we het echt niet redden. De heer Kwint (SP): Dat gaat mij zeker lukken. Ik was benieuwd naar een update over De Parade. De minister ging overleg voeren om te zien wat daar is misgegaan wat daar beter kan en wat de toekomst daarvan is. Daar ben ik benieuwd naar. Verder zijn er een hoop dingen doorgeschoven naar na de zomer dus daar komen we dan wel op terug. Er blijft nog wel één punt over. Dat is het gebrek aan personeel om de podia heen zal ik maar zeggen. Er zijn een hoop opleidingsplekken verdwenen. Dat is wat ons betreft onverstandig. Motie De Kamer gehoord de beraadslaging overwegende dat er een groot tekort is aan podiumbouwers geluids- en lichttechnici en ander personeel in de evenementensector; constaterende dat onder het mom van "macrodoelmatigheid" mbo-opleidingen in deze sector onder druk staan; verzoekt het kabinet met de evenementensector en mboinstellingen in gesprek te gaan om een plan te maken om de personeelstekorten op te lossen en gaat over tot de orde van de dag. De voorzitter: Deze motie is voorgesteld door het lid Kwint. Zij krijgt nr. 471 (32820).De heer Kwint (SP): Dat was 'm voorzitter. De voorzitter: Dank u wel. Helemaal goed. Dan is het woord aan mevrouw Westerveld. Zij zal spreken namens GroenLinks. Mevrouw Westerveld (GroenLinks): Voorzitter ik hoor wat u buiten de microfoon om zegt en ik ga proberen om het kort te houden. Ik heb geen moties dus dat scheelt weer iets. Ik wil de staatssecretaris toch wel iets meegeven en vragen voordat het reces ingaat. We hebben deze week de maatregelenladder ontvangen van de culturele en creatieve sector. Die gaat over corona. "Maatregelenladder" is trouwens een vreselijk woord maar ik begrijp ook wel dat het moeilijk is om andere woorden te vinden. Het idee is dus dat de sector veilig open kan blijven ook als corona dit najaar weer de kop opsteekt. Ik wil graag van de staatssecretaris weten wat zij daar nu mee gaat doen en hoe zij ervoor zorgt dat dit ook bij de collega's van VWS onder de aandacht komt. Want hier moeten natuurlijk ook mensen over meepraten die verstand hebben van hoe we een pandemie onder controle houden. Ik ben heel benieuwd wat hier gaat gebeuren want vanuit het kabinet mist een goede strategie; dat heb ik ook al in het coronadebat gezegd. Ik wil graag van de staatssecretaris weten of ze hier voordat het najaar begint over kan spreken met de sector en of er ook voor het najaar afspraken zijn over compensatie- en steunmaatregelen voor als er mogelijk toch weer delen van de sector gesloten moeten worden — en laten we hopen dat dat niet hoeft — want er is behoefte aan duidelijkheid. Voorzitter. Nog één punt. Dat gaat over arbeidsmarktpilots. Wij krijgen in de zomer een brief met de uitwerking daarvan maar ik vind dat dit te traag gaat. Ik wil ook graag van de staatssecretaris weten wat er structureel gaat gebeuren omdat er natuurlijk behoefte is aan duidelijkheid op de lange termijn. En ik ben benieuwd naar het concrete plan met die pilots. De voorzitter: Dank u wel. Het woord is aan mevrouw Werner. Zij spreekt namens het CDA. Mevrouw Werner (CDA): Dank u wel voorzitter. Ik zal het kort houden. Motie De Kamer gehoord de beraadslaging constaterende dat de regering culturele programmering bij de publieke omroep wil vergroten waarmee een breder publiek wordt gestimuleerd terug te keren naar theaters musea en bioscopen;overwegende dat een herkenbaar mediamoment vergelijkbaar met het NOS Sportjournaal van belang kan zijn voor de culturele en creatieve sector; verzoekt de regering in overleg te treden met de culturele en creatieve sector en de publieke omroep om de mogelijkheden te verkennen van een vaste televisierubriek met het belangrijkste landelijke en regionale cultuurnieuws van de dag en gaat over tot de orde van de dag. De voorzitter: Deze motie is voorgesteld door het lid Werner. Zij krijgt nr. 472 (32820). Dank u wel. Dan is het woord aan de heer Van Strien. Hij zal spreken namens de VVD. De heer Van Strien (VVD): Dank u wel voorzitter. Ik heb meteen een motie die al gloedvol van zichzelf is. Motie De Kamer gehoord de beraadslaging constaterende dat de culturele en creatieve sector met zijn verbeeldingskracht en ontwerpende vermogen op een unieke manier kan bijdragen aan het oplossen van maatschappelijke uitdagingen en het verwezenlijken van de transitieopgaven; constaterende dat innovatie in de culturele sector toegejuicht en aangejaagd moet worden om cultuur aantrekkelijk en toegankelijk te houden voor alle Nederlanders in het bijzonder de jongere generaties; constaterende dat cultureel ondernemerschap van groot belang is om de culturele sector ook in de toekomst vitaal te houden; overwegende dat de huidige eisen binnen de culturele basisinfrastructuur (BIS en Rijkscultuurfondsen) instellingen en gezelschappen niet expliciet belonen voor het hebben van maatschappelijke impact die aansluit op maatschappelijke opgaven voor het succesvol doorvoeren van innovatie of het entameren van cultureel ondernemerschap; verzoekt de regering te onderzoeken op welke wijze prestatieafspraken verruimd en flexibeler kunnen worden zodat maatschappelijke impact cultureel ondernemerschap en innovatie mee kunnen wegen bij de aanvraag en verantwoording in de nieuwe BIS-periode waarbij extra administratieve druk beperkt blijft en de Kamer hierover ruim voor besluitvorming van de volgende BlS-ronde te informeren en gaat over tot de orde van de dag. De voorzitter: Deze motie is voorgesteld door het lid Van Strien.Zij krijgt nr. 473 (32820). Dank u wel. Het woord is aan de heer Mohandis. Hij zal spreken namens de PvdA. De heer Mohandis (PvdA): Voorzitter dank. Ik dank de staatssecretaris voor de toezegging wat betreft de bibliotheekbrief die na het reces komt. We hebben een debat gevoerd over het behoud van bibliotheken in elke gemeente. Er was wat aarzeling over wel of geen wetsaanscherping. Wat ons betreft komt die er. Vandaar de volgende motie. Motie De Kamer gehoord de beraadslaging constaterende dat het aantal bibliotheken steeds verder afneemt waardoor de toegankelijkheid onder druk staat; constaterende dat er momenteel invulling wordt gegeven aan de ambitie om tot een toekomstbestendige bibliotheekvoorziening in elke gemeente te komen; verzoekt de regering te komen tot een wetswijziging die de toegang tot een volwaardige bibliotheek voor elke inwoner van Nederland garandeert en deze uiterlijk in 2023 aan de Kamer te doen toekomen en gaat over tot de orde van de dag. De voorzitter: Deze motie is voorgesteld door de leden Mohandis Werner en Westerveld. Zij krijgt nr. 474 (32820). Dank u wel. Dan is het woord aan mevrouw Wuite. Zij zal spreken namens D66. Mevrouw Wuite (D66): Voorzitter dank u wel. In het belang van de versterking van de positie van culturele makers hebben wij het over heel veel zaken gehad waaronder de aanpak van de pilots. Daar hebben we het met de staatssecretaris over gehad. De planning is duidelijk maar ik heb daar toch nog één vraag over. Kan de staatssecretaris toezeggen dat de resultaten van deze pilots beschikbaar worden gesteld en betrokken zullen worden bij de stelselherziening van de culturele sector? Want dat was nog niet helemaal helder. Ik heb hierover een motie overwogen maar ik denk dat het toegezegd kan worden. Dat scheelt vanavond ook weer tijd met de veelheid aan moties die we zullen uitspreken. Ik heb één motie en die luidt als volgt. MotieDe Kamer gehoord de beraadslaging overwegende dat artikel 1 in de Wet op het specifiek cultuurbeleid benoemt dat deze wet ook van toepassing is op Saba Bonaire en Sint-Eustatius; van mening dat culturele instellingen op de eilanden een belangrijke maatschappelijke rol vervullen; van mening dat de instellingen op de eilanden daarom ook goede toegang moeten hebben tot subsidiemogelijkheden; verzoekt de regering voor Caribisch Nederland de uitgangspunten van de hoofdlijnenbrief cultuur ook mee te nemen in de gezamenlijk op te stellen cultuuragenda's behorende bij de spoedig af te sluiten cultuurconvenanten en daarvoor de middelen in de hoofdlijnenbrief ook expliciet voor Caribisch Nederland beschikbaar te stellen; en verzoekt de regering om Caribisch Nederland ook te betrekken in de uitvoering en de evaluatie van de fair practice pilots en de maatregelen gericht op jongerencultuur en gaat over tot de orde van de dag. De voorzitter: Deze motie is voorgesteld door het lid Wuite. Zij krijgt nr. 475 (32820). Dank u wel. Dan is tot slot aan de zijde van de Kamer het woord aan de heer Bosma die zich nog heeft gemeld. Hij zal spreken namens de PVV. De heer Martin Bosma (PVV): Voorzitter dank u wel. Het was een alleraardigst commissiedebat dat we mochten hebben met de staatssecretaris. Het had een hele leuke uitkomst. Het betaalt zich toch terug dat de staatssecretaris niet helemaal van de Staat is maar een gepromoveerd cultuurhistorica. Zij heeft duidelijkheid gebracht over de vraag of er slaven op de Gouden Koets staan. Zij heeft duidelijk gezegd: er staan sporen op van onze koloniale geschiedenis. Kortom er staan geen slaven op de Gouden Koets. Dat is nu voor eens en altijd duidelijk. Jarenlang werd er gehetzt en werd er van alles geroepen maar er staan geen slaven op de Gouden Koets. De stedenmaagd de Hollandse maagd staat er wel op. Dat is een symbool van verheffing. Dat is prachtig. Kortom de Gouden Koets kan weer gaan rijden want al dat gedram en gehetz zijn nu voor eens en altijd naar het rijk der fabelen verwezen. Motie De Kamer gehoord de beraadslaging overwegende dat uit het debat met de staatssecretaris van OCW is gebleken dat er geen slaven staan afgebeeld op de Gouden Koets;van mening dat de Gouden Koets een belangrijk onderdeel is van ons nationale erfgoed; verzoekt de regering voortaan de Gouden Koets weer in te zetten op Prinsjesdag en gaat over tot de orde van de dag. De voorzitter: Deze motie is voorgesteld door het lid Martin Bosma. Zij krijgt nr. 476 (32820). Dank u wel. Daarmee zijn we aan het einde gekomen van de termijn van de Kamer. Ik schors voor enkele minuten — ik denk ruim een minuut of vijf — voor de beantwoording door de staatssecretaris. De vergadering wordt van 14.59 uur tot 15.04 uur geschorst. De voorzitter: Ik geef het woord aan de staatssecretaris van Onderwijs Cultuur en Wetenschap voor het beantwoorden van een enkele vraag en haar oordeel over de moties. Staatssecretaris Uslu: Dank u wel voorzitter. De eerste vraag is van meneer Kwint en gaat over De Parade. Ik heb dit nog even nagevraagd bij EZK: de procedure loopt nog en er ligt een aanvraag voor de editie in Rotterdam. Het lijkt erop dat die gehonoreerd gaat worden. Voor de editie in Amsterdam loopt een bezwaarprocedure. Dat bezwaar is in juni ingediend dus we wachten nog even op de uitslag. Mevrouw Westerveld stelde een vraag over de arbeidsmarktpilots en de zzp'ers. Ik kan u daarover het volgende zeggen. We zijn heel druk met de uitwerking van die pilots. Daarbij wordt de sector zelf betrokken. Morgen is hierover zelfs een heel breed overleg met alle betrokken partijen. Verder is het van belang dat we met die pilots aansluiten bij het beleid van SZW zodat we ook werken aan een structureel sterkere arbeidsmarkt. In de brief na Prinsjesdag ga ik niet alleen in op de pilots maar ook op de structurele plannen voor de arbeidsmarkt. Mevrouw Westerveld vroeg vervolgens naar de stand van zaken rond de coronaladder. Ik heb het sectorplan van de taskforce inderdaad ontvangen. Alle sectorplannen worden in de zomer behandeld. Uw Kamer wordt hierover door de minister van VWS begin september geïnformeerd. Zoals u weet ben ik in dit proces de stem van de cultuur. Ik zal wat dat betreft de belangen zo goed mogelijk behartigen. Ik zal mij er ook voor inzetten dat dat snel en goed verloopt. Mevrouw Wuite heeft mij gevraagd of de regering Caribisch Nederland bij de uitvoering en de evaluatie van de arbeidsmarktpilots en de fairpracticepilots betrekt. Ik kan daar positief op antwoorden dus dat kan ik haar toezeggen. Dan ga ik naar de moties. De motie op stuk nr. 471 van de heer Kwint vraagt om te komen tot voldoende opleidingsplekken. Deze motie is gericht aan mijn collega Dijkgraaf. Daarom kan ik hier zo eigenlijk niet op antwoorden. Ik vraagu daarom om de motie aan te houden zodat ik daarover kan overleggen en daar schriftelijk op kan terugkomen. De heer Kwint (SP): U zit zo een paar uur naast elkaar geloof ik dus misschien ziet u daar een gelegenheid om het er even over te hebben. Ik houd de motie aan. Mocht die nu al meekunnen dan is dat handig voor vanavond maar er gaan ook geen levens verloren op het moment dat we na de zomer stemmen. De voorzitter: Op verzoek van de heer Kwint stel ik voor zijn motie (32820 nr. 471) aan te houden. Daartoe wordt besloten. De voorzitter: We gaan naar de motie op stuk nr. 472. Staatssecretaris Uslu: De motie op stuk nr. 472 is van mevrouw Werner. Zij vraagt naar de mogelijkheden voor een cultuurjournaal. Deze motie wil ik ontraden. Wel wil ik in gesprek gaan met de NPO over de zichtbaarheid van cultuur maar ik kan niet in de programmering van de publieke omroep treden. Daarom ontraad ik deze motie. Dan de motie op stuk nr. 473 van de heer Van Strien. Hij vraagt te onderzoeken op welke wijze prestatieafspraken verruimd en flexibeler kunnen worden zodat maatschappelijke impact cultureel ondernemerschap en innovatie mee kunnen wegen bij de aanvraag in de nieuwe BIS-periode. Dat wil ik doen dus ik laat het oordeel aan de Kamer. Dan de motie op stuk nr. 474 van meneer Mohandis van de PvdA over bibliotheken. Ook bij die motie kan ik het oordeel aan de Kamer laten. Ik zeg er wel even bij dat 2023 héél ambitieus is maar ik ga mijn best doen. De voorzitter: De motie op stuk nr. 474 krijgt oordeel Kamer met die opmerking erbij. Dan de motie op stuk nr. 475. Staatssecretaris Uslu: De motie op stuk nr. 475 is van het lid Wuite. Ze vraagt om alle maatregelen uit de hoofdlijnenbrief van toepassing te laten zijn op de openbare lichamen van Caribisch Nederland. Ook bij die motie laat ik het oordeel aan de Kamer. De motie op stuk nr. 476 van meneer Bosma gaat over de gouden koets. Ik ontraad de motie want ik spreek mij niet uit over een vervoermiddel van de Koning. Dat waren de moties. De voorzitter: Dank u wel. Ik dank de staatssecretaris voor de snelle beantwoording. Ik zie mevrouw Wuite nog in de startblokken staan dus ik geef haar nog de gelegenheid voor één korte vraag.Mevrouw Wuite (D66): Ik merkte even dat er een mix-up was want de toezeggingen die ik in mijn intro had benoemd hadden betrekking op de toezegging om de resultaten van de pilots met betrekking tot de culturele makers beschikbaar te stellen en ook te betrekken bij de stelselherziening van de culturele sector. Kan de staatssecretaris dat nog toezeggen? Daar was denk ik even een mix-up over. Staatssecretaris Uslu: Bedoelt u dan de twee lopende pilots over zzp'ers en of ik die wil betrekken bij Caribisch Nederland? Mevrouw Wuite (D66): Nee het heeft niets te maken met Caribisch Nederland. Staatssecretaris Uslu: Nog één keer dan alstublieft. Mevrouw Wuite (D66): Het heeft te maken met de versterking van de positie van de zelfstandige makers. Om de resultaten daarvan mee te nemen bij de structurele stelselherziening van de BIS. De voorzitter: Wilt u dat doen is de vraag. Staatssecretaris Uslu: Uiteraard. Dat zeg ik toe. De voorzitter: Dat wordt bij dezen toegezegd. Dan zijn we aan het einde gekomen van dit tweeminutendebat. Ik dank de staatssecretaris hartelijk voor haar snelle beantwoording. De beraadslaging wordt gesloten. De voorzitter: De stemmingen over de moties zijn voor vanavond voorzien. Daarom doen we het allemaal vandaag. Ik schors voor een enkel moment en dan gaan we verder met het debat over het bericht dat een topambtenaar van het ministerie van OCW een klokkenluider over misstanden bij de NPO in de kou heeft gezet. De vergadering wordt enkele ogenblikken geschorst.