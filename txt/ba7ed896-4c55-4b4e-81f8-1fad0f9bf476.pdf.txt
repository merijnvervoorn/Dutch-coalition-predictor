49 Regeling van werkzaamheden De voorzitter: Dan is nu aan de orde de regeling van werkzaamheden. Op verzoek van de indieners stel ik voor de volgende door hen ingediende moties opnieuw aan te houden: 35347-57; 35300-XIV-41; 35154-12; 28625-266; 26407-120; 26407-119; 25295-291; 25295-290; 21501-20-1518; 21501-20-1498; 34550XVI-65; 33529-658; 32852-107; 32847-485; 32793-418; 31305304; 31305-303; 29477-636; 23235-161; 35484-2; 35300-A-54; 29911-268; 28844-211; 28684-607; 35570-25; 35437-13. Ik stel voor toe te voegen aan de agenda: - het VSO Afstemming vermogensnormen voor kwijtschelding lokale heffingen met als eerste spreker de heer Van der Molen namens het CDA; - het VAO Dierproeven met als eerste spreker de heer Wassenberg namens de Partij voor de Dieren. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Emiel van Dijk namens de PVV. Maar ik zie de heer Emiel van Dijk niet. Dan gaan we intussen naar mevrouw Palland namens het CDA en dan wachten we even. Misschien meldt de heer Emiel van Dijk zich. Mevrouw Palland namens het CDA. Mevrouw Palland (CDA): Voorzitter dank u wel. Deze week zal de Raad Concurrentievermogen plaatsvinden. Daarvoor hebben we een schriftelijke bijdrage geleverd. Maar wij willen graag een VSO aankondigen om de mogelijkheid te hebben om eventueel een motie in te dienen en dan inclusief stemmingen deze week nog te houden. De voorzitter: Dat is morgen hè mevrouw Palland? Dat is de bedoeling toch? Morgen. Ja. Ik zie dat iedereen het daarmee eens is. Dan gaan we dat doen. De heer Emiel van Dijk namens de PVV. De heer Emiel van Dijk (PVV): Voorzitter dank u wel. We hebben niet alleen vorige week in de media kunnen lezen dat het asielbeleid onder de VVD gigantisch uit de klauwen aan het lopen is maar we hebben ook vandaag weer in de media kunnen zien dat de asielzoekerscentra vol zitten en dreigen te overspoelen. Er lijkt maar geen einde aan te komen. Om die reden willen wij graag zo spoedig mogelijk een debat over het asielbeleid.Mevrouw Van Toorenburg (CDA): Voorzitter. Wij willen in ieder geval een brief hebben met verschillende aspecten daarin dus niet alleen het aspect dat de heer Emiel van Dijk terecht aangeeft maar ook hoe het met die financiering zit. Daar is namelijk ook van alles mee aan de hand zeker waar het overlast betreft. Die brief willen we voor de begroting hebben. Dan kunnen we het er namelijk volgende week al over hebben. We gaan het dus bij de begroting behandelen. De voorzitter: Dus geen steun. De heer Van Weyenberg (D66): Ook geen steun. Ik sluit mij aan bij mevrouw Van Toorenburg. De heer Kuzu (DENK): Voorzitter geen steun. De heer Van Dijk kan helemaal losgaan tijdens de begrotingsbehandeling Justitie en Veiligheid. De voorzitter: Mevrouw Tellegen namens de VVD en dan de heer Stoffer namens de SGP. Mevrouw Tellegen (VVD): Geen steun. Volgende week hebben we de begroting. De heer Stoffer (SGP): Wij steunen dat debat. De voorzitter: Meneer Emiel van Dijk dan heeft u geen steun. Maar ik stel voor het stenogram van dit deel van de vergadering door te geleiden naar het kabinet. De heer Emiel van Dijk (PVV): Yes. De voorzitter: Dank u wel. Ik heb hier mevrouw Belhaj staan. U lijkt sprekend op mevrouw Belhaj. De heer Van Weyenberg vervangt mevrouw Belhaj. De heer Van Weyenberg (D66): Voorzitter ik snap de teleurstelling. Ik wil namens mijn collega Salima Belhaj een debat aanvragen met de minister van Defensie over het NRC-bericht van gisteren dat het leger zijn eigen bevolking in de gaten houdt. Bij het proberen informatiegestuurd te werken lijken ook echt wel grondwettelijke regels te zijn overtreden. Daar willen wij dus graag tekst en uitleg over.Mevrouw Van Toorenburg (CDA): Voorzitter. Tekst en uitleg is prima graag in een brief. Dan behandelen we die bij de begroting Defensie. De voorzitter: Dus geen steun. Mevrouw Tellegen (VVD): Daar sluit ik me bij aan. De heer Van Raak (SP): Steun voor het verzoek. De heer Öztürk (DENK): Van de begroting Defensie weten we nog niet wanneer het gaat gebeuren. We hebben snel duidelijkheid nodig dus steun voor het verzoek. De heer Wassenberg (PvdD): Steun voor het verzoek maar ik wil ook graag eerst een brief met een reactie daarop. Maar steun voor het verzoek. De voorzitter: De heer Stoffer namens de SGP en dan mevrouw Buitenweg. De heer Stoffer (SGP): Steun voor een brief. Wat mij betreft kan dat de eerste week van december bij de begroting Defensie zoals het er nu naar uitziet. De voorzitter: Dus geen steun voor een apart debat. Mevrouw Buitenweg (GroenLinks): Steun voor een brief en wel een apart debat omdat het namelijk niet alleen Defensie raakt maar bijvoorbeeld ook de inlichtingendiensten. Misschien moet dan ook een tweede minister erbij zijn. Mevrouw Agema (PVV): Steun. Mevrouw Ploumen (PvdA): Steun. De heer Van Otterloo (50PLUS): Steun voor het oorspronkelijke verzoek. De voorzitter: U heeft een meerderheid meneer Van Weyenberg. Of mevrouw Belhaj heeft een meerderheid.De heer Van Weyenberg (D66): Die heeft een meerderheid en daar kan ik weer mee thuiskomen voorzitter. Dank aan de collega's. Een brief ruim van tevoren lijkt mij inderdaad een heel goed idee. De voorzitter: Prima. Ik stel voor het stenogram van dit deel van de vergadering door te geleiden naar het kabinet. Dan geef ik nu het woord aan de heer Wilders namens de PVV. De heer Wilders. De heer Wilders (PVV): Voorzitter. Een historisch moment. We hadden het er al over bij het vragenuurtje. De meerjarenbegroting van de Europese Unie en het coronafonds zijn gevetood onder andere door Hongarije. Wat je er ook van vindt — ik ben daarvoor; anderen zijn daartegen — het heeft enorme gevolgen complicaties en implicaties voor de hele politiek ten aanzien van de Europese Unie. Ik zou daar dus graag eigenlijk vandaag nog of morgen een debat over willen hebben met de minister-president. De heer Kuzu (DENK): Voorzitter. Morgen staat het debat over corona op de agenda. Ik zou eigenlijk willen verzoeken om de spreektijden met een minuut of twee te verlengen en het daar dan bij te betrekken. De voorzitter: Dus geen steun voor een apart debat. De heer Baudet (FvD): Het is vaker voorgekomen maar ook vandaag neemt de heer Wilders mij de woorden uit de mond. Volop steun voor een apart debat omdat het echt niet alleen over het killervirus gaat. Het gaat ook echt over alle andere Europese machtsmechanismen. Mevrouw Van Toorenburg (CDA): Geen steun voorzitter. De voorzitter: Mevrouw Ploumen en dan mevrouw Tellegen. Mevrouw Ploumen (PvdA): Voorzitter. We hebben vanmiddag bij het vragenuur hierover gesproken met de minister-president. Ik sluit niet uit dat op termijn een debat goed zou zijn maar op korte termijn heeft dat volgens mij nu geen functie ... De voorzitter: Dus?Mevrouw Ploumen (PvdA): ... en horen we niks nieuws. Geen steun. Mevrouw Tellegen (VVD): Eens met mevrouw Ploumen. Geen steun. De heer Van Weyenberg (D66): Ik sluit me ook aan bij mevrouw Ploumen. Ik denk dat we hier nog vaak over gaan praten maar het hoeft niet deze week. Mevrouw Buitenweg (GroenLinks): Ik sluit me ook aan bij mevrouw Ploumen. We hebben het besproken. Misschien een nieuw debat als er nieuwe omstandigheden zijn maar dat is nu niet aan de orde. De heer Wilders (PVV): Voorzitter. De volgende keer vraag ik denk ik ook de collega van D66 om namens mij een verzoek te doen want dan halen we het eerder. Als dit het niet haalt — dat is nu gebeurd — mag ik misschien gebruikmaken van deze regeling om inderdaad een minuutje extra te vragen voor het debat morgen over corona. Misschien dat dat ... De voorzitter: Ik ben bang dat niemand daartegen is. De heer Wilders (PVV): Dan zeg ik niet waarom en is iedereen daarvoor. De voorzitter: Goed. Dan ga ik naar mevrouw Marijnissen namens de SP. Mevrouw Marijnissen (SP): Dank voorzitter. De SP heeft net als vele anderen gewaarschuwd voor de decentralisaties dus dat gemeenten verantwoordelijk worden voor de zorg met bezuinigingen. Gisteren is een onderzoek van het Sociaal en Cultureel Planbureau verschenen dat die decentralisaties zijn mislukt. Het lijkt ons verstandig om daar met elkaar als Kamer een wat fundamenteler debat over te voeren vóór de verkiezingen. De voorzitter: Mevrouw Van Toorenburg namens het CDA en dan mevrouw Agema namens de PVV. Mevrouw Van Toorenburg (CDA): Voorzitter. Soms zit je echt te lang in de Kamer. Want ik herinner me nog een collega van de SP die met mij in de commissie zat die namelijk hevig pleitte voor de decentralisaties. Dus de wijze waarop mevrouw Marijnissen het inleidt herken ik niet. Maar we hebben ook geen behoefteaan een apart debat hierover. Dit kunnen we bij de begrotingen behandelen. Mevrouw Agema (PVV): Voorzitter. Ik zit hier ook al een hele poos. Wij hebben samen met de SP moord en brand geschreeuwd over de decentralisatie. Dat zou een farce worden. Dat geldt ook voor het sluiten van de verzorgingshuizen. Het is een blamage voor onze ouderenzorg en de Jeugdwet ... De voorzitter: Dus u steunt het. Mevrouw Agema (PVV): Dus alle steun voor een debat. Ik hoop dat we dat nog tijdens deze periode kunnen voeren. De voorzitter: De heer Wassenberg. Hoelang zit u in de Kamer? De heer Wassenberg (PvdD): Vijf jaar. Ruim vijf jaar. Mevrouw Agema (PVV): Hij was er ook bij! De voorzitter: Ja hij was er ook bij. De heer Wassenberg (PvdD): Het is interessant om aan iedereen te vragen hoelang hij in de Kamer zit. Ik zit er nu vijf jaar. Ik steun het verzoek omdat het wel heel vaak misgaat met decentralisatie niet alleen bij de jeugdzorg maar ook op allerlei andere gebieden. Dus graag een debat hierover. Mevrouw Buitenweg (GroenLinks): Steun voor het debat. Er is ook nog een kritische CPB-evaluatie waarover nog niet gedebatteerd is dus misschien kan die daar ook in worden meegenomen. De heer Kuzu (DENK): Voorzitter. Steun voor het debat. Als we kijken naar de laatste twee SCP-rapporten op dit terrein dan laten die echt een funest beeld zien. Daarom moeten we hier een fundamenteel debat over voeren. De heer Van Weyenberg (D66): Voorzitter. Dat kan volgens mij prima bij de begrotingsbehandeling van VWS en ook wel bij die van Sociale Zaken die bijna aansluitend hierop begint.De voorzitter: Dus geen steun begrijp ik. Mevrouw Ploumen (PvdA): Steun. Mevrouw Tellegen (VVD): Geen steun. De heer Van Otterloo (50PLUS): Steun voor het debat. In '94 was ik bij de eerste decentralisatie die ook al een mislukking werd. De heer Stoffer (SGP): Dit is een belangrijk onderwerp maar het kan wat ons betreft bij de VWS-begroting behandeld worden. Dus geen steun. De voorzitter: U heeft geen meerderheid mevrouw Marijnissen. Maar het kan bij de begroting zo wordt er door collega's gezegd. Mevrouw Marijnissen (SP): We zetten hem wel graag op de lijst ... De voorzitter: ... van dertigledendebatten. Dan doen we dat. Was er ook om een reactie gevraagd? Nee. Dank u wel. Dan ga ik naar de heer Kuzu namens DENK. De heer Kuzu (DENK): Dank u wel voorzitter. Geweld is nooit de oplossing. Toch zagen we het afgelopen week in Zaanstad gebeuren. Er werd een baksteen gesmeten door de ruit van een moskee. Ik zou daarom het dertigledendebat over anti-islamsentimenten in Nederland willen omzetten naar een volwaardig debat te houden voor het verkiezingsreces. De voorzitter: Ik zie mevrouw Tellegen staan namens de VVD. Mevrouw Tellegen (VVD): Geen steun. Ik begrijp dat er volgende week een AO Discriminatie is waarbij dit kan worden betrokken. Mevrouw Buitenweg (GroenLinks): Mijn fractie wil het ook betrekken bij het AO Discriminatie. De voorzitter: Dus geen steun voor een apart debat.Mevrouw Van Toorenburg (CDA): Graag bij het AO Discriminatie. Geen steun. De heer Van Weyenberg (D66): Ik sluit mij ook aan bij de vorige sprekers. Mevrouw Ploumen (PvdA): Steun. De heer Stoffer (SGP): Ik sluit me aan bij het voorstel van zojuist. Het zou volgens mij zelfs morgen kunnen bij de begroting van SZW. Dan kan het nog eerder als dat moet. De voorzitter: Dat is vanavond al. De heer Wassenberg (PvdD): Voorzitter mijn woorden zullen de heer Kuzu geen meerderheid bezorgen maar ik wil het wel steunen. De voorzitter: U heeft geen steun meneer Kuzu. De heer Kuzu (DENK): Dat klopt voorzitter. Geweldsincidenten zijn eigenlijk geen discriminatie of integratie maar ... De voorzitter: Er zijn volgens mij genoeg gelegenheden waar u dat punt aan de orde kunt stellen. Dat werd net gesuggereerd. Tot slot de heer Baudet namens Forum. U gaat het heel kort houden. Ik zie een stapel dus ik denk: wat gaat u nu weer doen? Maar het valt wel mee. De heer Baudet (FvD): Dit is achterliggende documentatie. De voorzitter: Dan is het goed. Gaat uw gang. De heer Baudet (FvD): Het verschijnsel dat de Nederlandse bevolking wordt vervangen oftewel replacement migration zoals de EU en de VN het noemen door mensen uit Afrika en het MiddenOosten komt in een stroomversnelling als het nieuwe EUimmigratiepact ook wel Marrakesh 2 genoemd wordt doorgedrukt. Ik heb eind september een debat aangevraagd om dit pact te bespreken en mogelijk te stoppen. Een Kamermeerderheid was daar toen voor maar het is nog steeds niet ingepland. Ik denk dat het urgent is en dat het moet gebeuren dus ik wil verzoeken om dat te plannen. De EU-onderhandelingen zijn nú in volle gang. Als we núeen bepaalde inzet willen meegeven aan de Nederlandse onderhandelaars dan moeten we dat debat snel voeren. Dus bij dezen het verzoek om dat ook echt snel in te plannen. Mevrouw Agema (PVV): Steun. De voorzitter: Dan kijk ik naar mevrouw Van Toorenburg namens het CDA. Mevrouw Van Toorenburg (CDA): We hebben een behandelvoorbehoud gemaakt. We hebben daar vorige week voor het eerst over gesproken. We komen daar natuurlijk weer over te spreken bij de begroting. Als het nodig is zullen we daarna nog een keer het debat voeren. Het hoeft niet daarvoor dus daarom geen steun. De heer Stoffer (SGP): Steun voor een debat. De heer Van Raak (SP): Volgende week is geloof ik de begroting justitie en asiel. Daar kan de heer Baudet het in ieder geval aan de orde stellen. Daarna kunnen we verder kijken. De heer Baudet (FvD): Maar het gaat niet over Nederlandse ... De voorzitter: Nee nee nee meneer Baudet. De heer Baudet (FvD): Het punt is juist dat de EU … De voorzitter: Meneer Baudet. De heer Baudet (FvD): Mevrouw Arib. De voorzitter: De heer Van Weyenberg namens D66. De heer Van Weyenberg (D66): Voorzitter. Geen steun. Er zijn volgens mij genoeg andere plekken waar de heer Baudet zijn wens rond de Europese inzet ook kan bespreken. De heer Kuzu (DENK): Geen steun.Mevrouw Tellegen (VVD): Geen steun. We hebben eerst de begroting en dan kijken we daarna verder. De voorzitter: Meneer Baudet er is geen meerderheid om het debat dat u eerder heeft aangevraagd zo snel mogelijk in te plannen maar er is wel een begrotingsbehandeling volgende week waar asiel en migratie aan de orde komen. Daar kunt u het ook inbrengen. De heer Baudet (FvD): Ja behalve dat dit gaat over Nederlands recht terwijl het migratiepact Europees is. Ze willen dat dus verplicht maken. De voorzitter: Goed. U heeft geen steun. Dank u wel. Daarmee zijn we aan het einde gekomen van de regeling van werkzaamheden. De vergadering wordt enkele ogenblikken geschorst.