34 Stemmingen moties Voornemen tot oprichting Stichting Woonbedrijf Aardbevingsgebied Groningen Aan de orde zijn de stemmingen over moties ingediend bij het VSO Voornemen tot oprichting Stichting Woonbedrijf Aardbevingsgebied Groningen te weten: - de motie-Beckerman/Nijboer over een garantieregeling voor alle huiseigenaren in het aardbevingsgebied (35008 nr. 3); - de motie-Beckerman c.s. over zeggenschap over via het woonbedrijf opgekochte woningen (35008 nr. 4); - de motie-Van der Lee c.s. over de praktische uitvoering van de twee regelingen samenvoegen (35008 nr. 5); - de motie-Van der Lee c.s. over 5% verhalen via de waarderegeling (35008 nr. 6); - de motie-Nijboer c.s. over compensatie van de volledige waarde van het huis (35008 nr. 7); - de motie-Nijboer c.s. over budget voor iedereen die vastzit in een woning in het aardbevingsgebied (35008 nr. 8). (Zie vergadering van 27 november 2018.) De voorzitter: Op verzoek van de heer Van der Lee stel ik voor zijn motie (35008 nr. 6) aan te houden. Daartoe wordt besloten. De voorzitter: De motie-Van der Lee c.s. (35008 nr. 5) is in die zin gewijzigd (35008 nr. 9) en nader gewijzigd dat zij thans is ondertekend door de leden Van der Lee Nijboer Beckerman Sienot en Agnes Mulder en luidt: De Kamer gehoord de beraadslaging constaterende dat het Woonbedrijf wordt opgericht om moeilijk verkoopbare woningen in Groningen op te kopen; constaterende dat naast deze regeling woningeigenaren een beroep kunnen doen op de waarderegeling van de NAM; overwegende dat de minister van EZK voornemens is de afhandeling van schade door waardedaling van woningen publiek uit te voeren; overwegende dat het feit dat woningeigenaren een beroep moeten doen op twee verschillende regelingen niet bijdraagt aan vermindering van de mentale en bureaucratische last voor wooneigenaren in het bevingsgebied;verzoekt de regering de praktische uitvoering van deze regelingen bezien vanaf de voorkant door wooneigenaren zo veel mogelijk samen te voegen en de Kamer daarover te berichten zodra de (ontwerp-)regeling voor publieke afhandeling van waardedaling van woningen bekend wordt en gaat over tot de orde van de dag. Zij krijgt nr. 10 was nr. 5 (35008). Ik stel vast dat wij hier nu over kunnen stemmen. In stemming komt de motie-Beckerman/Nijboer (35008 nr. 3). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman c.s. (35008 nr. 4). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de nader gewijzigde motie-Van der Lee c.s. (35008 nr. 10 was nr. 5). De voorzitter: Ik constateer dat deze nader gewijzigde motie met algemene stemmen is aangenomen. In stemming komt de motie-Nijboer c.s. (35008 nr. 7). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Nijboer c.s. (35008 nr. 8). De voorzitter: Ik constateer dat deze motie met algemene stemmen is aangenomen. Bij agendapunt 29 zijn alle moties aangehouden. We gaan dus naar agendapunt 30.