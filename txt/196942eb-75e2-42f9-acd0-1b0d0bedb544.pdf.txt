7 Extra regeling van werkzaamheden De voorzitter: Het woord is aan de heer Pechtold. De heer Pechtold (D66): Voorzitter. Aan het begin van de middag is het rapport van de Fyra-enquête gepresenteerd en vlak daarna heeft staatssecretaris Mansveld haar ontslag aangeboden aan de Koning. Dat deed ze op haar ministerie. De Kamer wil echter toch graag een debat voeren met de minister-president over de ontstane situatie. Met nadruk zeg ik dat we het debat over het Fyra-rapport niet nu gaan voeren want dat moet in alle rust worden behandeld. We willen echter wel debatteren over de ontstane politieke situatie. Ik zeg er maar bij: zoals gebruikelijk. Het lijkt ons handig om daarvoor de behandeling van de begroting van Infrastructuur en Milieu die voor vanmiddag en vanavond geagendeerd staat een stukje op te schorten. Dit verzoek doe ik mede namens de fracties van het CDA de PVV GroenLinks de ChristenUnie de SGP en Klein. De voorzitter: U wilt dus de begrotingsbehandeling opschorten. De heer Pechtold (D66): Ja. De voorzitter: Wilt u die behandeling wat later vandaag laten beginnen? De heer Pechtold (D66): Nou ja ik vraag om een debat met de minister-president. Daarbij zijn slechts korte spreektijden nodig maar een en ander vergt toch wel enige voorbereiding. Het lijkt me dat we dat debat met de minister-president daarom direct na de dinerpauze zouden kunnen voeren. Ik weet niet of het verantwoord is om daarna nog te beginnen met de behandeling van de begroting. Ik hoef dat gelukkig zelf niet te doen. Die behandeling loopt dan echter dus wel enige vertraging op. De voorzitter: De dinerpauze hebben wij hier niet op een vast tijdstip. Ik zoek even naar een oplossing. Is het een idee om het debat met de minister-president om bijvoorbeeld 17.30 uur te beginnen? De heer Pechtold (D66): Ik kijk ook even naar de leden die tijdens dat debat het woord moeten voeren.De voorzitter: We moeten tot een voorstel komen waarbij de leden zo veel mogelijk informatie hebben. Dat is handig want dan weten ze waar ze op moeten reageren. De heer Pechtold (D66): Ja. Ik weet niet of alle fractievoorzitters die nu wat verder weg in de zaal zitten en misschien aan het debat willen deelnemen dat gaan halen. De voorzitter: Het voorstel is dus om om 17.30 uur een kort debat te voeren met de minister-president over de ontstane situatie. De minister-president heeft gevraagd om een verklaring te mogen afleggen. Ook dat is vrij gebruikelijk in een situatie als deze. De heer Pechtold (D66): Ja. De voorzitter: Is twee minuten spreektijd goed? De heer Pechtold (D66): Twee tot drie minuten; dat is prima. De voorzitter: Twee minuten. Prima. De heer Van Helvert (CDA): De heer Pechtold zei al dat ook het CDA deze aanvraag voor een debat steunt. Ik stel voor dat we dat debat na de dinerpauze voeren. Het lijkt mij ook goed om het kabinet mee te geven dat het fijn zou zijn als niet alleen de ministerpresident maar ook de minister van Financiën en de minister van Infrastructuur en Milieu bij dat debat aanwezig zouden zijn. Zij zijn namelijk vanaf nu verantwoordelijk voor de Nederlandse Spoorwegen en de ILT. Het zou goed zijn als zij ook bij die verantwoording zijn. De voorzitter: Het verzoek is na de dinerpauze een debat te houden met de minister-president. Ik zeg nu dat die dinerpauze om 17.30 uur is afgelopen. Daar is de heer Van Helvert het dus mee eens. De heer Roemer (SP): Ik heb dit even op me laten inwerken. Volgens mij moeten we het doen. Volgens mij moeten we het ook om 17.30 uur doen. Het kabinet verliest inmiddels meer onderdelen dan de Fyra dus het lijkt mij verstandig om het er hier over te hebben. Ik heb geen behoefte aan de aanwezigheid van andere bewindslieden. Laten we dit debat even louter met de minister-president voeren. Over al die andere onderdelen zullen we aparte debatten voeren.De heer Van Dam (PvdA): Namens de PvdA spreek ik mijn steun uit voor het verzoek om een debat met de minister-president voorzitter. Het lijkt me zeer gepast om dat debat te voeren. Ik steun ook uw voorstel voor de orde van vandaag om dat debat om 17.30 uur te houden en dan na de dinerpauze te beginnen met de behandeling van de begroting van I en M. De heer Van der Staaij (SGP): Voorzitter. Misschien is het handig om gelijk te reageren op aanvullende verzoeken. Er werd gevraagd om uitbreiding. Ik had het verzoek van de heer Pechtold al gesteund. Het gaat nu om de ontstane politieke situatie namelijk het aftreden van de staatssecretaris. Ik vind het zelf daarom eigenlijk wel gepast om het debat alleen met de ministerpresident te voeren. Later zullen we dan ook spreken over de gevolgen op het terrein zelf. Mevrouw Van Ark (VVD): Ik steun het verzoek om een kort debat. Mijn fractie begint daarna graag aan de behandeling van de begroting aangezien de minister heeft gezegd dat zij daartoe bereid en in staat is. De heer Slob (ChristenUnie): Ik reageer ook even op het aanvullende verzoek. Het lijkt mij echt correct dat we het debat alleen met de ministerpresident voeren en ons ook echt beperken tot het aftreden. Met de hele verdere behandeling van het Fyra-rapport zullen we nog vele uren bezig zijn waartoe ook andere bewindspersonen zullen worden uitgenodigd om naar de Kamer te komen maar niet vanavond. De voorzitter: Mijnheer Pechtold ik stel vast dat er brede steun is voor uw verzoek dat u namens heel veel mensen hebt gedaan. Het voorstel is om om 17.30 uur een kort debat te hebben met de minister-president. Ik stel twee minuten spreektijd per fractie voor. Na afloop van dat debat gaan we gewoon beginnen met de begrotingsbehandeling van I en M. Ik heb ook gehoord van de minister dat zij in de gelegenheid is om dat debat alleen te voeren. De heer Roemer (SP): U hebt het misschien wel gezegd maar toch wil ik nog weten of we dan eerst beginnen met een verklaring van de minister-president. De voorzitter: Ja. De minister-president heeft dat zo gevraagd dus dan beginnen we daarmee. Dat gaan we doen. Voor de mensen die nu willen dineren is er nu een dinerpauze en voor mensen die wat later willen dineren is er een latere dinerpauze. Twee keer mag ook; daar hebt u gelijk in mijnheer Pechtold. De vergadering wordt van 16.10 uur tot 17.35 uur geschorst.