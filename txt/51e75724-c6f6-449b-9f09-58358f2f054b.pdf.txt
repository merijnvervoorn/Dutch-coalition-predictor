35 Stemmingen Begroting Buitenlandse Handel en Ontwikkelingssamenwerking Aan de orde is de stemming in verband met het wetsvoorstel Vaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2014 (33750-XVII). (Zie vergadering van 28 november 2013.) In stemming komt het amendement-Agnes Mulder/Omtzigt (stuk nr. 51) tot het invoegen van artikel 3a. De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie 50PLUS D66 GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. In stemming komen de amendementen-Voordewind c.s. (stuk nrs. 49 I en II). De voorzitter: Ik constateer dat de aanwezige leden van de fracties van de SGP de ChristenUnie de VVD 50PLUS D66 GroenLinks de PvdA de PvdD en de SP voor deze amendementen hebben gestemd en de aanwezige leden van de overige fracties ertegen zodat zij zijn aangenomen. Ik stel vast dat door de aanneming van deze amendementen de overige op stuk nr. 49 voorkomende amendementen als aangenomen kunnen worden beschouwd. In stemming komt het amendement-Jasper van Dijk (stuk nr. 19 I). De voorzitter: Ik constateer dat de aanwezige leden van de fracties van GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 19 voorkomende amendement als verworpen kan worden beschouwd. In stemming komt het amendement-De Caluwé (stuk nr. 20). De voorzitter: Ik constateer dat de aanwezige leden van de fracties van de VVD en 50PLUS voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Jasper van Dijk (stuk nr. 21 I).De voorzitter: Ik constateer dat de aanwezige leden van de fracties van de SGP 50PLUS GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 21 voorkomende amendement als verworpen kan worden beschouwd. In stemming komt het amendement-Knops/Van Hijum (stuk nr. 16). De voorzitter: Ik constateer dat de aanwezige leden van de fractie van het CDA voor dit amendement hebben gestemd en de aanwezige leden van de overige fracties ertegen zodat het is verworpen. Ik geef gelegenheid tot het afleggen van stemverklaringen vooraf. De heer Van Ojik (GroenLinks): Voorzitter. 2014 is een dieptepunt in de geschiedenis van de Nederlandse ontwikkelingssamenwerking. Voor het eerst sinds 40 jaar voldoet ons land niet langer aan de afspraak om 07% van ons nationaal inkomen te investeren in armoedebestrijding. "Het kan niet meer uit" zegt het kabinet "in deze crisis moet iedereen een steentje bijdragen ook de allerarmsten". Op een budget van ruim 5 miljard is in drie jaar tijd 2 miljard weggesneden. Waarom is dit zo treurig? Natuurlijk omdat we een afspraak breken die we zelf hebben gemaakt. En ook omdat we doordat we ons aan die afspraak hielden overal op de wereld een naam hebben opgebouwd waar onze handelsmissies en investeerders nu de vruchten van plukken. Maar vooral omdat de mensen om wie het altijd is gegaan die miljard armsten op de wereld nog altijd voor een deel op onze hulp zijn aangewezen. Onderwijs en gezondheidszorg vergen investeringen die niet door de markt en het bedrijfsleven worden gedaan. Daar zijn publieke inkomensoverdrachten voor nodig uit nationale middelen maar ook uit de begrotingen van rijke landen. Met de nieuwe bezuinigingen op het budget voor ontwikkelingssamenwerking en het loslaten van de norm van 07 cent van elke verdiende euro zijn we door een bodem gezakt. Daarom zal GroenLinks voor het eerst in de geschiedenis van de partij tegen de begroting van Buitenlandse Handel en Ontwikkelingssamenwerking stemmen. De heer Zijlstra (VVD): Voorzitter. Ik wil u verzoeken om de stemverklaringen echt stemverklaringen te laten zijn. De voorzitter: Dank u wel mijnheer Van Ojik. Ik neem aan dat u klaar was. De heer Van Ojik (GroenLinks): Voor zover ik weet staat …De voorzitter: Nee we gaan nu geen debat voeren. U hebt uw stemverklaring afgegeven. De heer Zijlstra heeft een opmerking tegen mij gemaakt. De heer Pechtold (D66): Voorzitter. Dan een punt van orde van mijn kant. Ik vind dat de heer Zijlstra dan moet verklaren waarom hij die opmerking maakt. Ik heb geen politieke opmerkingen gehoord. Er werd geen partij genoemd er werd niets gedaan. Dan wil ik ook horen waarom hij die opmerking maakt. Anders wek je de suggestie alsof hier iets is gedaan wat niet kan. De heer Van Ojik (GroenLinks): En als ik daarop wil antwoorden mag dat niet. (Geroffel op de bankjes) De voorzitter: Dat is bij een punt van orde niet gebruikelijk. Vandaar dat u daar niet op kunt antwoorden. De heer Zijlstra (VVD): Ik leg graag uit waarom ik die opmerking hebben gemaakt. Wij hebben in het Reglement van Orde afgesproken dat een stemverklaring kort en krachtig is en geen herhaling van het debat. Daar riekte dit toch wel degelijk naar. De voorzitter: Dank u wel. De heer Van Ojik (GroenLinks): Voorzitter. Als u het niet zegt dan zeg ik het. Ik heb het Reglement van Orde erop nagekeken. Er staat voor een stemverklaring twee minuten. Ik heb me keurig aan die twee minuten gehouden. Ik heb er geen partijpolitiek verhaal van gemaakt. Als u dat niet tegen de heer Zijlstra zegt dan zeg ik dat. Ik heb me keurig gehouden aan het Reglement van Orde van de Kamer. (Geroffel op de bankjes) De heer Sjoerdsma (D66): Voorzitter. D66 is ervan overtuigd dat ontwikkelingssamenwerking en buitenlandse handel hand in hand kunnen gaan. Wij zijn niet overtuigd van het Dutch Good Growth Fund. Het is een fonds van 700 miljoen euro waarvan onduidelijk blijft voor welk probleem het een oplossing is waarvan de meerwaarde niet is aangetoond en waarvan mijn fractie vreest dat het weggegooid geld zal blijken te zijn. Via zes moties heeft mijn fractie geprobeerd dat fonds aan te passen. Ze werden helaas genegeerd door de minister. Daarom stemt D66 tegen dit deel van de begroting.Mevrouw Thieme (PvdD): Voorzitter. Een miljard minder uitgeven aan de allerarmsten op deze planeet. Daarmee overschrijdt deze begroting de fatsoensgrens. De Partij voor de Dieren zal daarom tegen de begroting van het ministerie van hulp is handel stemmen. De heer Van Klaveren (PVV): Voorzitter. Het is ongehoord dat er miljarden worden uitgegeven aan de meest corrupte dictaturen in de wereld terwijl in Nederland de belastingen worden verhoogd en er zelfs verzorgingstehuizen worden gesloten. Dat is een schande. De PVV zal daarom tegen deze begroting stemmen. (Geroffel op de bankjes) Mevrouw Agnes Mulder (CDA): Voorzitter. Zojuist is ons amendement verworpen om niet ongezien 150 miljoen schuld van Sudan kwijt te schelden. Daarmee ligt een begroting voor inclusief 150 miljoen voor Sudan. Het regime in Sudan moordt zijn burgers uit in Darfur in het Nubagebergte en in zuid-Kordofan. De president Al-Bashir wordt gezocht voor genocide door het Internationaal Strafhof. Hij koopt nieuwe bommenwerpers. Poliovaccinaties kunnen niet doorgaan vanwege de bombardementen. Aan zo'n regime scheld je geen schuld kwijt. Daarom wil de CDA-fractie de aantekening dat wij tegen deze kwijtschelding zijn. Met die voor ons zeer belangrijke aantekening stemmen wij toch in met de begroting. De heer Voordewind (ChristenUnie): Voorzitter. De ChristenUnie is en blijft voorstander van het besteden van minimaal 07% van ons bbp aan de allerarmsten. Helaas is er een ruime meerderheid om wel voor bezuinigingen op Ontwikkelingssamenwerking te stemmen. Gelukkig steunt wel een meerderheid het amendement van de ChristenUnie om 50 miljoen te besteden aan het tegengaan van kinderarbeid aan het tegengaan van kinderprostitutie aan aidsbestrijding en aan noodhulp voor Syrië. Tegen de begroting stemmen zou ook betekenen dat de ChristenUnie tegen het overgebleven deel van het budget 06% zou stemmen en dus tegen dat deel van de armoedebestrijding. Wij zullen daarom voor de overgebleven uitgaven voor Ontwikkelingssamenwerking stemmen. In stemming komt het wetsvoorstel zoals op onderdelen gewijzigd door de aanneming van de amendementenVoordewind c.s. (stuk nrs. 49 I tot en met V). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 de PvdA en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.