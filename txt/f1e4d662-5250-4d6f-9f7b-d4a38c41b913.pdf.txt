17 Stemmingen Bescherming namen en graden hoger onderwijs Aan de orde zijn de stemmingen in verband met het wetsvoorstel Wijziging van de Wet op het hoger onderwijs en wetenschappelijk onderzoek de Wet op het onderwijstoezicht en het Wetboek van Strafrecht in verband met het tegengaan van misleidend gebruik van de naam universiteit en hogeschool het onterecht verlenen en voeren van graden alsmede het bevorderen van maatschappelijk verantwoordelijkheidsbesef door rpho's (bescherming namen en graden hoger onderwijs) (34412). (Zie vergadering van 28 september 2016.) De voorzitter: Het amendement-Duisenberg (stuk nr. 18) is ingetrokken. Ik stel vast dat daarmee wordt ingestemd. De heer Beertema (PVV): Voorzitter. Nu mijn motie over de sluiting van de IUR is aangenomen zouden wij graag een brief ontvangen over hoe de minister dit gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt het gewijzigde amendement-Bisschop/Bruins (stuk nr. 24). De voorzitter: Ik constateer dat de aanwezige leden van de fracties van 50PLUS Houwers de SGP de ChristenUnie en het CDA voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het gewijzigde amendement-Beertema (stuk nr. 16 I). De voorzitter: Ik constateer dat de aanwezige leden van de fracties van GroenLinks 50PLUS Houwers de SGP de Groep Bontes/Van Klaveren en de PVV voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 16 voorkomende gewijzigde amendementen als verworpen kunnen worden beschouwd. In stemming komen de nader gewijzigde amendementenBruins/Rog (stuk nrs. 19 I en II).De voorzitter: Ik constateer dat de aanwezige leden van de fracties van de SP de PvdD de PvdA D66 Klein de SGP de ChristenUnie en het CDA voor deze nader gewijzigde amendementen hebben gestemd en de aanwezige leden van de overige fracties ertegen zodat zij zijn aangenomen. Ik stel vast dat door de aanneming van deze nader gewijzigde amendementen de overige op stuk nr. 19 voorkomende nader gewijzigde amendementen als aangenomen kunnen worden beschouwd. Nu het amendement op stuk nr. 19 is aangenomen komt het amendement-Bisschop (stuk nr. 10) te vervallen. In stemming komt het amendement-Rog (stuk nr. 17) tot het invoegen van een onderdeel ZA. De voorzitter: Ik constateer dat de aanwezige leden van de fracties van de SP de PvdD GroenLinks D66 Van Vliet 50PLUS Klein Houwers de VVD de SGP de ChristenUnie en het CDA voor dit amendement hebben gestemd en de aanwezige leden van de overige fracties ertegen zodat het is aangenomen. Mevrouw Maij (PvdA): Excuses voorzitter. In de stemming over het vorige amendement van de heer Rog hebben wij voor willen stemmen. De voorzitter: Het is al aangenomen maar deze opmerking zal in de Handelingen worden opgenomen. Ik geef gelegenheid tot het afleggen van een stemverklaring vooraf. De heer Van Meenen (D66): Voorzitter. Voor ons ligt een wetsvoorstel dat veel goede dingen kent maar ook een heel slecht ding en wel een stukje gelegenheidswetgeving dat erop ziet dat scholen en opleidingen gesloten kunnen worden als een vertegenwoordiger ervan een uitlating doet die in strijd is met artikel 1 van de Grondwet. Je zou zeggen: wat is daar mis mee? Alleen de beoordeling of de gedane uitspraak strijdig is met artikel 1 van de Grondwet is volgens deze wet aan de minister van Onderwijs en dat is voor ons onverteerbaar. In Nederland wordt door de rechter bepaald of iets in strijd is met artikel 1 van de Grondwet en dat moeten we ook vooral zo laten. Om die reden en alleen om die reden zullen wij tegen dit wetsvoorstel stemmen. In stemming komt het wetsvoorstel zoals op onderdelen gewijzigd door de aanneming van de nader gewijzigde amendementen-Bruins/Rog (stuk nrs. 19 I tot en met VII) en het amendement-Rog (stuk nr. 17) tot het invoegen van een onderdeel ZA.De voorzitter: Ik constateer dat de aanwezige leden van de fracties van de SP de PvdA Van Vliet 50PLUS Houwers de VVD de ChristenUnie het CDA de Groep Bontes/Van Klaveren en de PVV voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.