20 Stemming aangehouden motie Begroting Infrastructuur en Milieu Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Infrastructuur en Milieu (XII) voor het jaar 2014 te weten: - de motie-Dik-Faber over een landelijk meetnet voor roet (33750-XII nr. 44). (Zie vergadering van 6 december 2012.) De voorzitter: De motie-Dik-Faber (33750-XII nr. 44) is in die zin gewijzigd dat zij thans luidt: Motie De Kamer gehoord de beraadslaging constaterende dat de huidige normen voor fijnstof en NO2 onvoldoende zijn om de volksgezondheid te beschermen en roet steeds meer als belangrijkste gezondheidsindicator van schadelijke luchtvervuiling wordt gezien; constaterende dat binnen de EU wordt nagedacht over een norm voor de concentratie roet in de lucht en voor de uitstoot hiervan door motorvoertuigen en hiervoor ook wordt gepleit door de Wereldgezondheidsorganisatie en onderzoekers van het RIVM de GGD en DCMR; overwegende dat roet als belangrijke indicator wordt gezien om het effect van maatregelen ter verbetering van de luchtkwaliteit te beoordelen; overwegende dat roet nu niet apart gemeten wordt en het via een landelijk dekkend meetnet mogelijk wordt uitgebreider onderzoek te doen naar de feitelijke roetconcentratie de gevolgen van roet voor de gezondheid en de effecten van (verkeers)maatregelen; verzoekt de regering om in samenwerking met het RIVM in 2014 een voorstel uit te werken voor een landelijk meetnet voor roet en dit voorstel aan de Kamer voor te leggen; verzoekt de regering tevens zich in Europa hard te maken voor het realiseren van een Europese norm voor roet in de lucht en voor de uitstoot van roet door motorvoertuigen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 62 was nr. 44 (33750-XII). Ik stel vast dat wij hier nu over kunnen stemmen.In stemming komt de gewijzigde motie-Dik-Faber (33750XII nr. 62 was nr. 44). De voorzitter: Ik constateer dat de aanwezige leden van de fracties van de SGP de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. Mevrouw Dik-Faber (ChristenUnie): Nu deze motie is aangenomen zou ik graag voor het AO Leefomgeving van 15 januari een brief willen krijgen van het kabinet over de wijze waarop het de motie gaat uitvoeren. De voorzitter: Ik zal het stenogram van dit gedeelte van de vergadering doorgeleiden naar het kabinet. De vergadering wordt van 15.50 uur tot 16.34 uur geschorst. Voorzitter: Berndsen-Jansen