43 Stemming motie Algemene Politieke Beschouwingen Aan de orde is de stemming over een aangehouden motie ingediend bij de Algemene Politieke Beschouwingen te weten: - de motie-Ouwehand over een moratorium instellen op de bouw van nieuwe veestallen en op de uitbreiding van bestaande stallen (36200 nr. 34). (Zie vergadering van 22 september 2022.) In stemming komt de motie-Ouwehand (36200 nr. 34). De voorzitter: Ik constateer dat de leden van de fracties van de SP GroenLinks BIJ1 Volt Fractie Den Haan de PvdA de PvdD en Lid Gündoğan voor deze motie hebben gestemd en de leden van de overige fracties ertegen zodat zij is verworpen. Wij zijn nu aan het einde van de stemmingen maar voordat u opstaat wil ik toch aan u vragen om nog even te blijven zitten. Dit is namelijk ook het moment dat we de nieuwe waarnemend Griffier gaan beëdigen. Ik dank u dus even voor de stemmingen. We hebben het allemaal op tijd voor elkaar gekregen. Nu gaat alles naar de Eerste Kamer. De heer Van Baarle van DENK wil iets zeggen. De heer Van Baarle (DENK): Ja voorzitter. Ik had mijn lijstje voor het einde bewaard. Onder agendapunt 21a stemmingen over moties ingediend bij de Vaststelling van de begrotingsstaten van het Ministerie van Landbouw Natuur en Voedselkwaliteit (XIV) en het Diergezondheidsfonds (F) voor het jaar 2023 (36200-XIV) wordt de fractie van DENK graag geacht tegen de motie op stuk nr. 92 te hebben gestemd. Onder agendapunt 24 stemmingen in verband met de Vaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2023 (36200-XVII) wordt de fractie van DENK graag geacht tegen het amendement op stuk nr. 8 te hebben gestemd. Onder agendapunt 30 stemmingen over moties ingediend bij de Wijziging van de Uitvoeringswet huurprijzen woonruimte (36218) wordt de fractie van DENK graag geacht tegen de motie op stuk nr. 11 te hebben gestemd. De voorzitter: Dank u wel. We zullen dit opnemen in de Handelingen.