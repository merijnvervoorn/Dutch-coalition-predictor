15 Stemming motie Grondrecht op vrije demonstraties Aan de orde is de stemming over een motie ingediend bij het debat over het grondrecht op vrije demonstraties te weten: - de motie-Özütok over het Handboek demonstratierecht voor gemeenten en politie (29614 nr. 80). (Zie vergadering van 29 mei 2018.) De voorzitter: De motie-Özütok (29614 nr. 80) is in die zin gewijzigd dat zij thans is ondertekend door de leden Özütok en Den Boer. Naar mij blijkt wordt de indiening ervan voldoende ondersteund. Zij krijgt nr. 98 was nr. 80 (29614). Ik stel vast dat wij hier nu over kunnen stemmen. In stemming komt de gewijzigde motie-Özütok/Den Boer (29614 nr. 98 was nr. 80). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen.