5 Regeling van werkzaamheden (stemmingen) De voorzitter: Ik stel voor dadelijk ook te stemmen over: - de aangehouden motie-Bisschop/Ceder (35925-VII nr. 31); - de Wet implementatie EU-richtlijn hernieuwbare energie voor garanties van oorsprong (35814) en de daarbij ingediende moties. Dan gaan wij over tot de stemmingen. O ja ik zou de heer Van der Lee en de heer Stoffer nog het woord geven. Eerst de heer Van der Lee. De heer Van der Lee (GroenLinks): Ik wil graag namens mijn collega Bouchallikh de motie aanhouden op stuk nr. 45 bij de stemmingen onder punt 9 de stemmingen over moties ingediend bij Vaststelling van de begrotingsstaten van het Ministerie van Infrastructuur en Waterstaat (XII) voor het jaar 2022. De voorzitter: Op verzoek van mevrouw Bouchallikh stel ik voor haar motie (35925-XII nr. 45) aan te houden. Daartoe wordt besloten. De voorzitter: De heer Stoffer. De heer Stoffer (SGP): Dat van mij lijkt erop voorzitter. Het gaat ook om de stemmingen onder punt 9 de stemmingen over moties ingediend bij Vaststelling van de begrotingsstaten van het Ministerie van Infrastructuur en Waterstaat (XII) voor het jaar 2022 maar dan om de motie op stuk nr. 54. Die wil ik ook graag aanhouden. De voorzitter: Op verzoek van de heer Stoffer stel ik voor zijn motie (35925XII nr. 54) aan te houden. Daartoe wordt besloten.