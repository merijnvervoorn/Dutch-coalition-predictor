80 Stemmingen moties Drugsbeleid Aan de orde zijn de stemmingen over moties ingediend bij het tweeminutendebat Drugsbeleid te weten: - de motie-Bikker/Michon-Derkzen over bezit van voorwerpen voor de productie van synthetische drugs effectiever aanpakken (24077 nr. 476); - de motie-Bikker c.s. over onderzoek naar kanalen waarlangs jongeren aan synthetische drugs komen (24077 nr. 477); - de motie-Van Nispen/Sneller over het benadrukken van maatwerk en proportionaliteit in de uitvoering van de Wet Damocles (24077 nr. 478); - de motie-Van Nispen over onderzoek naar de wetenschappelijke rechtvaardiging van de huidige omgang met typen drugs (24077 nr. 479). (Zie vergadering van heden.) De voorzitter: De motie-Bikker c.s. (24077 nr. 477) is in die zin gewijzigd dat zij thans luidt: Motie De Kamer gehoord de beraadslaging constaterende dat synthetische drugs voor minderjarigen en andere jonge mensen eenvoudig online te bestellen zijn via bijvoorbeeld webshops en sociale media; overwegende dat het in voorbereiding zijnde verbod op nieuwe psychoactieve stoffen gepaard moet gaan met maatregelen om gebruik van deze middelen terug te dringen; verzoekt de regering onderzoek te laten doen via welke kanalen jonge mensen op dit moment aan synthetische drugs komen en met preventieve voorstellen te komen om dit aanbod en daarmee het gebruik van deze drugs terug te dringen en gaat over tot de orde van de dag. Zij krijgt nr. 481 was nr. 477 (24077). Ik stel vast dat wij hier nu over kunnen stemmen. In stemming komt de motie-Bikker/Michon-Derkzen (24077 nr. 476). De voorzitter: Ik constateer dat de leden van de fracties van de SP DENK de PvdD Fractie Den Haan de ChristenUnie de VVD de SGP het CDA JA21 BBB de PVV en Groep Van Haga voordeze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Bikker c.s. (24077 nr. 481 was nr. 477). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB de PVV en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Nispen/Sneller (24077 nr. 478). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie het CDA JA21 BBB FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Nispen (24077 nr. 479). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen.