18 Stemmingen Wijziging van de Huisvestingswet 2014 Aan de orde zijn de stemmingen in verband met het wetsvoorstel Wijziging van de Huisvestingswet 2014 naar aanleiding van de evaluatie van de herziene Huisvestingswet 2014 ( 36190 ). (Zie vergadering van 21 juni 2023.) In stemming komt het gewijzigde amendement-Beckerman (stuk nr. 6 I). De voorzitter: Ik constateer dat de leden van de fracties van de SP GroenLinks BIJ1 DENK Fractie Den Haan de PvdA de PvdD Lid Gündoğan de ChristenUnie en BBB voor dit gewijzigde amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 6 voorkomende gewijzigde amendementen als verworpen kunnen worden beschouwd. In stemming komt het gewijzigde amendement-Grinwis/Nijboer (stuk nr. 18 I). De voorzitter: Ik constateer dat de leden van de fracties van GroenLinks BIJ1 DENK Fractie Den Haan de PvdA de PvdD Lid Gündoğan Lid Omtzigt de ChristenUnie BBB en Groep Van Haga voor dit gewijzigde amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 18 voorkomende gewijzigde amendementen als verworpen kunnen worden beschouwd. In stemming komt het amendement-Peter de Groot c.s. (stuk nr. 11). De voorzitter: Ik constateer dat de leden van de fracties van DENK Fractie Den Haan Lid Gündoğan D66 Lid Omtzigt de VVD de SGP BBB JA21 de PVV FVD en Groep Van Haga voor dit amendement hebben gestemd en de leden van de overige fracties ertegen zodat het is aangenomen. (Geroffel op de bankjes) Ssssst ... Dat is niet nodig! In stemming komt het amendement-Grinwis (stuk nr. 10).De voorzitter: Ik constateer dat de leden van de fracties van GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP het CDA en de PVV voor dit amendement hebben gestemd en de leden van de overige fracties ertegen zodat het is aangenomen. (Geroffel op de bankjes) Een precedent hè dan krijg je dat. Schaam u VVD! In stemming komt het wetsvoorstel zoals op onderdelen gewijzigd door de aanneming van het amendement-Peter de Groot c.s. (stuk nr. 11) en het amendement-Grinwis (stuk nr. 10). De voorzitter: Ik constateer dat de leden van de fracties van GroenLinks Volt DENK de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA en JA21 voor dit wetsvoorstel hebben gestemd en de leden van de overige fracties ertegen zodat het is aangenomen.