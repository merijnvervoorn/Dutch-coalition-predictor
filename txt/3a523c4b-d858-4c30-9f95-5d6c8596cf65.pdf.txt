9 Stemmingen moties Veegwet wonen Aan de orde zijn de stemmingen over moties ingediend bij de behandeling van het wetsvoorstel Wijziging van de Huisvestingswet 2014 de Wet op de huurtoeslag de Woningwet en enkele andere wetten teneinde daarin een aantal technische wijzigingen en een aantal wijzigingen met beperkte beleidsmatige gevolgen aan te brengen (Veegwet wonen) te weten: - de motie-Albert de Vries/Van der Linde over het tegengaan van de ongewenste gevolgen van te hoge huren (34468 nr. 12); - de motie-Ronnes over de bijdragen van de niet-DAEBtak van een corporatie aan de DAEB-tak (34468 nr. 13); - de motie-Bashir over meer zeggenschap voor huurders bij de verkoop van sociale huurwoningen (34468 nr. 14); - de motie-Van Vliet over tijdelijke verhuur aan statushouders (34468 nr. 15). (Zie wetgevingsoverleg van 12 december 2016.) De voorzitter: Aangezien de motie-Ronnes (34468 nr. 13) is ingetrokken maakt zij geen onderwerp van behandeling meer uit. In stemming komt de motie-Albert de Vries/Van der Linde (34468 nr. 12). De voorzitter: Ik constateer dat deze motie met algemene stemmen is aangenomen. In stemming komt de motie-Bashir (34468 nr. 14). De voorzitter: Ik constateer dat de aanwezige leden van de fracties van de SP de PvdD GroenLinks de Groep Kuzu/Öztürk en Monasch voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Vliet (34468 nr. 15). De voorzitter: Ik constateer dat de aanwezige leden van de fracties van de SP de PvdD GroenLinks Van Vliet Klein de Groep Kuzu/Öztürk Houwers Monasch de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen.