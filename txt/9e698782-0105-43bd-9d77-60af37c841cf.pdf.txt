11 Stemmingen moties Informele top van 24 juni 2018 Aan de orde zijn de stemmingen over moties ingediend bij het debat over de informele top van 24 juni 2018 te weten: - de motie-Van Ojik over plannen toetsen aan het VNvluchtelingenverdrag het VN-verdrag inzake Zeerecht en Europese richtlijnen (30573 nr. 141); - de motie-Pechtold over verder verkennen van de mogelijkheid van legale migratieroutes (30573 nr. 142); - de motie-Asscher/Pechtold over bescherming van vluchtelingen in overeenstemming met relevante internationale standaarden (30573 nr. 143); - de motie-Jasper van Dijk/Leijten over migratie-overeenkomsten ter instemming voorleggen aan de Kamer (30573 nr. 144); - de motie-Jasper van Dijk/Leijten over het politiek akkoord tussen Duitsland en Frankrijk (30573 nr. 145); - de motie-Fritsma c.s. over unilateraal sluiten van de Nederlandse grenzen voor alle asielzoekers en migranten uit islamitische landen (30573 nr. 147); - de motie-Baudet over helderheid van de minister-president over zijn persoonlijke carrièreambities (30573 nr. 148). (Zie vergadering van heden.) De voorzitter: De motie-Jasper van Dijk/Leijten (30573 nr. 145) is in die zin gewijzigd dat zij thans luidt: Motie De Kamer gehoord de beraadslaging constaterende dat sprake is van een akkoord tussen Frankrijk en Duitsland over de toekomst van de eurozone migratie defensie en Europese belastingen; spreekt uit dat dossiers niet tegen elkaar moeten worden uitgeruild maar apart op hun merites beoordeeld moeten worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 149 was nr. 145 (30573). Ik stel vast dat wij hier nu over kunnen stemmen. In stemming komt de motie-Van Ojik (30573 nr. 141).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Pechtold (30573 nr. 142). De voorzitter: Ik constateer dat de leden van de fracties van de PvdA GroenLinks DENK 50PLUS D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Asscher/Pechtold (30573 nr. 143). De voorzitter: Ik constateer dat de leden van de fracties van de SP de PvdA de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Jasper van Dijk/Leijten (30573 nr. 144). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Jasper van Dijk/Leijten (30573 nr. 149 was nr. 145). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP de ChristenUnie de PVV en FvD voor deze gewijzigde motie hebben gestemd en de leden van de fractie van het CDA ertegen zodat zij is aangenomen. In stemming komt de motie-Fritsma c.s. (30573 nr. 147). De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Baudet (30573 nr. 148). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen.De heer Van Haersma Buma. De heer Van Haersma Buma (CDA): Voorzitter. Ik hoef niet meer zo vaak de stemmingsvoorstellen voor mijn fractie te maken en dan gaat het dus totaal mis. De motie op stuk nr. 145 die gewijzigd is. Daar staat achter dat het een motie is over het politiek akkoord tussen Duitsland en Frankrijk. Maar volgens mij en nu kijk ik even naar de heer Van Dijk was de gewijzigde motie die over het ter instemming aan de Kamer voorleggen van migratieovereenkomsten. De voorzitter: Nee. De heer Van Haersma Buma (CDA): Desalniettemin. Dan wil de CDA-fractie — ik herstel nu even mijn fout — geacht worden voor de motie op stuk nr. 145 gestemd te hebben. De voorzitter: Deze mededeling van de heer Buma zal in de Handelingen worden opgenomen.