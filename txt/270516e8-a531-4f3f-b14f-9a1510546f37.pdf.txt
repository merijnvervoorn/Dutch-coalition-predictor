2 Vragenuur: Vragen De Graaf Aan de orde is het mondelinge vragenuur overeenkomstig artikel 136 van het Reglement van Orde. Vragen van het lid De Graaf aan de minister van Veiligheid en Justitie over het bericht "Tarnen sich ISIS-Terroristen als Flüchtlinge?". De heer De Graaf (PVV): Voorzitter. Dat was inderdaad het Duitse bericht van zondag dat daarna op zondagmiddag ook bevestigd werd in de Nederlandse kranten. De Amerikaanse inlichtingendiensten hebben gesprekken opgevangen tussen terroristen van de Islamitische Staat waaruit blijkt dat de Islamitische Staat terroristen als asielzoekers naar het westen wil sturen dus ook naar Nederland. De Duitse inlichtingendiensten hebben dit bericht afgelopen zondag bevestigd. Vanmorgen om halftwaalf stuurde de Nationaal Coördinator Terrorismebestrijding en Veiligheid de heer Schoof echter een persbericht uit waarin hij verklaarde geen aanwijzingen te hebben dat asielterroristen naar Nederland komen of er al zijn. Daarmee kom ik meteen op mijn eerste vraag aan de minister. Die gesprekken tussen de terroristen van de Islamitische Staat zijn opgevangen door de Amerikanen. Dit is bevestigd door de Duitsers maar Nederland lijkt van niets te weten. Ik wil weten of er geen aanwijzingen zijn dat die terroristen hierheen komen of hier al zijn òf dat de minister het gewoon niet weet. Voor de duidelijkheid herhaal ik dit: hebben we geen aanwijzingen of weet de minister niet of die terroristen hier zijn? De grenzen moeten dicht. Geen asielzoeker er meer bij. Gemeenten hebben de noodklok al geluid over de huisvesting. De woningnood neemt toe door de instroom van asielzoekers. Amsterdam was de eerste die de noodklok luidde. Scholen kunnen de instroom van asielkinderen niet meer aan. Ons onderwijs wordt ontwricht door de enorme instroom. Asielzoekers krijgen gratis zorg maar onze ouderen worden uit de verzorgingshuizen gejaagd. En last but not least: we importeren ook nog eens islamitische terroristen. Ik kom op mijn laatste vragen. Dit land kan het niet meer aan. De mensen zijn murw gebeukt door de instroom van asielzoekers in Nederland. De rek is eruit. De mensen hebben een minister nodig die optreedt tegen deze instroom van asielzoekers maar vooral ook van asielterroristen. Daarom stel ik nogmaals deze vragen aan de minister. Wat weet de minister concreet van de asielterroristen? Wat weet hij concreet van hun plannen om naar Nederland te komen? Hoeveel zijn er al? Is de minister bereid de grenzen te sluiten en geen asielzoeker meer toe te laten? Zo nee waarom niet? De voorzitter: Ik geef het woord aan de minister van Veiligheid en Justitie voor zijn beantwoording van deze vragen.Minister Opstelten: Voorzitter. Ik heb ook kennisgenomen van de berichten in Bild am Sonntag. Ik benadruk dat het bericht vooral op een mogelijk scenario wijst. Er zijn op dit moment geen concrete aanwijzingen — ik herhaal: geen concrete aanwijzingen — voor misbruik van vluchtelingenstromen door ISIS of andere jihadistische organisaties. Dit is het antwoord op de vragen die de heer De Graaf heeft gesteld. Veertien dagen geleden heeft hij al gevraagd of we de grenzen zullen sluiten. Ik zal mijn antwoord herhalen. We hebben in EU-verband en in Schengenverband een beleid met buitengrenzen. Daar houden we ons aan. Schiphol is daar een voorbeeld van. Dat is het beleid dat we voeren. Voor de hele asielzoekersproblematiek verwijs ik verder naar de rapportages van de staatssecretaris hierover. De heer De Graaf (PVV): Dat is een zeer teleurstellend antwoord. De minister blijft erbij dat er geen aanwijzingen zijn terwijl de Amerikanen gesprekken hebben opgevangen waaruit blijkt dat er plannen zijn en dat het ook al gebeurt. De Duitsers bevestigen deze berichten. Vanmorgen kwam er echter ineens een bericht dat we geen aanwijzingen hebben. Dat bevestigt de minister hier: we hebben geen aanwijzingen. Dus de minister weet het niet. De minister weet niet of er plannen van asielterroristen zijn om naar Nederland te komen. Nederland wordt onveiliger door het beleid van deze minister. We kunnen ons wel beroepen op Schengen maar die grenzen moeten gewoon dicht. We kunnen er niemand meer bij hebben. Dat heb ik in eerste termijn uitgelegd met voorbeelden. Maar deze minister blijft samen met de staatssecretaris gewoon maar doorgaan met het importeren van mensen. Ik doe nogmaals een beroep op de minister. Terroristen kalifaatgangers houden we tegen waar we ze moeten laten gaan aangezien ze dan hier niets verkeerds kunnen doen. De minister doet het andersom. Vervolgens laten we ook nog eens terroristen binnen. Nederland wordt onveiliger. Ook in andere Europese landen zien we dat het onveiliger wordt door hetzelfde beleid. Als er niets gebeurt staat daar niet alleen de minister die niets weet maar ook de minister van nietsnuttigheid. Daar laat ik het graag bij. Minister Opstelten: Die laatste woorden laat ik geheel voor rekening van de heer De Graaf. Laat hij daarover nadenken. Ik weet wel wat ik zeg. Daarom is het goed voor de heer De Graaf om te herhalen dat de kennis die gebaseerd is op de kennis van onze diensten in samenwerking met andere diensten is dat er geen concrete aanwijzingen zijn voor het misbruik van vluchtelingenstromen door ISIS of andere jihadistische organisaties. Ik wil benadrukken dat de berichtgeving van zondag wijst op een mogelijk scenario. Verder zijn alle maatregelen genomen — ik heb dat de vorige keer tegen de heer Fritsma al gezegd — om dat te voorkomen en om als het zich voordoet waar dus geen aanwijzingen voor zijn maatregelen te kunnen nemen. Ik herhaal ook richting de heer De Graaf en zijn fractie wat ik afgelopen donderdag tijdens het AO heb gezegd namelijk dat het het goede en juiste beleid is om te voorkomen dat jihadreizigers afreizen naar Syrië of Irak en te voorkomen dat ze in handen komenvan ISIS en andere terroristische organisaties om vervolgens het risico te lopen dat ze terugkomen en dan een bedreiging kunnen zijn voor de nationale veiligheid in ons land. De heer Fritsma (PVV): Ik heb namens de PVV nog een vraag voor de minister van nietsnuttigheid. Helaas zijn er al asielterroristen in Nederland. Dat geeft de Immigratie- en Naturalisatiedienst zelf aan. Mijn vraag is hoeveel asielterroristen er door het kabinet door de minister zijn toegelaten tot Nederland en hoeveel asielterroristen hij bereid is nog steeds toe te laten. Daarbij benadruk ik dus dat de IND al aanwijzingen heeft dat al tientallen Syrische asielzoekers gruweldaden en terreurdaden hebben gepleegd. Dus die zijn hier nu al. De voorzitter: Voordat ik het woord geef aan de minister; dit is de minister van Veiligheid en Justitie. Minister Opstelten: Ik laat beoordeling en recensie altijd over aan de geachte afgevaardigden zelf. Het is vrij onbelangrijk wat de heer Fritsma hier nu zegt en vindt maar zijn vraag moet ik natuurlijk wel beantwoorden. Er is geen sprake van terroristen die via die lijn naar Nederland zijn gekomen. Dat is de concrete aanwijzing waarover ik heb gesproken. Verder wijs ik erop dat de staatssecretaris de Kamer ook over die zaken altijd nauwgezet zoals we gewend zijn rapporteert. Dat heeft hij dacht ik twee weken geleden ook nog gedaan. Mevrouw Gesthuizen (SP): Met alle respect maar ik vind dit toch niet een heel handige aanpak wat er nu gebeurt. Dat de PVV hier moord en brand zou schreeuwen had ik eerlijk gezegd wel een beetje verwacht. Dus ik zou het heel verstandig vinden als de minister hier toch meer zou laten blijken dat hij de zaak net als ik als volksvertegenwoordiger uiterst serieus neemt. Die signalen maken mensen aan het schrikken. Ik heb nog wel een voorstel en ik hoor graag wat de minister daarvan vindt. Kan de minister samen met de minister van Binnenlandse Zaken en de staatssecretaris van Veiligheid en Justitie de Kamer uitgebreid informeren over hoe zaken worden gescreend en of nu de toestroom van asielzoekers zo enorm is toegenomen er bij de IND extra vragen zijn opgenomen teneinde ervoor te zorgen dat mensen met mogelijke risico's er sneller uit worden gefilterd? Minister Opstelten: Dat kan ik ook nu zeggen maar die vraag was niet gesteld. Natuurlijk bestaat er binnen de IND een meldstructuur voor signalen dat een vreemdeling mogelijk een gevaar vormt voor de nationale veiligheid. Om ervoor te zorgen dat relevante signalen de inlichtingen- en veiligheidsdiensten bereiken investeert de IND continu in het bevorderen van veiligheidsbewustzijn awareness van medewerkers en van alle directies. In de interne communicatie wordt de meldstructuur voor signalen van betrokkenheid bij terrorisme radicalisering en jihadisme door middel van berichten en presentaties op de verschillende IND-locaties steeds nadrukkelijk onder de aandacht gebracht. Het is een serieuspunt. Ik ben gaarne bereid om de Kamer hierover in een brief te informeren. De heer Schouw (D66): Ik complimenteer de minister met zijn heldere antwoord. Dat bestond uit twee delen. Ten eerste: de grenzen gaan niet dicht. Ten tweede: er zijn bij de minister en het kabinet geen feiten en omstandigheden bekend dat terroristische asielzoekers naar Nederland komen. Dat is klare wijn. Graag krijg ik van de minister de toezegging dat hij mochten er wel feiten en omstandigheden bij het kabinet bekend worden de Kamer daarover actief zal informeren. Minister Opstelten: Die toezegging doe ik graag maar wel onder het voorbehoud dat de veiligheid van ons land daarmee gediend is. De voorzitter: Ik dank de minister voor de beantwoording van de vragen en voor zijn komst naar de Kamer. Zojuist rinkelde mijn telefoon. Ik bied de Kamerleden hiervoor mijn excuses aan. Dat was niet zo netjes van de Voorzitter.