6 Regeling van werkzaamheden Voorzitter: Verbeet De voorzitter: Op de tafel van de Griffier ligt een lijst van ingekomen stukken. Op die lijst staan voorstellen voor de behandeling van deze stukken. Als voor het einde van de vergadering daartegen geen bezwaar is gemaakt neem ik aan dat daarmee wordt ingestemd. De voorzitter: Ik stel voor aanstaande dinsdag ook te stemmen over de moties ingediend bij het notaoverleg over de Initiatiefnota Investeringsfonds schoolgebouwen (initiatief-Ã‡elik) en de moties ingediend bij het wetgevingsoverleg over het onderdeel Water van de begroting van het ministerie van Infrastructuur en Milieu voor het jaar 2012. Daartoe wordt besloten. De voorzitter: Op verzoek van de GroenLinks-fractie benoem ik in de vaste commissie voor Sociale Zaken en Werkgelegenheid het lid Van Tongeren tot plaatsvervangend lid in plaats van het lid Sap. Ik stel voor toe te voegen aan de agenda van de volgende week en als hamerstuk te behandelen: - het wetsvoorstel Wijziging van de Wet vervoer over zee in verband met de intrekking van de groepsvrijstelling voor lijnvaartconferences (32811). Daartoe wordt besloten. De voorzitter: Het woord is aan mevrouw Berndsen. Mevrouw Berndsen (D66): Voorzitter. Dit is mijn tweede rappel op onbeantwoorde schriftelijke vragen aangaande spyware. Dit is mijn laatste keer en als het antwoord er binnen een week niet is zal ik ze omzetten in mondelinge vragen. De voorzitter: Dat zal ik dan voor u doen. Mevrouw Berndsen (D66): Dan vraag ik u om ze om te zetten. De voorzitter: Wilt u dat aanstaande dinsdag doen of de laatste dinsdag voor het reces? Mevrouw Berndsen (D66): Dan de laatste dinsdag. Ik geef de minister van Veiligheid en Justitie nog een week de kans. Ik ben heel tolerant. De voorzitter: Wij zullen het stenogram doorgeleiden Het woord is aan mevrouw Arib.Mevrouw Arib (PvdA): Voorzitter. Ik heb gisteren om een debat gevraagd over de komst van de omstreden imam uit Marokko naar Nederland. Collega's van mij hebben mij daarin gesteund maar ze wilden eerst een brief van het kabinet met een reactie op de komst van de imam. Die brief hebben we vandaag gekregen. Daarin melden de minister van Veiligheid en Justitie en de minister van Buitenlandse Zaken dat zij eerst de feiten gaan onderzoeken alvorens ons definitief te informeren over het wel of niet verlenen van een visum. Ik houd toch vast aan een debat. Voorafgaand daaraan zou ik wel helderheid willen hebben want er staat geen datum bij en we weten dat deze imam is uitgenodigd voor 23 december. Dus voorafgaand aan dat debat zou ik daarover graag helderheid willen hebben. Mevrouw Agema (PVV): Namens mijn collega Helder steun voor het verzoek van mevrouw Arib. Mevrouw Van Nieuwenhuizen-Wijbenga (VVD): Ook steun voor het verzoek van mevrouw Arib. Wel zou ik de mogelijkheid open willen houden dat wanneer we op tijd duidelijkheid krijgen wat ik hoop het debat niet meer nodig zal zijn. Mevrouw Berndsen (D66): Voorzitter. Dat geldt ook voor de D66-fractie. Ik begrijp niet zo goed wat we met een debat aanmoeten omdat de minister naar ons idee toch adequaat bezig is. Als het opgelost is is voor mij een debat absoluut niet nodig. Mevrouw Van Gent (GroenLinks): Ik denk dat dit laatste ook voor mevrouw Arib geldt maar voor nu willen wij haar steunen. De voorzitter: We zullen het stenogram doorgeleiden. Mevrouw Arib (PvdA): Ik ben het er ook mee eens dat als de minister ons tegemoetkomt het debat uiteraard overbodig is. Het gaat niet om het voeren van een debat om een debat maar om het uiteindelijke resultaat. De voorzitter: Goed. Dan is aldus besloten. Zoals gezegd zullen we het stenogram doorgeleiden naar het kabinet. Mevrouw Arib houdt u ons dan op de hoogte van het verloop? Ik ga natuurlijk nog geen debat plannen. Dus u moet zelf even aangeven wanneer ik het moet gaan plannen. Mevrouw Arib (PvdA): Deze man zou op 23 december naar Nederland komen. Dus ik zou dan graag wel een debat gepland willen zien voorafgaande aan die 23ste december. Kijk als we morgen een brief krijgen hoeft het niet. De voorzitter: Uw punt is duidelijk. We gaan het volgende week plannen eind van de avond. Aldus besloten. Het woord is aan de heer Recourt.De heer Recourt (PvdA): Voorzitter. Gisteren heb ik gevraagd of de Kamer voorafgaand aan het debat over de AIVD met minister Donner een brief ter zake kan ontvangen. Die brief is er nog niet. Bovendien heeft de PvdA samen met GroenLinks en D66 aanvullende vragen gesteld. De brief kan dus niet behandeld worden voor het debat. Ik verzoek u dan ook om het debat over dit onderwerp van de agenda af te halen. Mede namens D66 en GroenLinks vraag ik om een dertigledendebat over dit onderwerp met minister Verhagen te houden na ontvangst van de genoemde brief. De voorzitter: Wij zullen het debat op de lijst zetten en het stenogram doorgeleiden. Dat wordt dus een dertigledendebat. Mevrouw Van Gent (GroenLinks): Ik stel het wel op prijs als wij snel antwoord krijgen op die vragen want dit moet geen langzaamaanactie worden. Ik weet dat u daar ook niet voor bent. Wellicht is het goed als wij het antwoord op die vragen voor dinsdag krijgen. Dan kunnen wij het tempo er een beetje in houden. Verder stellen wij het op prijs als dit debat nog voor het kerstreces plaatsvindt. De heer Recourt (PvdA): Daarvoor mijn hartelijke steun. De voorzitter: Mevrouw Van Gent u moet dan wel met elkaar afspreken welke debatten van de aangevraagde dertigledendebatten minder prioriteit hebben. Dat hoor ik dan van u. Wij zullen het debat op de lijst opnemen. De spreektijden daarin zijn drie minuten per fractie.