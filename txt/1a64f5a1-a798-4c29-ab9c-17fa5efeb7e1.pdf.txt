2 Beëdiging Nationale ombudsman Aan de orde is de beëdiging van de Nationale ombudsman. De voorzitter: Aan de orde is de beëdiging van de heer R.F.B. van Zutphen tot Nationale ombudsman. Ik verzoek de leden en overige aanwezigen — ik zie één iemand op de publieke tribune — voor zover mogelijk te gaan staan. De heer Van Zutphen is in het gebouw der Kamer aanwezig teneinde de voorgeschreven eden af te leggen. Ik verzoek de griffier hem binnen te leiden. Nadat de heer Van Zutphen door de griffier is binnengeleid legt hij in handen van de voorzitter de voorgeschreven eden af. De voorzitter: Ik wil u van harte feliciteren met de aanvaarding van deze mooie functie. Ik heb — op afstand — een mooie bos bloemen voor u. Van harte gefeliciteerd. (Applaus) De vergadering wordt van 10.47 uur tot 11.00 uur geschorst.