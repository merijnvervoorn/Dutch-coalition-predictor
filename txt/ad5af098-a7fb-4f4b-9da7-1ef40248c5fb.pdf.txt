20 Stemmingen Algemene Zaken/Koning Aan de orde zijn de stemmingen over moties ingediend bij de behandeling van de begrotingsstaat van de Koning (I) en de begrotingsstaten van het Ministerie van Algemene Zaken en van het Kabinet der Koningin en de Commissie van toezicht (III) voor het jaar 2012  te weten: - de motie-Van Raak/Recourt over de financiering van privévluchten van leden van het Koninklijk Huis (33000-III nr. 6); - de motie-Recourt/Van Raak over concrete criteria bij fiscale vrijstellingen (33000-III nr. 7); - de motie-Recourt/Van Raak over de benoeming van de vicevoorzitter Raad van State (33000-III nr. 8); - de motie-Recourt/Van Raak over het lidmaatschap van het Koninklijk Huis (33000-III nr. 9); - de motie-Recourt c.s. over een rol van de Staten-Generaal bij de benoeming van de vicevoorzitter Raad van State (33000-III nr. 10); - de motie-Van Raak c.s. over de bijzondere belastingvoordelen van leden van het Koninklijk Huis (33000-III nr. 11); - de motie-Van Raak over een onderzoek naar het lek uit de rijksministerraad (33000-III nr. 12); - de motie-Pechtold/Van Gent over een voorlichtingsverzoek aan de Raad van State (33000-III nr. 13); - de motie-Van Gent over reduceren van de kosten voor het Koninklijk Huis en de koninklijke familie (33000-III nr. 14); - de motie-Van Gent over evalueren van het benoemingsbeleid voor Hoge Colleges van Staat (33000-III nr. 15); - de motie-Thieme c.s. over de begroting van de Kroondomeinen (33000-III nr. 16); - de motie-Thieme over niet langer financieren van het Koninklijk Faunabeheer (33000-III nr. 17); - de motie-Thieme over volledig openstellen voor publiek van Kroondomein het Loo (33000-III nr. 18); - de motie-Thieme/Recourt over vrouwelijke kandidaten voor de vacature vicevoorzitterschap Raad van State (33000-III nr. 19). (Zie vergadering van heden.) De voorzitter: De heer Pechtold wil iets zeggen. De heer Pechtold (D66): Voorzitter. Ik had zojuist in een extra regeling van werkzaamheden aangegeven dat ik het verzoek van de heer Cohen steun om te bezien of het mogelijk is om per ommegaande een reactie van het kabinet te krijgen over de bronnen die het nieuws over de Raad van State melden. We zijn nu weer even verder en ik zou graag willen weten of dat zo is. Als het niet zo is wil ik graag vasthouden aan het gebruik dat er kort geschorst kan worden als een fractie in een regeling van werkzaamheden voorafgaand aan de stemmingen vraagt om extra beraad. Ik denk ongeveer een kwartier nodig te hebben om te besluiten hoe wij willen stemmen inzake de moties op stuk nrs. 8 10 15 en 19. Geeft u gelegenheid om dat te effectueren?Mevrouw Van Miltenburg (VVD): Ik heb in de regeling van werkzaamheden aangegeven dat wij geen behoefte hebben aan extra beraad maar de VVD wil andere partijen nooit de mogelijkheid ontzeggen om te vergaderen. Wij hebben dan echter wel het verzoek om niet een kwartier te schorsen maar om te schorsen tot kwart over acht zodat iedereen ook even de andere dingen kan doen die ingepland waren. Ik hoop dat anderen in dit huis dan ook met de VVD clementie willen hebben. De voorzitter: Ik moet u eerlijk zeggen dat ik het laatste voorstel van u wel begrijp maar het is wel een heel ingewikkeld voorstel. Het betekent anderhalf uur wachten terwijl om een kwartier uitstel is gevraagd. Ik vind het wel erg complex worden zo langzamerhand. De heer Pechtold (D66): Voorzitter. Ik wil graag toelichten waarom mijn fractie behoefte heeft om over de vier moties die over de Raad van State gaan in het licht van de laatste berichtgeving te beraadslagen. De voorzitter: Mijnheer Pechtold wij zijn met de stemmingen bezig. We kunnen niet tijdens de stemming opnieuw in debat gaan. We kunnen zelfs niet inhoudelijk reageren. U hoeft uw verzoek wat mij betreft niet toe te lichten. Ik vind het de enige optie dat we over de zaken in kwestie niet stemmen dat we de betreffende moties nu aanhouden en er na het reces over stemmen. Dat lijkt me nog een redelijke optie. De heer Pechtold (D66): Voorzitter. De vier moties lopen nogal uiteen maar ze gaan allemaal over de procedure rond het Hoge College van Staat de Raad van State. Mijn fractie heeft een afweging gemaakt bij een van de moties die oproept om een zittende minister nooit te kunnen benoemen. Daar hebben wij nu een oordeel over. Mijn fractie zou een ander oordeel kunnen hebben als wat nu gemeld wordt als nieuws waar blijkt te zijn. Daarom stel ik met extra spoed de vraag om per ommegaande een ontkenning dan wel een bevestiging te krijgen opdat wij ons stemgedrag kunnen bepalen. Daar heb ik maar een kwartier voor nodig. Dat is de reden. De voorzitter: Ik snap uw punt wel. Een kwartier uitstel zou ik acceptabel vinden ik hoop mevrouw Van Miltenburg ook want anderhalf uur vind ik wel erg lang. Een kwartier vind ik acceptabel en langer niet. Dan stel ik voor de stemming over dit punt niet te doen. De heer Cohen (PvdA): Ik steun het voorstel van de heer Pechtold. Dat lijkt mij ook redelijk. Uitstel van deze stemming is volgens mij nou net niet de bedoeling. Ik vind dat we daar dan over zouden moeten stemmen. Ik steun daarom het voorstel van de heer Pechtold. De voorzitter: Dan gaan wij om 19.00 uur stemmen. De vergadering wordt van 18.50 uur tot 19.00 uur geschorst.De voorzitter: Wij gaan verder met de stemmingen. De heer Cohen (PvdA): Voorzitter. Voor wij gaan stemmen hoor ik graag of er een reactie is van het kabinet. De voorzitter: U hebt gelijk. Ik had de fractievoorzitters al op de hoogte gesteld van de reactie van het kabinet en was al in het volgende stadium. De minister-president heeft mij verzocht de Kamer mede te delen dat alle berichten over mogelijke voordrachten voor welke functie dan ook geheel niet juist zijn. Het is dus gewoon niet waar. Ik wil het verder maar niet over de functies hebben maar het is niet waar. Wat mij betreft kunnen wij nu verder gaan met deze stemmingen. De heer Cohen (PvdA): Voorzitter. Ik ben blij dit te horen. Dat betekent namelijk dat de procedure zoals die vandaag in het debat is besproken wordt gevolgd. Ik reken erop dat het op die manier gebeurt. De voorzitter: Ik geef gelegenheid tot het afleggen van een stemverklaring vooraf. De heer Pechtold (D66): Voorzitter. Ik dank de collega's ervoor dat er een korte schorsing mogelijk was. Ik ben ook blij met de mededeling van de minister-president die per ommegaande is binnengekomen. Die was voor mijn fractie van groot belang. Er liggen namelijk vier moties over de benoeming bij de Raad van State. Die staan alle vier in het licht van zorgvuldige procedures bij benoemingen in Hoge Colleges van Staat. Er wordt in gevraagd om daar zorgvuldig mee om te gaan. Wij hebben een constructief debat gehad met de minister-president. In de motie op stuk nr. 8 van de leden Recourt en Van Raak wordt de regering verzocht om geen kabinetsleden te benoemen tot vicevoorzitter van de Raad van State. Mijn fractie stemt daar tegen omdat zij vindt dat dit een diskwalificatie van zittende bewindslieden zou kunnen zijn. Dat de minister-president in het debat heeft gezegd dat er een advertentie komt en dat de procedure goed wordt gevolgd – mijn complimenten ervoor dat hij per ommegaande heeft gereageerd – maakt dat mij fractie stemt zoals zij zich had voorgenomen. Daar was wel beraad voor nodig. Nogmaals dank voor de gelegenheid die wij daarvoor hebben gekregen. In stemming komt de motie-Van Raak/Recourt (33000-III nr. 6). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Recourt/Van Raak (33000-III nr. 7).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Recourt/Van Raak (33000-III nr. 8). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Recourt/Van Raak (33000-III nr. 9). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Recourt c.s. (33000-III nr. 10). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Raak c.s. (33000-III nr. 11). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Raak (33000-III nr. 12). De voorzitter: Ik constateer dat de aanwezige leden van de fracties van de SP de PvdD GroenLinks D66 en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Pechtold/Van Gent (33000-III nr. 13). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Gent (33000-III nr. 14). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen.Pechtold In stemming komt de motie-Van Gent (33000-III nr. 15). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Thieme c.s. (33000-III nr. 16). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Thieme (33000-III nr. 17). De voorzitter: Ik constateer dat de aanwezige leden van de fracties van de SP de PvdD GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Thieme (33000-III nr. 18). De voorzitter: Ik constateer dat de aanwezige leden van de fracties van de SP de PvdD GroenLinks D66 en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Thieme/Recourt (33000-III nr. 19). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen.