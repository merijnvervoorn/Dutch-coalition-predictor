27 Stemmingen moties Nucleaire veiligheid Aan de orde zijn de stemmingen over moties ingediend bij het VAO Nucleaire veiligheid te weten: - de motie-Wassenberg c.s. over niet langer beleggen in een exploitant van verouderde kerncentrales (25422 nr. 211); - de motie-Beckerman/Wassenberg over één landelijke site met alle informatie over kerncentrales en rampenplannen (25422 nr. 212); - de motie-Kröger/Van Tongeren over geen ruimtereservering voor een kerncentrale in Groningen (25422 nr. 213). (Zie vergadering van 18 januari 2018.) De voorzitter: Op verzoek van mevrouw Kröger stel ik voor haar motie (25422 nr. 213) aan te houden. Op verzoek van de heer Wassenberg stel ik voor zijn motie (25422 nr. 211) aan te houden. Daartoe wordt besloten. De voorzitter: De motie-Beckerman/Wassenberg (25422 nr. 212) is in die zin gewijzigd dat zij thans luidt: Motie De Kamer gehoord de beraadslaging constaterende dat er regelmatig onrust ontstaat bij inwoners nabij buitenlandse kerncentrales; constaterende dat het ontbreekt aan een overkoepelend informatiekanaal; van mening dat iedereen in Nederland recht heeft op duidelijke informatievoorziening in het Nederlands; verzoekt de regering onderzoek te doen naar de mogelijkheid een landelijke site op te zetten waar alle actuele informatie betreffende binnen- en buitenlandse kerncentrales en kernreactoren alsook benodigde informatie ten aanzien van rampenplannen op één centrale plek terug zijn te vinden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 216 was nr. 212 (25422).Ik stel vast dat wij hier nu over kunnen stemmen. In stemming komt de gewijzigde motie-Beckerman/Wassenberg (25422 nr. 216 was nr. 212). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.