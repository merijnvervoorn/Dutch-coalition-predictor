12 Stemmingen Wijziging Elektriciteitswet 1998 en Gaswet Aan de orde zijn de stemmingen in verband met het wetsvoorstel Wijziging van de Elektriciteitswet 1998 en van de Gaswet (implementatie van richtlijnen en verordeningen op het gebied van elektriciteit en gas) (32814) en over: - de motie-Leegte over de stichting E-laad (32814 nr. 13); - de motie-Van der Werf over het decentraal opwekken leveren en uitwisselen van energie (32814 nr. 15). (Zie vergadering van 15 februari 2012.) De voorzitter: Op verzoek van mevrouw Van der Werf stel ik voor haar motie (32814 nr. 15) aan te houden. Daartoe wordt besloten. In stemming komt het gewijzigde amendement-Leegte/Van der Werf (stuk nr. 18 I). De voorzitter: Ik constateer dat de aanwezige leden van de fracties van de SP de PvdD de PvdA de VVD de SGP de ChristenUnie en het CDA voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 18 voorkomende gewijzigde amendementen als aangenomen kunnen worden beschouwd. In stemming komt het tweede nader gewijzigde amendement-Van der Werf/Leegte (stuk nr. 20 I) tot het invoegen van onderdeel Da. De voorzitter: Ik constateer dat de aanwezige leden van de fracties van de SP de PvdA GroenLinks D66 de VVD de SGP de ChristenUnie en het CDA voor dit tweede nader gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit tweede nader gewijzigde amendement het andere op stuk nr. 20 voorkomende tweede nader gewijzigde amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Leegte/Van der Werf (stuk nrs. 18 I tot en met XII) en de tweede nader gewijzigde amendementen-Van der Werf/Leegte (stuk nrs. 20 I en II). De voorzitter: Ik constateer dat dit wetsvoorstel met algemene stemmen is aangenomen. In stemming komt de motie-Leegte (32814 nr. 13).De voorzitter: Ik constateer dat de aanwezige leden van de fracties van de VVD de SGP en de PVV voor deze motie hebben gestemd en de aanwezige leden van de overige fracties ertegen zodat zij is verworpen.