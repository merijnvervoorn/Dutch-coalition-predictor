8 Stemmingen moties Begrotingsonderdeel Jeugd Aan de orde zijn de stemmingen over moties ingediend bij het debat over het onderdeel Jeugd van de begrotingen van VWS en van V en J voor 2017 te weten: - de motie-Kooiman over het hanteren van reële tarieven door gemeenten (34550-XVI nr. 77); - de motie-Keijzer over een expertisepunt met medische informatie over de ontwikkeling van meervoudig gehandicapte kinderen (34550-XVI nr. 81); - de motie-Keijzer over het uiterlijk 1 januari 2017 realiseren van de doorzettingsmacht jeugd (34550-XVI nr. 82); - de motie-Keijzer c.s. over het uiterlijk 1 januari 2017 vaststellen van de treeknormen voor toegang tot de Jeugdwet (34550-XVI nr. 83); - de gewijzigde motie-Bergkamp over het ontwikkelen van een actieplan waarheidsvinding (34550-XVI nr. 91 was nr. 85); - de gewijzigde motie-Bergkamp over het in kaart brengen van activiteiten om de jeugdhulp verder te ontwikkelen (34550-XVI nr. 92 was nr. 86); - de motie-Voortman over de controle op de naleving van privacyregels in de jeugdzorg (34550-XVI nr. 88); - de motie-Voortman over onderzoek naar de verschillen tussen asielkinderen en Nederlandse kinderen in de jeugdzorg (34550-XVI nr. 90). (Zie wetgevingsoverleg van 14 november 2016.) De voorzitter: De motie-Keijzer (34550-XVI nr. 81) is in die zin gewijzigd dat zij thans is ondertekend door de leden Keijzer en Bergkamp. Naar mij blijkt wordt de indiening ervan voldoende ondersteund. Zij krijgt nr. 108 was nr. 81 (34550-XVI). De voorzitter: De motie-Keijzer (34550-XVI nr. 82) is in die zin gewijzigd dat zij thans is ondertekend door de leden Keijzer en Voordewind en luidt: Motie De Kamer gehoord de beraadslaging overwegende dat de regering heeft toegezegd uit te werken hoe een doorzettingsmacht bij complexe gevallen georganiseerd zou kunnen worden; overwegende dat een uitgewerkt voorstel voor een doorzettingsmacht jeugd reeds in het voorjaar 2016 door de Kinderombudsman was opgesteld;verzoekt de regering de doorzettingsmacht jeugd uiterlijk 1 januari 2017 te realiseren en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 109 was nr. 82 (34550-XVI). De voorzitter: De motie-Keijzer c.s. (34550-XVI nr. 83) is in die zin gewijzigd dat zij thans is ondertekend door de leden Keijzer Bergkamp en Voordewind. Naar mij blijkt wordt de indiening ervan voldoende ondersteund. Zij krijgt nr. 110 was nr. 83 (34550-XVI). Ik stel vast dat wij nu over deze gewijzigde moties kunnen stemmen. Ik geef gelegenheid tot het afleggen van een stemverklaring vooraf. De heer Klein (Klein): Voorzitter. Loslaten in vertrouwen. Decentraliseren betekent vertrouwen hebben in partijen die het stokje voortaan overnemen. Dat geldt voor alle decentralisaties en dus ook voor die in de jeugdzorg. Wij moeten er vertrouwen in hebben dat raadsleden van lokale partijen goede jeugdzorg in de gemeente willen realiseren. Vertrouwen erin hebben dat ook lokale politici van landelijke partijen het beste met hun gemeente voorhebben. Vanuit deze optiek is het een teken van wantrouwen om via verschillende achterdeurtjes gemeenten voortdurend te willen corrigeren alsof de volksvertegenwoordigers daar incapabel of hulpeloze slachtoffers zijn. Dat zijn ze niet. Wij hebben in Nederland een krachtig lokaal bestuur waardoor het decentraliseren van het beleid alleen maar meer armslag krijgt. Daarom ben ik tegen de moties op de stukken nrs. 77 en 88 die het tegenovergestelde beogen. In stemming komt de motie-Kooiman (34550-XVI nr. 77). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Keijzer/Bergkamp (34550-XVI nr. 108 was nr. 81). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de Groep Kuzu/Öztürk de SGP de ChristenUnie het CDA de Groep Bontes/Van Klaveren en de PVV voor deze gewijzigde motiehebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Keijzer/Voordewind (34550-XVI nr. 109 was nr. 82). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Keijzer c.s. (34550XVI nr. 110 was nr. 83). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de Groep Kuzu/Öztürk de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Bergkamp (34550XVI nr. 91 was nr. 85). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Monasch de VVD de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de fractie van Houwers ertegen zodat zij is aangenomen. In stemming komt de gewijzigde motie-Bergkamp (34550XVI nr. 92 was nr. 86). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Voortman (34550-XVI nr. 88). De voorzitter: Ik constateer dat de aanwezige leden van de fracties van de PvdD GroenLinks de Groep Kuzu/Öztürk en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voortman (34550-XVI nr. 90). De voorzitter: Ik constateer dat de aanwezige leden van de fracties van de SP de PvdD GroenLinks D66 Klein de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.