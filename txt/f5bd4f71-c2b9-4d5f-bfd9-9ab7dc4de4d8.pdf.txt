8 Stemmingen moties Milieuraad Aan de orde zijn de stemmingen over moties ingediend bij het VAO Milieuraad te weten: - de motie-Ouwehand over het besluit over de toelating van maistype 1507 overlaten aan de nieuwe Europese Commissie (21501-08 nr. 515); - de motie-Ouwehand over niet instemmen met het voorstel van de Europese Commissie over de teelt van gengewassen (21501-08 nr. 516); - de motie-De Liefde/Van Dekken over het betrekken van de Kamer bij het opstellen van een nationaal afwegingskader voor de teelt van ggo's (21501-08 nr. 517). (Zie vergadering van 10 juni 2014.) De voorzitter: De motie-Ouwehand (21501-08 nr. 516) is in die zin gewijzigd dat zij thans luidt: Motie De Kamer gehoord de beraadslaging constaterende dat het voorstel van de Europese Commissie om lidstaten zelf te laten besluiten over de teelt van gengewassen op hun grondgebied in theorie mogelijkheden biedt om beperkingen te stellen maar dat maatregelen in de praktijk grote kans lopen te stranden omdat de Europese Commissie en haar adviesorganen elke grond voor een aangekondigde beperking kunnen afkeuren; concluderend dat het voorstel van de Europese Commissie over de teelt van gengewassen het risico in zich draagt dat de autonomie van lidstaten slechts schijn is in plaats van deze bevoegdheid ook daadwerkelijk tot stand te brengen; verzoekt de regering niet in te stemmen met het teeltvoorstel totdat daadwerkelijk is geborgd dat lidstaten zelfstandig en te allen tijde beperkingen kunnen stellen aan de teelt van gengewassen op hun grondgebied en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 518 was nr. 516 (21501-08). Ik stel vast dat wij hier nu over kunnen stemmen. In stemming komt de motie-Ouwehand (21501-08 nr. 515). De voorzitter: Ik constateer dat de aanwezige leden van de fracties van de PVV de SGP 50PLUS/Baay-Timmerman D66 Groen-Links de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Ouwehand (2150108 nr. 518 was nr. 516). De voorzitter: Ik constateer dat de aanwezige leden van de fracties van de PVV de SGP GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. De voorzitter: Ik geef gelegenheid tot het afleggen van een stemverklaring vooraf. Mevrouw Ouwehand (PvdD): Voorzitter. Morgen stemmen de Europese ministers in de Milieuraad over een voorstel van de Europese Commissie dat in theorie lidstaten de bevoegdheid moet geven om zelf te beslissen over de teelt van gengewassen op hun grondgebied. Dat klinkt mooi maar in de praktijk zal die vrijheid sterk beperkt zijn. In de motie van de leden Van Liefde en Dekken wordt de regering gevraagd de Kamer goed te betrekken bij de nationale afwegingen die wij dan nog kunnen maken. Wij zijn daar op zichzelf voor maar doordat zojuist moties zijn verworpen waarin de regering wordt gevraagd om een pas op de plaats te maken en nog niet in te stemmen met het Europese voorstel dat nog heel veel beperkingen kent voor het geven van echte autonomie aan de lidstaten moet daarbij wel worden gezegd dat dit een afwegingskader op de vierkante centimeter zal zijn. Wij stemmen dus voor deze motie maar onder hevig protest. De voorzitter: Dank u wel. In stemming komt de motie-De Liefde/Van Dekken (2150108 nr. 517). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP de VVD 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd zodat zij is aangenomen. De vergadering wordt enkele ogenblikken geschorst.