11 Stemmingen motie Burgerschapsopdracht aan scholen in het funderend onderwijs Aan de orde zijn de stemmingen over moties ingediend bij de behandeling van het wetsvoorstel Wijziging van een aantal onderwijswetten in verband met verduidelijking van de burgerschapsopdracht aan scholen in het funderend onderwijs te weten: - de motie-Bruins/Rog over het onderwijs faciliteren in het professionaliseren opleiden en ondersteunen van leraren (35352 nr. 19); - de motie-Rog/Van Meenen over overleg over een sterkere positie van de kenniscomponent over democratie en rechtsstaat (35352 nr. 20); - de motie-Rog/Bruins over de reikwijdte van het inspectietoezicht op de burgerschapsopdracht (35352 nr. 21); - de motie-Van Meenen/Rog over een concrete uitwerking van de gemeenschappelijke kern (35352 nr. 22); - de motie-Rudmer Heerema over handvatten voor het omgaan met radicalisering in de klas (35352 nr. 23); - de motie-Rudmer Heerema/Rog over de burgerschapsopdracht ook op B4-scholen van toepassing verklaren (35352 nr. 25); - de motie-Kwint c.s. over een einde maken aan verklaringen die homoseksualiteit afwijzen (35352 nr. 27); - de motie-Van den Hul over uitbreiding van het aantal jongerenrechtbanken (35352 nr. 28). (Zie wetgevingsoverleg van 9 november 2020.) De voorzitter: De motie-Kwint c.s. (35352 nr. 27) is in die zin gewijzigd en tweede nader gewijzigd dat zij thans is ondertekend door de leden Kwint Van den Hul Westerveld Van Meenen Rudmer Heerema Krol en Van Raan. Zij krijgt nr. 33 was nr. 27 (35352). Ik stel vast dat wij hier nu over kunnen stemmen. De voorzitter: Ik geef gelegenheid tot het afleggen van een stemverklaring vooraf. Ik geef het woord aan de heer Bisschop. De heer Bisschop (SGP): Voorzitter dank u voor het woord. Mijn stemverklaring heeft betrekking op de motie op stuk nr. 27. Het is feitelijk onjuist dat christelijke scholen geen oog hebben voor de moeilijke situaties waarin jongeren met een homoseksuele geaardheid kunnen verkeren. Ze moeten zich op elke school veilig weten. Het is evenzeerfeitelijk onjuist dat de klassiek-christelijke visie op huwelijk en seksualiteit mensen met een homoseksuele geaardheid afwijst. Feitelijk onjuist is ook dat scholen antihomoverklaringen hanteren. Feitelijk onjuist is bovendien dat het klimaat op christelijke scholen minder veilig is voor leerlingen met een homoseksuele geaardheid dan dat op andere scholen. Ik verwijs naar onderzoeken van de Onderwijsinspectie uit 2016 en 2019. Kortom de voorliggende motie op stuk nr. 27 doet geen recht aan christelijke scholen en daarnaast is die duidelijk in strijd met de vrijheid van onderwijs. De SGP zal dan ook tegen deze motie stemmen. De voorzitter: Dank u wel. In stemming komt de motie-Bruins/Rog (35352 nr. 19). De voorzitter: Ik constateer dat deze motie met algemene stemmen is aangenomen. In stemming komt de motie-Rog/Van Meenen (35352 nr. 20). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Rog/Bruins (35352 nr. 21). De voorzitter: Ik constateer dat deze motie met algemene stemmen is aangenomen. In stemming komt de motie-Van Meenen/Rog (35352 nr. 22). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Rudmer Heerema (35352 nr. 23). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Rudmer Heerema/Rog (35352 nr. 25).De voorzitter: Ik constateer dat deze motie met algemene stemmen is aangenomen. In stemming komt de tweede nader gewijzigde motie-Kwint c.s. (35352 nr. 33 was nr. 27). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD het CDA de ChristenUnie de PVV FvD en Van Haga voor deze tweede nader gewijzigde motie hebben gestemd en de leden van de fractie van de SGP ertegen zodat zij is aangenomen. In stemming komt de motie-Van den Hul (35352 nr. 28). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen.