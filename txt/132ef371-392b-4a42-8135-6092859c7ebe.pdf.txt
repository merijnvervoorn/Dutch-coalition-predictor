9 Stemmingen moties Problemen Nederlands Forensisch Instituut Aan de orde zijn de stemmingen over moties ingediend bij het debat over de problemen bij het Nederlands Forensisch Instituut te weten: - de gewijzigde motie-Van Nispen over regie voeren over het NFI en rapportage over de voortgang (29628 nr. 708 was nr. 705); - de motie-Van Nispen over meer zeggenschap voor het personeel van het NFI (29628 nr. 706); - de motie-Van Nispen over extra budget voor meer sporenonderzoek (29628 nr. 707). (Zie vergadering van 30 mei 2017.) De voorzitter: De motie-Van Nispen (29628 nr. 706) is in die zin gewijzigd dat zij thans luidt: Motie De Kamer gehoord de beraadslaging constaterende dat het personeel van het Nederlands Forensisch Instituut zich onvoldoende gehoord voelt waardoor een vertrouwensbreuk is ontstaan tussen de werkvloer en het management; van mening dat het personeel meer zeggenschap moet krijgen om de vertrouwensbreuk te herstellen en een nieuwe kloof tussen medewerkers en managers te voorkomen; verzoekt de regering het personeel van het NFI meer te betrekken bij de eigen organisatie door medewerkers niet alleen mee te laten praten maar ook een actieve rol te laten spelen bij het bepalen van de koers van de organisatie en het tot stand komen van besluitvorming en de Kamer te rapporteren over de invulling hiervan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 709 was nr. 706 (29628). Ik stel vast dat wij hier nu over kunnen stemmen. In stemming komt de gewijzigde motie-Van Nispen (29628 nr. 708 was nr. 705). De voorzitter: Ik constateer dat deze gewijzigde motie met algemene stemmen is aangenomen.In stemming komt de gewijzigde motie-Van Nispen (29628 nr. 709 was nr. 706). De voorzitter: Ik constateer dat de leden van de fracties van de SP de PvdA de PvdD DENK 50PLUS D66 het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. Mevrouw Voortman (GroenLinks): Wij hebben ook voor de gewijzigde motie op stuk nr. 709 was nr. 706 gestemd. De voorzitter: Dit wordt in de Handelingen opgenomen. In stemming komt de motie-Van Nispen (29628 nr. 707). De voorzitter: Ik constateer dat de leden van de fracties van de SP de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen.