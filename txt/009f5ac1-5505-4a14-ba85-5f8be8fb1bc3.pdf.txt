11 Stemmingen moties Pakket Belastingplan 2020 Aan de orde zijn de stemmingen over moties ingediend bij het debat over het pakket Belastingplan 2020 te weten: - de motie-Omtzigt c.s. over stoppen van de invordering bij CAF-gerelateerde toeslagzaken (35302 nr. 21); - de motie-Leijten over het voor de zomer behandelen van het wetsvoorstel ter aanpassing van de liquidatie- en stakingsverliesrekening (35302 nr. 22). (Zie wetgevingsoverleg van 4 november 2019.) In stemming komt de motie-Omtzigt c.s. (35302 nr. 21). De voorzitter: Ik constateer dat deze motie met algemene stemmen is aangenomen. In stemming komt de motie-Leijten (35302 nr. 22). De voorzitter: Ik constateer dat de leden van de fracties van de SP de PvdA de PvdD DENK Van Kooten-Arissen 50PLUS de SGP de ChristenUnie en de PVV voor deze motie hebben gestemd en de leden van de overige fracties ertegen zodat zij is verworpen. De heer Omtzigt. De heer Omtzigt (CDA): Nu mijn motie op stuk nr. 21 is aangenomen die vraagt om een feitenrelaas naar aanleiding van wat net gepresenteerd is bij de commissie-Donner ... De voorzitter: De motie is met algemene stemmen aangenomen. De heer Omtzigt (CDA): Ja maar ik zou dat ook graag binnen een à anderhalve week hebben om precies te weten wie wanneer de besluiten nam. De voorzitter: Oké. Dan stel ik voor het stenogram van dit deel van de vergadering door te geleiden naar het kabinet.