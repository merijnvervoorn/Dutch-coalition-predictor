9 Periodieke voortgang onderwijshuisvesting najaar 2023 Voorzitter: Thijssen Periodieke voortgang onderwijshuisvesting najaar 2023 Aan de orde is het tweeminutendebat Periodieke voortgang onderwijshuisvesting najaar 2023 (36410-VIII nr. 119). De voorzitter: Aan de orde is een tweeminutendebat over de periodieke voortgang onderwijshuisvesting najaar 2023. Ik heb een verzoek van de heren De Kort en Van der Hoeff. Zij willen graag voor nul minuten meedoen aan dit tweeminutendebat. Soepboer wil dat ook. Ik kijk even rond om te zien of dat akkoord is. Zo te zien is dat akkoord. Dat is dus hartstikke goed. Welkom aan de minister. Dan gaan we snel beginnen met dit tweeminutendebat. De eerste spreker is mevrouw Pijpelink van GroenLinks-PvdA. Ga uw gang. Mevrouw Pijpelink (GroenLinks-PvdA): Dank u wel voorzitter. In alle commotie rondom de staat van het onderwijs waarover we ons allemaal heel veel zorgen maken zou je haast vergeten dat er nog een ander aspect is van onderwijs waarover we ons zorgen maken. Dat is de huisvesting. Daartoe dien ik dan ook twee moties in. Eentje gaat over de huisvesting in het algemeen en de middelen die daarvoor ter beschikking komen en zijn. De tweede gaat over het leefklimaat in de schoolgebouwen waarin docenten en leerlingen goede prestaties moeten kunnen leveren. Motie De Kamer gehoord de beraadslaging overwegende dat onderwijshuisvesting een essentiële rol speelt in het bieden van kwalitatief hoogstaand onderwijs aan onze kinderen en jongeren; van mening dat het waarborgen van adequate onderwijshuisvesting een prioriteit moet zijn voor de overheid; constaterende dat het ibo onderwijshuisvesting funderend onderwijs stelt dat er een groot financieel tekort is op het gebied van onderwijshuisvesting en er tot 2050 jaarlijks 730 miljoen zou moeten worden geïnvesteerd en dit bedrag door gestegen bouwkosten waarschijnlijk nog hoger ligt; overwegende dat er op dit moment wordt gewerkt aan een programmatische aanpak die ervoor moet zorgen dat wanneer er middelen beschikbaar zullen zijn de sector startklaar is voor realisatie van vernieuwde schoolgebouwen maar er geen duidelijkheid is over wanneer en waarvandaan de middelen moeten komen;verzoekt de minister in haar volgende voortgangsbrief over onderwijshuisvesting opties uit te werken voor hoe er tot 2050 wordt gezorgd voor voldoende financiële middelen en gaat over tot de orde van de dag. De voorzitter: Deze motie is voorgesteld door het lid Pijpelink. Zij krijgt nr. 127 (36410-VIII). Mevrouw Pijpelink (GroenLinks-PvdA): De tweede motie. Motie De Kamer gehoord de beraadslaging constaterende dat de Arbeidsinspectie een rol heeft in het toezicht op werkgevers die een goede werkomgeving moeten creëren voor hun werknemers en gemeenten toezien op bouwregelgeving; voorts constaterende dat onderwijzend personeel toch te vaak wordt geconfronteerd met een slecht binnenklimaat in schoolgebouwen en ook de leerprestaties van scholieren hieronder lijden; overwegende dat het interdepartementaal beleidsonderzoek naar de onderwijshuisvesting heeft vastgesteld dat de beleidscyclus niet gesloten is doordat er geen monitoring of toezicht bestaat op specifiek onderwijshuisvesting; verzoekt de regering om voor de zomer van 2025 een brede verkenning uit te voeren van monitoringsmogelijkheden binnen het stelsel en daarbij de voor- en nadelen inzake de uitvoerbaarheid en administratieve lasten voor diverse betrokken partijen in kaart te brengen en gaat over tot de orde van de dag. De voorzitter: Deze motie is voorgesteld door het lid Pijpelink. Zij krijgt nr. 128 (36410-VIII). Mevrouw Pijpelink (GroenLinks-PvdA): Dank u wel voorzitter. De voorzitter: Met zulke mooie volledige moties komen de twee minuten wel vol dus dank mevrouw Pijpelink. De volgende spreker van de zijde van de Kamer is mevrouw Rooderkerk van D66. Mevrouw Rooderkerk (D66):Dank voorzitter. Ik wil ook graag een motie indienen ten aanzien van het indexeren van het prijspeil van de onderwijshuisvesting. Motie De Kamer gehoord de beraadslaging constaterende dat het interdepartementaal beleidsonderzoek (ibo) over onderwijshuisvesting heeft becijferd dat er jaarlijks 730 miljoen euro extra nodig is voor goede gezonde en duurzame schoolgebouwen; constaterende dat deze berekening gebaseerd is op het prijspeil van 2019; constaterende dat het slecht gesteld is met het binnenklimaat en de duurzaamheid van Nederlandse schoolgebouwen; overwegende dat het meer dan wenselijk is dat het al schaarse onderwijspersoneel kan werken op een gezonde en fijne werkplek; overwegende dat leerlingen aantoonbaar beter kunnen leren in scholen met een gezond binnenklimaat; overwegende dat de bouwkosten in de tussentijd fors gestegen zijn en het wenselijk is om in kaart te brengen hoe groot de opgave voor de komende jaren is; verzoekt de regering de Kamer te informeren over het bedrag dat in 2024 nodig zou zijn om het binnenklimaat in en de duurzaamheid van schoolgebouwen te verbeteren zoals onderbouwd in het ibo uit 2019 en gaat over tot de orde van de dag. De voorzitter: Deze motie is voorgesteld door het lid Rooderkerk. Zij krijgt nr. 129 (36410-VIII). Dank u wel. Dan zijn er verder geen sprekers van de zijde van de Kamer. Ik schors dit debat voor vijf minuten waarna we de appreciatie krijgen van de zijde van het kabinet. De vergadering wordt van 16.51 uur tot 16.53 uur geschorst. De voorzitter: We gaan luisteren naar de minister voor de appreciatie van de drie ingediende moties. Ga uw gang. Minister Paul: Voorzitter dank u wel. Ik begin met de motie op stuk nr. 127 van mevrouw Pijpelink. Die ging over het uitwerken van opties. Ik kan die motie oordeel Kamer geven. Het uitwerken van opties omtrent de opbouw van eventuele aanvullende mindelen voor onderwijshuisvesting is natuurlijkmogelijk. Dit kan worden meegenomen in de volgende periodieke brief. Die brief was voorzien voor april of mei maar dat wordt iets later omdat we dit punt daarin gaan meenemen. Dat vraagt iets meer tijd maar de Kamer ontvangt deze brief in ieder geval voor het zomerreces. Ik wil daarbij wel aantekenen dat verkennen en opties uitwerken één ding is maar dat het daadwerkelijk beschikbaar stellen van extra middelen echt aan een volgend kabinet is. Dan ga ik door naar de tweede motie van mevrouw Pijpelink. Deze motie op stuk nr. 128 gaat over het binnenklimaat. Die kan ik ook oordeel Kamer geven want een verkenning van de monitoringsmogelijkheden in het stelsel is mogelijk voor de zomer van 2025. In dat geval zullen we ook moeten kijken in hoeverre de aanpassing van wet- en regelgeving is vereist. Natuurlijk moeten we ook de financiële gevolgen daarbij betrekken. Dan de motie van mevrouw Rooderkerk van D66 op stuk nr. 129. Die ging onder andere over het indexeren en het informeren van de Kamer daarover. Die motie kan ik oordeel Kamer geven. Wat mij betreft is het mogelijk om een feitelijke indexering te geven van het in het ibo benoemde tekort. Ik verwacht uw Kamer over de uitkomsten hiervan te informeren in de Kamerbrief van december dit jaar dus voor het einde van het jaar. Ook hierbij geef ik de winstwaarschuwing dat het daadwerkelijk beschikbaar stellen van eventuele extra middelen aan een volgend kabinet is. Ik denk dat we wel een stuk huiswerk kunnen doen. Een eventueel volgend kabinet kan daar zijn voordeel mee doen en kan dit betrekken in de verdere plannen. Tot zover voorzitter. Dank. De voorzitter: Dank aan de minister voor de appreciatie van de drie moties. De beraadslaging wordt gesloten. De voorzitter: We gaan hier aanstaande dinsdag over stemmen. Dan is hierbij dit tweeminutendebat voorbij. Dit was mijn eerste tweeminutendebat als voorzitter en het smaakt naar meer. We gaan na de bel dus meteen door met het volgende tweeminutendebat.