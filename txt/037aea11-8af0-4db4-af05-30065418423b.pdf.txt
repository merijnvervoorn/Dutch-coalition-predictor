5 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor toestemming te verlenen aan de vaste commissie voor Landbouw Natuur en Voedselkwaliteit voor het houden van een notaoverleg met stenografisch verslag op maandag 30 maart van 14.00 tot 17.00 uur over de initiatiefnota inzake een Nationaal Bomenplan (35309). Gaat het lekker daar? Het lijkt naast mij wel een soort hangplek geworden. Goed. Ik stel voor dinsdag 11 februari aanstaande ook te stemmen over twee brieven van het Presidium (35387 nr. 1 en 34211 nr. 13). Ik stel voor de volgende stukken van de stand van werkzaamheden af te voeren: 35000-IV-25; 35000-IV-27; 34775-IV-47; 34775-IV-49; 35000-XVI-6; 35000-IV-11; 35000-IV-12; 35000IV-29; 31568-207; 35000-IV-30; 30573-167; 35000-IV-32; 32847-454; 35000-IV-36; 34773-17; 35000-IV-35; 2020Z00666; 28684-593; 28684-591; 28684-589; 29628-918; 28684-566; 28684-550; 29398-706; 28684-548; 28684-523; 21501-32-1224; 2020Z01284; 32252-63; 31936-715; 29398-791; 29398-794; 29398-782; 29398-783; 29398-787; 29398-784; 29398-789; 29398-788; 34182-29; 31521-119; 31305-298; 29398-770; 35334-22; 29398-753; 29398-738; 29398-739; 29398-740; 29398-734; 29398-737; 35000-XII-82; 2019Z19539; 31497-337; 31497-334; 29614-146; 29544-966; 34352-183; 33009-82; 29477-628; 33009-80; 29697-59; 33506-39; 33506-38; 3350637; 28140-107; 33506-36; 33506-35; 33506-34; 33506-33; 28140-106. Ik deel mee dat de volgende aangehouden moties zijn vervallen: 30872-102; 33400-VI-43; 25087-56; 33669-56; 3366968; 32849-62; 35000-XV-78; 35000-XV-79; 21501-32-1142; 26407-116; 35300-I-6; 35200-15; 35300-X-34; 35300-VIII-54; 35300-VIII-59; 35300-VIII-63; 35300-XII-64; 35300-XII-67; 35167-14; 35300-X-40; 35300-VIII-35; 35300-VIII-49; 35300VIII-60; 28165-151. Ik stel voor toe te voegen aan de agenda: - het VAO Innovatie met als eerste spreker mevrouw Van Eijs namens D66; - het VAO Inburgering en integratie met als eerste spreker mevrouw Becker namens de VVD; - het VAO Onderwijs en zorg met als eerste spreker de heer Beertema namens de PVV; - het VAO Verkeersveiligheid met als eerste spreker mevrouw Postma namens het CDA; - het VAO Landbouw klimaat en voedsel met als eerste spreker de heer Wassenberg van de Partij voor de Dieren. Overeenkomstig de voorstellen van de voorzitter wordt besloten.De voorzitter: Dan geef ik nu het woord aan mevrouw Kröger namens GroenLinks. Mevrouw Kröger (GroenLinks): Voorzitter. Als Kamer hebben wij vaak gesproken over onze zorgen over het storten van vervuilde grond afval in diepe plassen. Mede op aandringen van deze Kamer zit er strengere handhaving en controle op. Nu blijkt dat die handhaving en controle ondermijnd worden doordat de experts eigenlijk terzijde worden geschoven en een bedrijf via de top van het ministerie schijnbaar invloed kan uitoefenen om toch een vergunning te krijgen. Ik wil hier heel graag een debat over met zowel de minister van Infrastructuur en Waterstaat als de minister voor Milieu en Wonen. Ik doe dit verzoek mede namens de heer Laçin van de SP. De voorzitter: Ja. Dan gaan we de heer Laçin meteen van de lijst afvoeren. Ja? Dit debat is mede namens u aangevraagd. De heer Laçin (SP): Zeker voorzitter. Dat neemt niet weg dat ik kort nog wel iets wil zeggen. Ik ben twee jaar terug heel erg bezig geweest met het project Over de Maas en met de bewoners daar. De voorzitter: U bent het eens met mevrouw Kröger. De heer Laçin (SP): Nu blijkt dat alweer een topambtenaar invloed kan uitoefenen op het beleid. Dit keer met kers op de taart een oudVVD-minister. De voorzitter: Dat heeft … De heer Laçin (SP): Dat moeten we niet willen dus dit debat moeten we snel gaan voeren. De voorzitter: Volgende keer alleen namens uzelf mevrouw Kröger. De heer Wassenberg (PvdD): Voorzitter. De Partij voor de Dieren steunde het verzoek gister toen mevrouw Van Brenk het deed. Nu mevrouw Kröger het doet steunen we het opnieuw. Dus van harte steun. Mevrouw Van Eijs (D66): Voorzitter. We spreken hier heel vaak over. Ik wil graag dat de onderste steen boven komt. Ik wil het debat steunen maar ik wil ook graag een brief vooraf van het kabinet.De heer Öztürk (DENK): Steun voor het verzoek vooral omdat een oud-minister een VVD-minister zijn invloed misbruikte. Graag hierover een debat. De heer Moorlag (PvdA): Voorzitter. De Partij van de Arbeid vindt ook dat de onderste steen boven moet komen en dat we goed moeten kijken wat er onder die onderste steen zit. Dus steun voor dit verzoek. De heer Van Otterloo (50PLUS): Steun voor het verzoek. De heer Von Martels (CDA): Voorzitter. Wij willen graag dat dit besproken wordt tijdens het AO Leefomgeving dat over twee weken plaatsvindt. Wel graag een kabinetsbrief daaraan voorafgaande. Mevrouw Dik-Faber (ChristenUnie): Steun voor een brief en steun voor het verzoek. De heer Ziengs (VVD): Steun voor een brief in ieder geval maar ook voor het AO Leefomgeving. Dat komt namelijk over veertien dagen al aan de orde. De voorzitter: Dus geen steun voor een debat. De heer Van Aalst (PVV): Voorzitter. Ik heb gister bij dezelfde aanvraag bij mevrouw Van Brenk aangegeven dat wij het verzoek op zich wel willen steunen maar dat waarschijnlijk een AO sneller is. Als dit debat sneller ingepland kan worden dan het AO Leefomgeving van over twee weken dan steun voor het debat. De voorzitter: Ik reken het gewoon als steun toch? Ja. De heer Bisschop (SGP): Een brief en betrekken bij het AO dat over twee weken staat gepland. De voorzitter: U heeft een meerderheid mevrouw Kröger. Ik stel voor het stenogram van dit deel van de vergadering door te geleiden naar het kabinet. Mevrouw Kröger (GroenLinks): Voorzitter. Ik ben blij met de steun van de collega's. Ik denk dat het belangrijk is. Bij het AO Leefomgeving zal de inhoud vast aan bod komen maar dit gaat over ondermijning van de handhaving …De voorzitter: U heeft een meerderheid! U heeft een meerderheid. Mevrouw Kröger (GroenLinks): … dus dank voorzitter. De voorzitter: Mevrouw Bromet namens GroenLinks. Mevrouw Bromet (GroenLinks): Voorzitter. Toen ik 20 was waren er dubbel zo veel dieren in de natuur in Nederland. Vandaag is er een rapport uitgekomen van het Wereld Natuur Fonds waarin staat dat de natuur er slecht aan toe is. Dat is het zoveelste rapport. De toestand is stabiel treurig. Wij hebben het hier heel vaak over stikstof en klimaatbeleid maar ondertussen is de natuur op sterven na dood. Daar wil ik graag een debat over. De heer Wassenberg (PvdD): Voorzitter. De Partij voor de Dieren steunt het verzoek waarbij ik wel opgemerkt wil hebben dat erop 8 april een AO Natuur is. Daar zouden wij het ook bij kunnen betrekken. Misschien is dat wel sneller. Dus steun maar wat mij betreft liefst bij het AO. De heer De Groot (D66): Voorzitter. Ook steun voor dat onderwerp. Absoluut. Ook in dat verband: er staat nog een debat over de afname van biodiversiteit. Dat heb ik aangevraagd op 14 mei 2019. Wellicht kunnen we dat dan snel inplannen want het is urgent genoeg. De voorzitter: Ja maar u steunt het verzoek van mevrouw Bromet? De heer De Groot (D66): In de letterlijke zin stel ik voor om dat te betrekken bij het reeds aangevraagde en toegekende debat. De voorzitter: Het onderwerp kunt u er altijd bij betrekken maar steunt u het verzoek? De heer De Groot (D66): Dan steun ik het verzoek niet. De voorzitter: Niet? Oké. De heer Futselaar (SP): Voorzitter ik steun het verzoek in de letterlijke zin wel.De heer Weverling (VVD): Nou het punt is dat we proberen debatten samen te voegen. Het debat over biodiversiteitsherstel kan heel goed samen met het verzoek van mevrouw Bromet. Dus ik steun het verzoek niet tenzij het wordt samengevoegd. En dan help ik u. De voorzitter: Dus steun en dan gaan jullie het samenvoegen. U steunt het verzoek? De heer Weverling (VVD): En anders het AO Natuur in april. De voorzitter: Even opnieuw want ik ben afgehaakt. Nog een keer. De heer Weverling (VVD): Repeat. Kijk er is een goed verzoek van mevrouw Bromet. Er is ook een verzoek van 14 mei vorig jaar van de heer De Groot over biodiversiteitsherstel. Het verzoek van mevrouw Bromet zou kunnen worden samengevoegd met het voorstel van de heer De Groot van 14 mei vorig jaar tot één plenair debat en anders met een AO Natuur dat in april staat gepland. De voorzitter: Eigenlijk zegt u — ik ga het vertalen … De heer Weverling (VVD): Ik ben enthousiast om te debatteren. Volgens mij kunnen we het allemaal samenvoegen. De voorzitter: Ja dus u zegt: geen apart debat; het onderwerp betrekken bij een staand debat. Daar komt het op neer. Dat betekent: geen steun voor een apart debat. Dank u wel meneer Weverling. De heer Weverling (VVD): Eens. De heer Öztürk (DENK): Steun. Zo kan het ook. De voorzitter: Ja zo kan het ook. Zeker. De heer Bisschop (SGP): Voorzitter. Ik wil graag een kabinetsreactie daarop en dan betrekken bij een van de debatten die zojuist de revue zijn gepasseerd. Geen steun voor een apart debat.De heer Moorlag (PvdA): Voorzitter. Volgens mij kun je pas iets samenvoegen als er steun is. Dus steun voor dit debat en daarna de vraag over samenvoegen. De voorzitter: Ja zo is het. De heer Von Martels (CDA): Voorzitter ik hoop niet dat u mijn inbreng hoeft samen te vatten. Ik zeg: geen apart debat; samenvoegen. Mevrouw Dik-Faber (ChristenUnie): Voorzitter het wordt gewoon echt niet makkelijk. De voorzitter: Nee. Dit telt niet mee hoor. Mevrouw Dik-Faber (ChristenUnie): Nou laat ik eh … Kan ik voorwaardelijke steun geven? De voorzitter: Nee. Steun of niet maar niet voorwaardelijk. Mevrouw Dik-Faber (ChristenUnie): Niet voorwaardelijk. Nou ja dan steun ik het debat niet omdat ik dit onderwerp graag behandeld wil hebben in een kabinetsbrief en het dan graag wil betrekken bij het plenaire debat dat al gepland is. Ik hoop dat dat ondanks de lange lijst op afzienbare termijn ingepland kan worden. De voorzitter: Dank u. Dat is helder. De heer Van Otterloo (50PLUS): Steun voor het verzoek omdat ik erop vertrouw dat u het debat zal samenvoegen. De heer Madlener (PVV): Eens met de heer Van Otterloo. Steun. De voorzitter: Volgens mij bent u net geweest meneer De Groot. De heer De Groot (D66): Ja en ik wil het graag corrigeren: steun voor dit debat. De voorzitter: Kijk. U heeft een meerderheid. Het heeft even geduurd maar uiteindelijk …Mevrouw Bromet (GroenLinks): Voorzitter. Het is heel ingewikkeld om de biodiversiteitscrisis op te lossen maar het lijkt bijna nog ingewikkelder om een debat erover te voeren. De voorzitter: Dank u wel voor deze conclusie want zo ervaar ik het soms ook. En ik stel voor het stenogram van dit deel van de vergadering door te geleiden naar het kabinet. Mevrouw Ploumen namens de PvdA. Mevrouw Ploumen (PvdA): Voorzitter. Vanochtend luidden de verloskundigen in De Telegraaf de noodklok en niet voor het eerst over de verloskundige zorg. Het ging over de werkdruk het personeelstekort en over spoedeisendehulpposten en verloskundigenpoli's die op grote afstand komen te staan. Zij zeggen dat er gewoon gevaar is voor het leven van kindjes en moeders. Nu is er volgende week — dat weet ik — een algemeen overleg over geboortezorg. Maar de agenda daarvoor is al heel lang en ik vind dat we echt gehoor moeten geven aan deze oproep van de verloskundigen. Daarom wil ik dus een apart debat. Mevrouw Van den Berg (CDA): Voorzitter. Ik heb mede namens mevrouw Ploumen het voorstel mogen doen voor een extra overleg over zwangerschap en geboorte om over de tarieven van de kraamverzorgenden te praten maar ik denk dat dit punt daar heel goed bijgevoegd kan worden. De voorzitter: Dus geen steun voor een apart debat. Mevrouw Bergkamp van D66. D66. Mevrouw Bergkamp (D66): Dank u wel voorzitter. Blijf dat vaak zeggen. Ik wil er heel snel over praten. Vanmiddag hebben we een vervolg-AO Medisch zorglandschap; volgende week hebben we ook een AO over zwangerschap. Dat lijkt me echt de snelste manier kijkend naar de zorgwekkende signalen om het erover te hebben. Ik steun dus het debatverzoek niet omdat ik vind dat we er sneller over moeten praten. De heer Veldman (VVD): Voorzitter. Daar kan ik mij bij aansluiten. Geen steun. Daarnaast help ik mevrouw Ploumen ook in herinnering te brengen dat de minister binnenkort met een houtskoolschets komt over de acute zorg waar acute verloskunde ook een onderdeel van is. Daar zou het dus ook nog bij besproken kunnen worden. De voorzitter: Houtskool ... De heer Veldman (VVD): Er is dus volop gelegenheid. Geen steun.Mevrouw Ploumen (PvdA): Een houtskoolcontourenschets! Nou! De heer Bisschop (SGP): Voorzitter geen steun voor een apart debat. Ik kan me voorstellen dat de spreektijd bij het staande debat iets wordt uitgebreid en dat dan op die manier hierop gereageerd kan worden. De voorzitter: Maar dat is een algemeen overleg. De heer Bisschop (SGP): Ja een algemeen overleg. De voorzitter: Daar ga ik niet over hè? De heer Bisschop (SGP): Nee dat is waar. Ik bied alleen maar even een opening. De voorzitter: Ja hoor dat is goed. Mevrouw Ellemeet (GroenLinks): Daar sluit ik mij bij aan voorzitter. De heer Van Gerven (SP): De SP sluit zich daar ook bij aan. Wij zullen dat via een procedureverzoek proberen te organiseren want het AO is al volgende week. Mevrouw Dik-Faber (ChristenUnie): Wij willen dit ook graag bespreken bij het algemeen overleg. Mevrouw Ploumen (PvdA): Ik heb gehoord dat collega's graag een uitbreiding van de spreektijd van het algemeen overleg zien dus daar ga ik me voor inzetten. Ik ga ervan uit dat dat lukt want de zaak is er belangrijk genoeg voor. Dank u wel. De voorzitter: Dank u wel mevrouw Ploumen. De heer Graus namens de PVV. De heer Graus (PVV): Dank u wel mevrouw de voorzitter. Mijn verzoek gaat over de konikpaarden van Texel. Die dreigen vroegtijdig te eindigen in een slachthuis. Ik heb hier al dertien jaar lang keer op keer een debat aangevraagd voor de dieren in de Oost-vaardersplassen. Toen lieten ze de paarden boarden. Ze hadden kunnen hormoondarten en ze hadden met een anticonceptievaccin iets aan geboortebeperking kunnen doen. Het is dus een nationaal probleem. Staatsbosbeheer is een staatskolchoz met staatsgeld dus wij gaan er hier over. Ik wil dus niet dat de Kamerleden straks beginnen te zeggen dat het allemaal gedecentraliseerd is. M'n neus! Het gaat om dieren. De minister is de herder van de dieren. Die gaat over het bewaken van artikel 2.1 om mishandeling van dieren tegen te gaan. Ik wil dus graag een debat aanvragen ... De voorzitter: U heeft alles al gezegd. De heer Graus (PVV): Nee er komt nog een heleboel. Ik wil graag een debat aanvragen met de herder van de schapen de minister van LNV en dierenwelzijn. Dat moet op korte termijn plaatsvinden want die dieren dreigen gedood te worden terwijl er een oplossing is want stichting Paard in Nood in Spanje wil ze gratis opvangen. De voorzitter: Meneer Graus ... De heer Graus (PVV): Wat willen we nog meer? De voorzitter: Rustig aan! Denk aan uw hart. De heer Graus (PVV): Nee ik denk aan die paarden mevrouw de voorzitter. En dan gaat het weer over varkens ... Ik word er doodziek van wat hier allemaal gebeurt. De heer Von Martels (CDA): Voorzitter. De heer Graus heeft mij jammer genoeg nog niet weten te overtuigen. De verantwoordelijkheid ligt wel degelijk bij de provincie. Als we er een debat van maken wordt dat debat nummer 211 en dan komt het pas volgend jaar aan de orde. Het lijkt me dus beter om het tijdens een AO Dierenwelzijn te doen. De heer Wassenberg (PvdD): Voorzitter. Collega Graus en ik trekken altijd samen op als het om dierenwelzijnszaken gaat. Dat doen we hier ook dus ik steun het verzoek van de heer Graus. De heer Weverling (VVD): Het gaat mij aan het hart maar wij steunen dit verzoek hier nu niet.De heer Futselaar (SP): Voorzitter. Bij dit soort regelingen vraag ik me weleens af of het geen vergissing is geweest om al die schoolklassen uit te nodigen om te komen kijken want het is niet altijd verheffend. Maar ik steun het debatverzoek. Ik heb wel nog schriftelijke vragen uitstaan hierover. Daar zou ik wel graag eerst antwoord op willen. De heer Graus (PVV): Dank u wel meneer Futselaar. De heer De Groot (D66): Voorzitter helaas geen steun voor het debat. De heer Moorlag (PvdA): Voorzitter. Het onderwerp raakt mij wel maar we moeten wel rolzuiver opereren. Die natuurbeheersplannen zijn inderdaad een zaak van de provincie. Daar is de PVV ook vertegenwoordigd. Maar ik vind dat we daar in z'n algemeenheid in het AO Natuur van april over kunnen spreken. De voorzitter: Dus geen steun. De heer Öztürk (DENK): Ik zou graag met de herder van de dieren het debat aan willen gaan dus steun. Mevrouw Bromet (GroenLinks): Voorzitter wij doen het liever in een AO. De heer Bisschop (SGP): Voorzitter. Volgens mij zijn er dus een heleboel herders en herderinnen van die dieren. De verantwoordelijkheid ligt bij de provincie dus geen steun voor het debat. Mevrouw Dik-Faber (ChristenUnie): Mijn fractie heeft ook geen behoefte om hierover te spreken want het ligt echt bij de provincie. De voorzitter: U heeft geen meerderheid meneer Graus. De heer Graus (PVV): Nee maar ik heb wel steun voor een dertigledendebat. De voorzitter: Ja. De heer Graus (PVV): Dat wil ik toch graag ... Ik vind het heel erg dat als reden wordt genoemd dat het debat 211 zou zijn. Vanaf nu mogener dus dieren en kinderen mishandeld worden want het is debat 211? De voorzitter: Nee meneer Graus. De heer Graus (PVV): Dat is toch geen reden? De voorzitter: Meneer Graus! De heer Graus (PVV): Wij gaan hier over de dieren en over Staatsbosbeheer en de NVWA. Er zijn problemen. De voorzitter: Nee meneer Graus. De heer Graus (PVV): Dit gaat over problemen binnen Staatsbosbeheer. Daar gaan wij over niet de provincies maar wij de leden van de Staten-Generaal. De voorzitter: Dank u wel. De heer Graus (PVV): En bedankt voor de steun jongens. Iedereen die me gesteund heeft: dank je wel. De voorzitter: Dank u wel. Wij voegen dit debat toe aan de lijst van dertigledendebatten. Ik stel voor het stenogram van dit deel van de vergadering door te geleiden naar het kabinet. De heer Van der Lee namens GroenLinks. De heer Van der Lee (GroenLinks): Dank u wel voorzitter. Vanochtend werd op BNR Nieuwsradio bekend dat de Rotterdam 1 kapot is. Dat is de voormalige kolencentrale van Engie nu in handen van Riverstone. Ik wil graag een brief van de minister van Economische Zaken en Klimaat waarin hij uitlegt of hij dit aangrijpt om de kolencentrale ook nooit meer te openen. Ik wil daar ook een debat over en stel voor om dat gelijk samen te voegen met het meerderheidsdebat over Urgenda en om daar de spreektijd iets van uit te breiden. De heer Sienot (D66): Dat zijn veel voorstellen van de heer Van der Lee mevrouw de voorzitter. Kort en goed: een brief over het nieuwsincident waar de heer Van der Lee het over heeft en om die eventueel te betrekken bij dat andere debat is prima.De voorzitter: Dus geen steun voor een apart debat? De heer Sienot (D66): Geen steun absoluut geen steun. Gewoon de brief van de minister betrekken bij het Urgendadebat. Het hangt allemaal samen. De voorzitter: Ik heb hier staan dat u om een debat vraagt. De heer Van der Lee (GroenLinks): Ja maar ik realiseerde me dat het Urgendadebat een meerderheidsdebat is en dat zit er binnenkort aan te komen dus ik dacht: ik combineer het handig. Wel wil ik een brief hierover want nu ligt er een unieke kans voor de minister. Die moet hij grijpen. Dan kunnen we dat in één keer met elkaar bespreken. De voorzitter: Dus u wilt gewoon een brief? De heer Van der Lee (GroenLinks): Ja en ik wil graag uitbreiding van de spreektijd tijdens het Urgendadebat. Daar eindigde ik mee. De voorzitter: Voor de brief hoeven we geen steun te verlenen want dat doen we sowieso. Maar uitbreiding spreektijd? Op dit moment is het vier minuten. Vijf minuten doen? De heer Van der Lee (GroenLinks): Ja. De voorzitter: Is iedereen het eens met vijf minuten spreektijd? Dank u wel. Mevrouw Beckerman namens de SP. Mevrouw Beckerman (SP): Voorzitter. U heeft laatst een mooie brief gestuurd over hoe het kabinet met de Kamer omgaat. Ik vond dat we vanochtend weer een pijnlijk voorbeeld hadden van hoe het kabinet met de Kamer omgaat. We hadden een AO waarvoor de minister maanden geleden is uitgenodigd. Hij zou ook komen. Nadat het AO begonnen was hoorden wij dat hij zeven minuten daarvoor had afgebeld en mooi stond te shinen ergens op een podium. Ik vind dat heel pijnlijk. Daarom vraag ik om mijn debat over de zorg in Groningen een dertigledendebat om te zetten in een meerderheidsdebat zodat we goed kunnen debatteren over wat er nodig is in Groningen. Er zijn 10.000 Groningers ziek door de gaswinning en de manier waarop daarmee is omgegaan.De heer Sienot (D66): Van harte steun voor dit verzoek mevrouw de voorzitter. De heer Wassenberg (PvdD): Voorzitter. In het Groningendebat trekken we inderdaad altijd samen op dus ik steun het verzoek van mevrouw Beckerman van harte. Mevrouw Dik-Faber (ChristenUnie): Steun voor het verzoek. Mevrouw Agnes Mulder (CDA): Steun. De heer Moorlag (PvdA): Voorzitter. Wij hebben het initiële debat gesteund dus dit verzoek steunen we ook. De heer Van der Lee (GroenLinks): Steun. De heer Van Otterloo (50PLUS): Steun. De heer Van Aalst (PVV): Steun. De heer Harbers (VVD): Steun. De heer Bisschop (SGP): Statische elektriciteit voorzitter. De voorzitter: Ja ik zag het. De heer Bisschop (SGP): Steun. De voorzitter: Dank u wel. De heer Öztürk. De heer Öztürk (DENK): Steun. De voorzitter: U heeft een meerderheid mevrouw Beckerman. Tot slot de heer Smeulders namens GroenLinks. Het kan daar ook inderdaad.De heer Smeulders (GroenLinks): Dank u wel voorzitter. Dinsdag gaan we stemmen om de gemeente Katwijk te overrulen om daar woningen te bouwen. Gisteren ontvingen wij een brief van de gemeente Katwijk dat zij juist betaalbare woningen willen bouwen en het Rijksvastgoedbedrijf niet. Daar staan ook stukken over in de krant. Het lijkt mij heel belangrijk dat we voor die stemmingen een kabinetsreactie krijgen zodat we een objectief beeld hebben. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde van de regeling van werkzaamheden gekomen. De vergadering wordt enkele ogenblikken geschorst.