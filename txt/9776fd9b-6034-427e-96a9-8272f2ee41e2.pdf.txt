13 Regeling van werkzaamheden (stemmingen) De voorzitter: Aan de orde zijn de stemmingen van donderdag 6 juli 2023. Voordat we van start gaan geef ik de heer Mohandis en mevrouw Van der Plas het woord. Gaat uw gang meneer Mohandis. De heer Mohandis (PvdA): Voorzitter dank u wel. Onder punt 18 de stemmingen over moties ingediend bij het tweeminutendebat Participatiewet zouden wij de motie op stuk nr. 294 over de basisbanen willen intrekken gezien de toezegging die gedaan is. Dank u. De voorzitter: Dank u wel. Aangezien de motie-Mohandis/Kathmann (34352 nr. 294) is ingetrokken maakt zij geen onderwerp van behandeling meer uit. Dan mevrouw Van der Plas BBB. Mevrouw Van der Plas (BBB): Ik zou graag onder punt 15 de stemmingen over moties ingediend bij het tweeminutendebat Zorgverzekeringsstelsel de motie op stuk nr. 1215 willen aanhouden. De voorzitter: Dank u wel. Dat gaan we doen. Dank ook aan de staatssecretaris voor haar aanwezigheid bij de stemmingen. We gaan meteen van start.