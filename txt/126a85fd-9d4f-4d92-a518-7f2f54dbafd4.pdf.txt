9 Stemmingen Wet vrachtwagenheffing Aan de orde zijn de stemmingen in verband met het wetsvoorstel Regels voor het in rekening brengen van een vrachtwagenheffing voor het rijden met een vrachtwagen op aangewezen wegvakken (Wet vrachtwagenheffing) (35910). (Zie wetgevingsoverleg van 14 maart 2022.) Het amendement-Grinwis c.s. (stuk nr. 9) is ingetrokken. Ik stel vast dat daarmee wordt ingestemd. De voorzitter: Het amendement-Koerhuis/Van Ginneken (stuk nr. 11) is ingetrokken. Ik stel vast dat daarmee wordt ingestemd. De voorzitter: Voordat we verdergaan met de stemmingen zeg ik u wel even dat het voor mij even wennen zal zijn omdat niet iedereen op dezelfde plek zit. Ik kan u dus niet beloven dat ik het zo snel doe als de afgelopen keren. Ik moet er een beetje in komen denk ik. In stemming komt het amendement-Grinwis c.s. (stuk nr. 10). De voorzitter: Ik constateer dat de leden van de fracties van de SP GroenLinks Volt de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB de PVV en Groep Van Haga voor dit amendement hebben gestemd en de leden van de fracties van DENK en FVD ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Grinwis c.s. (stuk nr. 10). De voorzitter: Ik constateer dat de leden van de fracties van de SP GroenLinks Volt de PvdA de PvdD Fractie Den Haan D66 de ChristenUnie de VVD de SGP Lid Omtzigt en het CDA voor dit wetsvoorstel hebben gestemd en de leden van de fracties van DENK JA21 BBB de PVV FVD en Groep Van Haga ertegen zodat het is aangenomen.