6 Stemming motie Ontwikkelingen rondom het coronavirus d.d. 12 augustus 2020 Aan de orde is de stemming over een aangehouden motie ingediend bij het debat over Ontwikkelingen rondom het coronavirus d.d. 12 augustus 2020 te weten: - de motie-Wilders over structureel een forse salarisverhoging voor zorgmedewerkers (25295 nr. 480). (Zie vergadering van heden.) De voorzitter: Er is een verzoek om een hoofdelijke stemming. Om hoofdelijk te kunnen stemmen moeten we een quorum hebben. Daarom wordt nagegaan hoeveel mensen in het gebouw der Kamer aanwezig zijn. Om dat te kunnen vaststellen zal een lijst worden voorgelezen. Daar wachten we nu even op. De heer Asscher (PvdA): U kunt toch ook de hoofdelijke stemming doen en dan daarna vaststellen of er een quorum was? Het is raar om eerst een lijst voor te lezen en dan ... Ik zou zeggen: ga dan gewoon stemmen. De voorzitter: Om hoofdelijk te kunnen stemmen moeten we eerst vaststellen of wij een quorum hebben. Daarvoor heb je die lijst nodig. De heer Wilders (PVV): Ik denk dat de mensen die het nu nog volgen wel even een kleine uitleg nodig hebben over waarom u denkt dat u nu moet vaststellen of er wel een quorum is. Dat is natuurlijk omdat de coalitiepartijen bij de stemming over een motie die gaat over het salaris van zorgmedewerkers gewoon zijn weggelopen en zich massaal hebben afgemeld bij onze Griffie omdat ze niet compleet waren. Terwijl wij en veel oppositiepartijen hier vanaf 9.00 uur 's morgens onze mensen present hebben is het zo dat de coalitie opstaat weggaat en tegen die zorgmedewerkers en onze democratie zegt: bekijk het maar! Dat is waarom u nu moet vaststellen of er een quorum is. Dat is niet omdat er iets raars is gebeurd; dat is omdat zij dit hebben geflikt. Ik vind het een schande dat zij dit doen voorzitter. Ik stel u toch voor om nu gewoon te gaan stemmen. De voorzitter: Ik zie u ook staan de heer Klaver. De heer Klaver (GroenLinks): Voorzitter. We wachten natuurlijk of er een quorum is maar ik wil hier ook gezegd hebben ook richting de coalitie watik ervan vind dat collega's weglopen om ervoor te zorgen dat we geen quorum hebben en dat we niet kunnen stemmen over een belangrijke motie over het salaris van de mensen in de zorg. Ik vind het ronduit ondemocratisch. Het is reces en ik snap dat het ook echt heel vervelend is vooral voor onze gezinnen niet voor ons dat je terugkomt van reces om hier te debatteren. En ook voor ons hoor ik hier. Maar dat je dan wegloopt om nu niet te willen stemmen? Ik vind het onbehoorlijk ten opzichte van de collega's hier in de Tweede Kamer ... De voorzitter: De heer Klaver ... De heer Klaver (GroenLinks): ... maar vooral ten opzichte van al die mensen die in de zorg werken. Bah. De voorzitter: De heer Klaver we gaan gewoon de lijst laten lezen zodat de leden hun stem kunnen uitbrengen. De heer Wilders (PVV): Voorzitter een punt van orde. Wij zitten in groepen van drie. We hebben niet iedereen hier. Dus hoe gaat u dat nou doen? Dan moet u het weer in groepen van drie doen want je kunt nu niet alle leden gaan oproepen. De voorzitter: Nee dat klopt. We gaan zo even de groepen samenstellen dus als u even geduld hebt ... De heer Klaver (GroenLinks): U zegt: het gaat erover of mensen in het gebouw aanwezig zijn. Het gaat erom of ze zijn afgemeld. Ik weet precies wat er gebeurt. Misschien zijn de mensen nu nog ... Er zou een kwartier geschorst worden. Als we nu de groepen gaan oproepen dan halen we het quorum niet. Dan kunnen we het net zo goed niet doen. We kunnen toch gewoon kijken? U kunt zien in het systeem of er nu voldoende mensen in huis zijn. Als er nu een quorum is is er een quorum en dan wil ik dat er nu gestemd gaat worden. Ik wil niet dat we nu de namen gaan voorlezen. We kunnen vaststellen of er een quorum is. Zo werkt het en daar zou ik graag gebruik van willen maken. En niet nu het quorum gaan voorlezen. Het zou een kwartier schorsing zijn. Dat hebben we gedaan voorzitter. We hadden eigenlijk maar vijf minuutjes nodig. Als collega's vragen om een langere schorsing ga je daar natuurlijk mee akkoord. Misschien moesten ze nog iets bespreken. Dat hebben ze gebruikt om de boel te frustreren ... De heer Wilders (PVV): Voorzitter als allerlaatste ... De voorzitter: Ja als allerlaatste want ik ga toch even schorsen om met jullie even kort te overleggen. Want anders snapt niemandmeer waar we mee bezig zijn. Dat is zonde van het hele debat van vandaag. De heer Wilders (PVV): Daar heeft u gelijk in. Een laatste opmerking: laat u alstublieft niet te lang wachten. Ik zie net in de gang de heer Pieter Heerma wegrennen uit de Tweede Kamer omdat hij zo laf was om niet te stemmen. We moeten nú stemmen! De voorzitter: Ik schors nu de vergadering voor enkele ogenblikken. De vergadering wordt enkele ogenblikken geschorst. De voorzitter: Het zag er een beetje chaotisch uit. Dat heeft te maken met het feit dat we op het laatste moment inderdaad moeten vaststellen of er een quorum aanwezig is of niet voor een hoofdelijke stemming. Mij is gebleken dat er 62 leden in het gebouw der Kamer aanwezig zijn dus het quorum is niet meer aanwezig. We kunnen dus niet hoofdelijk stemmen. De namen van de leden die aanwezig zijn zullen in de Handelingen worden opgenomen. Ik zal op een later tijdstip een nieuwe vergadering bijeenroepen. Voordat ik de vergadering sluit zie ik de heer Wilders en de heer Klaver staan. Een heel korte opmerking. Meneer Wilders. De heer Wilders (PVV): Nou ja kort voorzitter. Kijk er was net een quorum. Er waren denk ik misschien wel tussen de 100 en 150 mensen aanwezig en nu zijn het er minder dan 70. Dat betekent dat over een belangrijke motie over het zorgpersoneel en hun salaris fractievoorzitters en hele fracties rennend de Kamer uit zijn gegaan zich collectief hebben afgemeld omdat ze niet de discipline hadden — dat is ons vak — om hier vandaag te zijn leuk of niet en te stemmen over moties. Dat is het frustreren van het proces en ze zijn geen knip voor de neus waard. De voorzitter: Dan de heer Klaver. De heer Klaver (GroenLinks): Voorzitter. Ik vind het belangrijk om het hier te benoemen ook voor de Handelingen: de coalitie is letterlijk weggerend uit de Kamer om niet te hoeven stemmen over een motie die gaat over de salarissen in de zorg. We zijn collectief teruggekomen in dit reces om te debatteren en de stemmingen hierover worden gefrustreerd door de coalitiefracties. Dat is oncollegiaal en vooral ondemocratisch. De voorzitter: Dank u wel. Dan wil ik eigenlijk de vergadering sluiten. Heel kort meneer Asscher en daarna mevrouw Marijnissen. De heer Asscher (PvdA): Voorzitter. Ik wil gezegd hebben dat ik echt met terughoudendheid verzocht heb om de Kamer terug te roepen vanreces want dat heeft een enorme impact. Mensen zijn van vakantie teruggekomen en hebben hier de hele dag vergaderd op een zeer inhoudelijke manier. Ik kon het eerlijk gezegd niet geloven toen de heer Wilders me net vertelde dat dit aan het gebeuren was dat in vredestijd in een democratie coalitie-Kamerleden het gebouw ontvluchten om een stemming onmogelijk te maken die iets goeds wil doen namelijk meer salaris. Dat vind ik ongehoord ondemocratisch en ook niet getuigen van het respect dat een coalitie hoort te hebben voor een oppositie. Mevrouw Marijnissen (SP): Voorzitter. Ik denk dan eigenlijk alleen maar aan die zorgverleners. Het is een heel politiek circus hier. Wij moeten zelf in de regels opzoeken wat er precies wel mag en wat er niet mag maar wat moeten die zorgverleners wel niet denken? Wat moeten ze wel niet denken als ze eerst horen "er is eigenlijk geen geld voor jullie waardering" en dat vervolgens als het dreigt misschien toch te gebeuren de coalitie hier wegrent uit de Tweede Kamer? Ik zou echt niet weten wat zorgverleners hiervan moeten denken maar de motie komt terug en dan gaan we ervoor zorgen dat het gaat gebeuren. De voorzitter: Oké. Dank u wel. Ik dank iedereen. Ik dank de minister voor Medische Zorg die ook dit tafereel heeft meegemaakt. Hieronder volgen de namen van de leden die aanwezig waren voor de hoofdelijke stemming. Daarna sluit ik de vergadering. Aanwezig zijn 60 leden der Kamer te weten: Van Aalst Agema Alkaya Arib Asscher Azarkan Beckerman Beertema Van den Berg Van den Berge Bromet Buitenweg Tony van Dijck Dik-Faber Ellemeet Van Esch Futselaar Van Gerven De Graaf Graus Van Haga Hiddema Jansen Jetten De Jong Karabulut Van Kent Klaver Van Kooten-Arissen Kops Kröger Krol Kuiken Kuzu Laçin Van der Lee Leijten Madlener Maeijer Marijnissen Markuszower Edgar Mulder Van den Nieuwenhuijzen Nijboer Van Nispen Van Ojik Omtzigt Özütok Ploumen Van Raan Renkema Sazias Smeulders Snels Van der Staaij Stoffer Veldman Van Weerdenburg Westerveld en Wilders.