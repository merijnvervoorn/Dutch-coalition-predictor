20 Regeling van werkzaamheden De voorzitter: Aan de orde is de regeling van werkzaamheden. Ik deel aan de Kamer mee dat de fractie van de PvdA bij de stemmingen op dinsdag 10 mei jongstleden over de motieOuwehand (21501-32 nr. 1412) en de motie-Bromet/Thijssen (35925-XIV nr. 123) geacht wenst te worden vóór deze moties te hebben gestemd. Ik deel aan de Kamer mee dat voor het dertigledendebat over de uitspraken en voorstellen van oud-minister van Financiën Hoogervorst inzake de euro de termijn voor toekenning is verlengd. Op verzoek van de fractie van de PvdA heb ik benoemd in de vaste commissie voor Economische Zaken en Klimaat het lid Kathmann tot lid in de bestaande vacature. Op verzoek van de fractie van GroenLinks heb ik benoemd in de vaste commissie voor Binnenlandse Zaken het lid Bouchallikh tot plaatsvervangend lid in plaats van het lid Ellemeet. Ingevolge artikel 9.25 van het Reglement van Orde stel ik voor de volgende initiatiefvoorstellen als vervallen te beschouwen: - Voorstel van wet van de leden Duivesteijn en Santi tot wijziging van de Woningwet (landelijke ombudsman voor huurders) (27236); - Voorstel van wet van de leden Van Heemst en Wolfsen tot wijziging van de Wet wapens en munitie in verband met de bestrijding van het illegaal bezit van wapens en daarmee samenhangend geweld (27611); - Voorstel van wet van de leden Koenders en Rabbae tot wijziging van Boek 2 van het Burgerlijk Wetboek en van het Wetboek van Burgerlijke Rechtsvordering in verband met het verschaffen van informatie omtrent maatschappelijk relevante activiteiten (maatschappelijk verantwoord ondernemen) (27905); - Voorstel van wet van het lid Duyvendak tot wijziging van enkele wetten in verband met de invoering van een belasting ter regulering van het verkeer (Wet regulerende heffing wegverkeer) (29535); - Voorstel van wet van het lid Crone houdende regels inzake de toegankelijkheid veiligheid bereikbaarheid en redelijke prijsstelling van basisbetaaldiensten (Wet toegankelijkheid en bereikbaarheid basisbetaaldiensten) (29688); - Voorstel van het lid Halsema tot wijziging van artikel 139a van het Reglement van Orde (30022); - Voorstel van wet van het lid Hamer houdende regels met betrekking tot een tegemoetkoming in de kosten van kinderopvang en waarborging van de kwaliteit van kinderopvang (Wet basisvoorziening kinderopvang en ontwikkelingsstimulering) (30479); - Voorstel van wet van het lid Voordewind tot strafbaarstelling van het in de openbaarheid ontkennen op grove wijze bagatelliseren goedkeuren of rechtvaardigen van volkerenmoord (strafbaarstelling negationisme) (30579);- Voorstel van wet van het lid Van Dam tot wijziging van de Telecommunicatiewet in verband met een betere bescherming van abonnees tegen ongevraagde communicatie (30845); - Voorstel van wet van de leden Smits en Bussemaker tot wijziging van de Wet gelijke behandeling op grond van handicap of chronische ziekte in verband met uitbreiding van de reikwijdte tot het openbaar vervoer (30878); - Voorstel van wet van het lid Van Velzen tot wijziging van de Flora- en faunawet in verband met het verbod op de drukjacht (31264) - Voorstel van wet van het lid Smeulders tot wijziging van de Wet arbeid en zorg (Wet Langdurend Zorgverlof) (31800); - Voorstel van wet van de leden Blanksma-van den Heuvel en Spekman tot wijziging van de Wet op het financieel toezicht met betrekking tot televisiereclame over geldkrediet (31911); - Voorstel van wet van het lid Van Klaveren tot het houden van een referendum over de wenselijkheid van de invoering van een verbod op de bouw van minaretten (Wet referendum minarettenverbod) (33010); - Voorstel van wet van het lid Gesthuizen tot wijziging van Boek 7 van het Burgerlijk Wetboek houdende verbetering van de huurbescherming van huurders van bedrijfsruimte (33018); - Voorstel van wet van het lid Çelik houdende wijziging van de Wet op het primair onderwijs de Wet op de expertisecentra en de Wet op het voortgezet onderwijs teneinde de regels voor bekostiging van een nieuwe school aan te scherpen (33218); - Voorstel van wet van de leden Ulenbelt en Krol ter overbrugging van de periode tussen de ingangsdatum van de Algemene Ouderdomswet en aanvullende inkomensregelingen (Tijdelijke wet overbruggingsuitkering AOW) (33721); - Voorstel van wet van het lid Van Klaveren tot wijziging van het Wetboek van Strafrecht in verband met een verruiming van de vrijheid van meningsuiting (34051); - Voorstel van wet van de leden Recourt en Van Oosten tot wijziging van het Burgerlijk Wetboek en van enige andere wetten in verband met de herziening van het stelsel van kinderalimentatie (Wet herziening kinderalimentatie) (34154); - Voorstel van wet van het lid Klein tot wijziging van de Kieswet ten behoeve van het elektronisch kunnen inleveren van kandidatenlijsten of daarmee samenhangende bescheiden (34258); - Voorstel van wet van het lid Van Klaveren tot wijziging van de Huisvestingswet 2014 in verband met het laten vervallen van de gemeentelijke plicht om zorg te dragen voor opvang van asielzoekers (34308); - Voorstel van rijkswet van het lid Van Veldhoven tot regeling van de formulieren van afkondiging van wetten en rijkswetten en van kennisgeving door de Koning aan de Staten-Generaal van zijn besluit omtrent enig voorstel van wet of rijkswet (Rijkswet afkondigings- en kennisgevingsformulieren) (34380-(R2067)); - Voorstel van wet van het lid Van Klaveren betreffende het houden van een raadplegend referendum over het Nederlandse lidmaatschap van de Europese Unie (Wet raadplegend referendum Nederlands EU-lidmaatschap) (34423); - Voorstel van wet van het lid Koser Kaya tot intrekking van de Zondagswet (34464);- Voorstel van wet van het lid Van Klaveren betreffende het beëindigen van positieve discriminatie (34521); - Voorstel van wet van het lid Smaling tot wijziging van de Elektriciteitswet 1998 en de Gaswet teneinde het groepsverbod niet voor regionale netbeheerders te laten gelden (34560); - Voorstel van wet van het lid Van Vliet tot wijziging van onder andere de Comptabiliteitswet 2001 en de Wet rechtspositie rechterlijke ambtenaren in verband met het verlagen van het aantal kandidaten op aan de Tweede Kamer toe te zenden aanbevelingslijsten ten behoeve van de benoeming van leden van de Algemene Rekenkamer en de Hoge Raad der Nederlanden en van de Wet Nationale ombudsman in verband met het stellen van de ambtstermijn van de Kinderombudsman en de Veteranenombudsman op zes jaren (34625); - Voorstel van wet van het lid Öztürk tot wijziging van de Wet normering topinkomens in verband met de uitbreiding van de reikwijdte naar werknemers (Wet uitbreiding personele reikwijdte WNT) (34818); - Voorstel van wet van het lid Van Raak tot wijziging van de Algemene pensioenwet politieke ambtsdragers en enige andere wetten in verband met de toepassing van het sociale zekerheidsstelsel op politieke ambtsdragers (Wet sociale zekerheid politieke ambtsdragers 2018) (34943); - Voorstel van wet van het lid Verhoeven houdende een regeling voor een afwegingsproces voor het gebruik van kwetsbaarheden in geautomatiseerde werken door de overheid (Wet Zerodays Afwegingsproces) (35257); - Voorstel van wet van het lid Futselaar tot wijziging van de Wet studiefinanciering 2000 in verband met het mogelijk maken van een bij algemene maatregel van bestuur in te voeren inkomensafhankelijke beurs hoger onderwijs (Wet invoering inkomensafhankelijke beurs ho) (35675); - Voorstel van wet van het lid Groothuizen tot wijziging van de Wet op de rechterlijke organisatie in verband met het laten vervallen van de bijzondere aanwijzingsbevoegdheden van de minister met betrekking tot de uitoefening van de taken en bevoegdheden van het openbaar ministerie (Wet verval bijzondere aanwijzingsbevoegdheden openbaar ministerie) (35768). Ingevolge artikel 10.10 van het Reglement van Orde stel ik voor de volgende initiatiefnota's als vervallen te beschouwen: - Initiatiefnota van het lid Van Dijken over onverantwoord ouderschap (32405); - Initiatiefnota van de leden Groot en Recourt: "Een centraal aandeelhoudersregister voor besloten- en (niet-beursgenoteerde) naamloze vennootschappen" (32608); - Initiatiefnota van het lid Koppejan over acquisitiefraude en spookfacturen (33233); - Initiatiefnota van de leden Bontes Van Dekken en Oskam over maatregelen ter bestrijding van voetbalvandalisme en ernstige overlast (33281); - Initiatiefnota van het lid Van Veldhoven over energiebesparing in een oogopslag (33649); - Initiatiefnota van het lid Gesthuizen: "Naar een Nationale Fraude Autoriteit (NFA)" (33958); - Initiatiefnota van het lid Recourt: "De toepassing van herstelbemiddeling binnen het strafrecht" (34093);- Initiatiefnota van de leden Gesthuizen en Merkies: "Het centraal aandeelhoudersregister in de strijd tegen witwassen" (34095); - Initiatiefnota van de leden Recourt en Oosenbrug: "Op weg naar de Datawet" (34099); - Initiatiefnota van het lid Van Dekken over de aanpak van matchfixing in Nederland (34119); - Initiatiefnota van het lid Van Gerven: "Groeikansen voor de biologische landbouw. Van stiefkind naar oogappel" (34539); - Initiatiefnota van het lid Van Veldhoven: "Geen woorden maar daden en energie besparen — voorstellen voor efficiënte energiebesparing in de energie-intensieve industrie" (34582); - Initiatiefnota van het lid Verhoeven: "Het Internet der Dingen: maak apparaten veilig!" (34613); - Initiatiefnota van de leden Gesthuizen en Mei Li Vos: "Een gelijk speelveld voor tolken en vertalers" (34701); - Initiatiefnota van het lid Den Boer: "Naar een moderne Uitvaartwet" (35077); - Initiatiefnota van het lid Sienot: "De ruggengraat voor goedkope en schone stroom het elektriciteitsnet van de toekomst" (35563). Ik stel voor toe te voegen aan de agenda: - het tweeminutendebat Passende bekostiging integrale geboortezorg (32279-222) met als eerste spreker het lid Kuiken van de PvdA; - het tweeminutendebat Gezond en veilig werken (CD 12/5) met als eerste spreker het lid Kathmann van de PvdA; - het tweeminutendebat Coronasteunpakket (CD 12/5) met als eerste spreker het lid Romke de Jong van D66. Overeenkomstig de voorstellen van de voorzitter wordt besloten. De voorzitter: Ik geef het woord aan de heer Baudet Forum voor Democratie voor zijn verzoek. De heer Baudet (FVD): Dank u wel. De integriteit van verkiezingen is zo'n beetje het allerbelangrijkste in een democratie. Als verkiezingen niet eerlijk verlopen als stemmingen niet eerlijk worden uitgebracht en worden geteld en bekeken dan functioneert de democratie niet meer. De nieuwe documentaire die in de Verenigde Staten is uitgebracht 2000 Mules van Dinesh D'Souza laat overtuigend bewijs zien dat de verkiezingen in de Verenigde Staten van november 2020 gestolen zouden kunnen zijn. Het is zeer overtuigend het is zeer grondig gedaan en het is schokkend. Dit heeft natuurlijk enorme implicaties voor onze relatie met de Verenigde Staten aan de ene kant en aan de andere kant ook in Nederland. De voorzitter: U wilt een debat aanvragen.De heer Baudet (FVD): Ja ik wil een debat aanvragen. Dit is een uitleg. Ik wil met zowel de minister van Buitenlandse Zaken als de minister van Binnenlandse Zaken een debat. Ik denk dat dit de allerhoogste prioriteit voor ons als Kamer moet zijn. Het moet aan de top van onze zorgen liggen. Als dit ook in Nederland kan gebeuren of gebeurt dan is onze hele democratie geen knip voor de neus meer waard. De voorzitter: We gaan kijken of daar steun voor is. Het moet ietsje korter. Wie steunt het debat van de heer Baudet? Mevrouw Dekker-Abdulaziz (D66): Geen steun voorzitter. De heer Bisschop (SGP): Voorzitter. Ik moet eerst nog eens een recensie van die film lezen. Geen steun. Mevrouw Inge van Dijk (CDA): Geen steun. De heer Strolenberg (VVD): Geen steun. De heer Dassen (Volt): Geen steun. De heer Grinwis (ChristenUnie): Voorzitter geen steun. De heer Van Haga (Groep Van Haga): Steun. Mevrouw Van der Plas (BBB): Geen steun. De voorzitter: Dank u wel. Er is geen meerderheid voor uw verzoek meneer Baudet. Dan gaan we naar de heer Klaver van GroenLinks. De heer Klaver (GroenLinks): Voorzitter. Mede namens de collega's van de PvdA sta ik hier wederom om een debat aan te vragen. Ik zou graag willen dat het dertigledendebat dat we vorige week hebben aangevraagd over de Voorjaarsnota wordt omgezet in een plenair debat een meerderheidsdebat volgende week in te plannen. Ik weet niet of ze nu ook bij de heer Wilders zijn geweest; over vijf minuten komen ze langs. Inmiddels zijn ze bij alle fracties langs geweest. We zijn ingegaan op de uitnodiging. Zo hoort dat maar bij een democratie hoortook een debat. Dan gaan we niet wachten tot eind juni. Dat debat moet snel gevoerd worden hier in de plenaire zaal. De voorzitter: Dank u wel. De heer Van Nispen (SP): Steun van de SP voor dit verzoek. De heer Heinen (VVD): Voorzitter. De heer Klaver zei het al: dit verzoek wordt wekelijks gedaan. Wekelijks zeggen we: betrek dit onderwerp nou bij het debat over de Voorjaarsnota zelf. Ik hoor de heer Klaver ook zeggen dat hij dat debat eigenlijk te laat gepland vindt. Daarom zou ik eigenlijk dezelfde lijn willen hanteren om het te betrekken bij de Voorjaarsnota. Geen steun dus voor dit specifieke verzoek maar ik kijk dan wel naar u voorzitter om het debat over de Voorjaarsnota eerder te plannen zodat we meer op hoofdlijnen over de Voorjaarsnota kunnen spreken. De heer Wassenberg (PvdD): Voorzitter. De gesprekken in de achterkamertjes zijn gevoerd. Daar kun je van wat vinden maar laten we dan zeker ook het gesprek hier voeren. Dus steun voor dit debatverzoek. De heer Van Baarle (DENK): Steun voor dit verzoek mede namens mevrouw Den Haan. De heer Bisschop (SGP): Voorzitter. Ik ben er voorstander van om dit gewoon te betrekken bij de behandeling van de Voorjaarsnota. Dat kan een aparte paragraaf worden een mooi debat daarvoor. Mevrouw Van der Plas (BBB): Steun voor het verzoek. De heer Dassen (Volt): Steun mede namens BIJ1. De heer Grinwis (ChristenUnie): Voorzitter. Geen steun voor dit verzoek van de heer Klaver. Ik steun de lijn van de heer Heinen om het debat over de Voorjaarnota wel een aantal weken naar voren te halen zodat we wel snel kunnen debatteren. De heer Jansen (FVD): Steun. De heer Eerdmans (JA21): Steun voorzitter. Wij willen graag in het openbaar bespreken wat onze inzet is en ook die van andere partijen. Bovendien is er door de minister van Financiën gezegd dat de koopkracht zou worden gerepareerd in deze Voorjaars-nota. In ons gesprek met de minister-president en mevrouw Kaag is juist gebleken dat de hele koopkrachtdiscussie wordt doorgeschoven naar september. Dat kan niet. De weg daarnaartoe — dat ben ik helemaal eens met de heer Klaver — moet hier gewoon publiekelijk besproken worden. Mevrouw Van Beukering-Huijbregts (D66): Voorzitter ook geen steun voor dit verzoek. Wij volgen daarin de lijn van de VVD om te proberen het debat over de Voorjaarsnota naar voren te halen. De heer Omtzigt (Lid Omtzigt): Steun. De heer Van Haga (Groep Van Haga): Steun voor het voorstel van de heer Heinen. Mevrouw Inge van Dijk (CDA): Steun voor het verzoek van de heer Heinen om het debat naar voren te halen. De heer Wilders (PVV): Voorzitter. Net als vorige week: steun. Als het eerder kan ook goed maar dan is wel mijn vraag: wanneer is dan "eerder"? Want alleen maar "eerder" zeggen en dat aan u overlaten … Met alle respect voor u dan is wel mijn vraag — als dat mag voorzitter — aan de collega van de VVD wat hij met "eerder" bedoelt. De heer Heinen (VVD): Terechte vraag. Ik ga natuurlijk niet over de plenaire agenda maar zo snel als kan. De voorzitter: Er is in ieder geval een meerderheid om het debat zo spoedig mogelijk te gaan plannen. Daar gaan we natuurlijk ons best voor doen kijkend naar de agenda's. De heer Klaver tot slot. De heer Klaver (GroenLinks): Voorzitter. Als ik het goed begrijp dan zou de Voorjaarsnota er ook volgende week al kunnen zijn dus dan kan dat ook volgende week worden ingepland. Dan ga ik na ommekomst van de Voorjaarsnota gelijk het debat inplannen. De voorzitter: We gaan ons best doen. De heer Klaver nog even. Of nee de heer Wilders PVV. De heer Wilders (PVV): Ik weet natuurlijk niet wanneer die Voorjaarsnota wordt ingediend. Volgende week is een korte week in de Kamer want volgens mij vergaderen we op donderdag niet. Mijn voorstel zou zijn om het als het niet volgende week kan uiterlijk de week na Hemelvaart te doen.De voorzitter: Meestal komt dat zo rond 1 juni maar we gaan contact opnemen met het departement en een en ander dan zo spoedig mogelijk inplannen. Ik dank u zeer. Dan is het woord aan de heer Jansen van Forum voor Democratie voor zijn verzoek. Gaat uw gang. De heer Jansen (FVD): Bedankt mevrouw de voorzitter. Het is geen geheim dat de coronamaatregelen er enorm ingehakt hebben. Er is een onderzoek geweest onder jongeren. Daaruit bleek dat een op de vijf jonge mensen zelfmoordgedachten heeft gehad tijdens de verschillende lockdowns. Het is enorm ingrijpend geweest. Mensen zijn aan de drugs geraakt. Ik vind dat we een groot debat moeten voeren met de minister van Volksgezondheid over de implicaties die het nog steeds heeft en mogelijk in de toekomst ook weer als in het najaar misschien wel weer lockdowns volgen. De voorzitter: Dank u wel. Mevrouw Agema PVV. Mevrouw Agema (PVV): Dank u wel voorzitter het is inderdaad een weerzinwekkend bericht. We hebben in de procedurevergadering van vorige week besloten om over dit bericht op 1 juni te debatteren. Dat zullen we dan ook gaan doen. De voorzitter: Dus in een commissiedebat? Mevrouw Agema (PVV): Ja. De voorzitter: Dus geen steun voor een apart debat want er is een commissiedebat. Mevrouw Van der Plas (BBB): Daar wil ik me eigenlijk bij aansluiten. In het commissiedebat Ggz is hier ook bij stilgestaan. Op zich wil ik zo'n debat best steunen ware het niet dat er al iets in de commissie is gepland. Als de heer Jansen zich hierover zo veel zorgen maakt zou ik hem ertoe willen oproepen om naar deze commissiedebatten te komen. Want het is een verschrikkelijk probleem. Daar kunt u uitgebreid het woord voeren. U kunt daarna in tweeminutendebatten moties indienen. Dit voelt weer als: we zien iets in de krant en dan moeten we er een debat over voeren. De voorzitter: U krijgt straks het woord meneer Jansen. Ik laat eerst even iedereen reageren. U krijgt het slotwoord.Mevrouw Van der Plas (BBB): Dat wilde ik wel even zeggen. Ik ondersteun alles wat de heer Jansen zegt maar kom dan ook gewoon. De voorzitter: Dank u wel mevrouw Van der Plas. U heeft uw punt gemaakt. Mevrouw Westerveld (GroenLinks): Ik zou het nog concreter willen maken en de heer Jansen willen uitnodigen om morgen naar het commissiedebat over jeugd te komen. Wij gaan morgen uitgebreid praten over de toekomstige plannen voor de jeugdzorg. Daar past dit onderwerp ook prima bij. Ook daar kan Forum voor Democratie bij aansluiten. Mevrouw Paulusma (D66): Voorzitter geen steun. Ik heb u niet gezien bij het commissiedebat Ggz en ik sluit mij aan bij de uitnodiging van mevrouw Westerveld voor het commissiedebat van morgen. De heer Bisschop (SGP): Voorzitter. De lijn van de collega van de PVV is denk ik een hele goede. Laten we het daaraan koppelen. De heer Van Haga (Groep Van Haga): Steun voor het belang van het onderwerp maar ik sluit mij ook aan bij de opmerking van mevrouw Agema dat het bij het volgende commissiedebat betrokken kan worden. Mevrouw Den Haan (Fractie Den Haan): Dat geldt ook voor mij en de fractie van DENK. De heer Grinwis (ChristenUnie): Voorzitter. Alles wat mevrouw Van der Plas zei dus geen steun. Mevrouw Tielen (VVD): Ik wil mij ook graag aansluiten bij de woorden van mevrouw Agema. En verder zijn er veel zinnige dingen gezegd. Mevrouw Van den Berg (CDA): Ook ik sluit mij aan bij de woorden van mevrouw Agema. De heer Van Nispen (SP): Wij ook. Dit kan bij het coronadebat in commissieverband op 1 juni betrokken worden. Ik zeg dit mede namens de PvdA. De heer Dassen (Volt): Geen steun. Het kan bij het commissiedebat.De heer Wassenberg (PvdD): Daar ben ik het mee eens. De voorzitter: U heeft geen meerderheid maar ik heb u beloofd het laatste woord te mogen voeren. De heer Jansen (FVD): Er worden een aantal dingen gezegd. Kijk dit is zó ingrijpend geweest voor onze samenleving dit heeft een generatie grotendeels verwoest. De impact is zó ontzettend groot dat het gewoon een plenair debat verdient. Dat is echt anders dan een commissiedebat. Voor het commissiedebat staan allerlei dingen geagendeerd. Er worden allerlei onderwerpen besproken. In een volwaardig plenair debat hier kan het de aandacht krijgen die het verdient. Dat moet gewoon gebeuren. We moeten dit met elkaar bespreken. Dit is wellicht de grootste klap geweest voor een generatie ooit buiten oorlogstijd. De voorzitter: Dank u wel. U heeft nog een tweede verzoek. De heer Jansen (FVD): Mevrouw de voorzitter dank u wel. We hadden het in het mondelinge vragenuurtje al over de kwestie rondom de verplichte warmtepompen. Ik vind dat daar nog veel meer over te zeggen is dus ik wil graag een debat met de minister voor Volkshuisvesting. De voorzitter: Dank u wel. De heer Edgar Mulder PVV. De heer Edgar Mulder (PVV): Steun. De heer Bisschop (SGP): Voorzitter. Wij hebben dit zojuist grondig behandeld. Wat mij betreft is dat voor dit moment voldoende. Geen steun. Mevrouw Kamminga (VVD): Ik ben het eens met de heer Bisschop. Er is binnenkort weer een commissiedebat. Ik wil nog wel even benoemen dat ik af wil van het frame dat een commissiedebat geen volwaardig debat zou zijn. Daar ben ik het gewoon niet mee eens. Het zijn volwaardige debatten. De heer Van Haga (Groep Van Haga): Steun. Mevrouw Paulusma (D66): Geen steun.De heer Wassenberg (PvdD): Steun. De heer Eerdmans (JA21): Steun ook namens BBB. Wij hebben net besloten om nog een reeks vragen op de minister af te vuren over dit onzalige plan. Wij zouden de antwoorden daarop graag ontvangen voor dit debat dat er zeker moet komen. Mevrouw Den Haan (Fractie Den Haan): Geen steun ook namens DENK. De heer Bontenbal (CDA): Geen steun. Dit gaan we met elkaar gezellig bij een commissiedebat uitdiscussiëren. Ik hoop dat u er dan ook bent. De heer Grinwis (ChristenUnie): Geen steun. Het kan prima in een commissiedebat. De heer Van Nispen (SP): Of het gezellig wordt weet ik niet maar er komen echt genoeg commissiedebatten aan om het over dit belangrijke onderwerp te hebben. De voorzitter: U heeft geen steun meneer Jansen maar ik dank u zeer ook voor de mondelinge vraag. Dan gaan we naar de heer Van Haga van de Groep Van Haga. De heer Van Haga (Groep Van Haga): Voorzitter. Midden in de coronalockdown steggelde het ministerie van VWS met ziekenhuizen over de vergoeding voor extra ic-bedden. Sommige ziekenhuizen kregen zelfs het advies van VWS om bedden te schrappen. Het hele coronabeleid werd daarop nota bene afgestemd. We hebben er moties over ingediend. We hebben er eindeloos over gedebatteerd. Het is verbijsterend om nu te lezen over het geruzie achter de schermen terwijl er allerlei tekorten waren. Kamerleden vroegen keer op keer om meer iccapaciteit. Ik snap echt wel dat dit weer aan een commissiedebat kan worden toegevoegd maar als je ziet dat we honderden miljarden hebben uitgegeven dat we honderden miljarden schade hebben opgelopen en dat we 80 miljard hebben uitgegeven aan steun dan vind ik dit zo'n pregnant onderwerp dat je hier toch weleens over mag debatteren. Dit is zo belangrijk dat hierop waarschijnlijk een bewindspersoon zou moeten vallen. We zijn echt in het pak genaaid. De voorzitter: Dank u wel. Dan gaan we naar mevrouw Agema PVV. Mevrouw Agema (PVV): Dank u wel voorzitter. De Kamer heeft in meerderheid besloten om de coronadebatten niet meer plenair te houden. Daar ben ik op tegen. Ik vind dat ze wel plenairgehouden moeten worden maar die strijd heb ik verloren. Dit bericht is van vorige week. De heer Hijink van de SP heeft hierover een brief van de regering gevraagd. Hij wil die brief ontvangen voor het debat van 1 juni zodat het besproken kan worden. Ik vind het erg flauw in de richting van de heer Hijink als ik nu de heer Van Haga zou steunen. Mijn steun gaat uit naar het voorstel van de heer Hijink dat hij vorige week in de procedurevergadering heeft gedaan. Mevrouw Westerveld (GroenLinks): Steun voor het verzoek ook namens de PvdA. Mevrouw Tielen (VVD): Ik zag dat het verzoek is gedaan aan de minister voor Langdurige Zorg en Sport. Volgens mij hoort dit bij de minister van Volksgezondheid maar dat terzijde. Ik sluit me aan bij wat mevrouw Agema zei. Mevrouw Agema heeft vorige week ook gevraagd om het debat over het OVVrapport snel in te plannen. Ik kan me voorstellen dat dit onderwerp daarbij gevoegd kan worden. De heer Bisschop (SGP): Dit is een buitengewoon aangelegen punt maar de lijn die mevrouw Agema aangeeft is hier volgens mij de kortste en duidelijkste route. De heer Jansen (FVD): Steun voor een plenair debat. De heer Van Baarle (DENK): Geen steun. Betrekken bij het al geplande debat. Dat vinden mevrouw Simons en mevrouw Den Haan ook. Mevrouw Paulusma (D66): Geen steun want wij steunen het eerdere verzoek van de heer Hijink in het commissiedebat. De heer Eerdmans (JA21): Steun voor dit verzoek. De heer Grinwis (ChristenUnie): Ik sluit me aan bij collega Agema dus geen steun. Mevrouw Van den Berg (CDA): Ik sluit me ook aan bij de woorden van mevrouw Agema. Mevrouw Van der Plas (BBB): Steun. De heer Wassenberg (PvdD): Ik sluit me aan bij mevrouw Agema.De heer Dassen (Volt): Steun. De voorzitter: U heeft geen meerderheid voor uw verzoek. De heer Van Haga (Groep Van Haga): Wel voor een dertigledendebat volgens mij dus zet dit maar op de lijst. Maar ik vind het echt verbijsterend dat we zo in het pak genaaid worden en dat we daar niet eens apart over willen debatteren. De voorzitter: U heeft een tweede verzoek. De heer Van Haga (Groep Van Haga): Ja dat heb ik. Aanstaand weekend wordt namelijk in Genève de 75ste World Health Assembly gehouden oftewel de jaarvergadering van de WHO. De Kamer is hierover niet geïnformeerd door het kabinet terwijl er vergaande besluiten op de agenda staan over de financiële bijdrage van de lidstaten aan de WHO en over aanpassingen van het verdrag uit 2005 dat juridisch bindend is voor Nederland. Als die voorstellen worden aangenomen kan de WHO volgens mij eenzijdig de noodsituatie uitroepen voor Nederland. Dat gaat veel te ver. Daarom wil ik een debat voorafgegaan door een brief. Mevrouw Van der Plas (BBB): Ik steun dit van harte want het is eigenlijk best onduidelijk wat dit allemaal precies inhoudt. Heel veel mensen in het land maken zich hier zorgen over. Ik steun dus dit verzoek. Mevrouw Agema (PVV): Voorzitter. Het is de Wereldgezondheidsorganisatie en de Amerikanen natuurlijk volledig naar het hoofd gestegen dat ze denken een pandemie uit te kunnen roepen en vergaande maatregelen in landen af te kunnen dwingen die zelfs ingaan tegen grondrechten die mensen hebben of daar zeer mee op gespannen voet staan. Ik denk dus dat we dit debat vandaag nog moeten voeren want anders zijn we te laat. Dus steun. De heer Bisschop (SGP): Van harte steun voorzitter. Mevrouw Tielen (VVD): Geen steun. Graag voegen bij het commissiedebat op 1 juni. Mevrouw Van den Berg (CDA): Ik kan me goed voorstellen dat hier vragen over zijn maar dit kunnen we heel goed op 1 juni bespreken dan wel bij het debat over corona op de lange termijn.De heer Jansen (FVD): Dat was dus precies mijn zorg. Zo'n debat op 1 juni gaat dan over van alles en nog wat. Dus wel steun voor een debat. De heer Omtzigt (Lid Omtzigt): Voorzitter. Over het verdrag voor pandemische preventie heb ik samen met mevrouw Pouw-Verweij vragen gesteld in februari. In maart kwam de toezegging van de regering dat wanneer er teksten komen die gedeeld worden en ook de inzet. Ik zou de regering willen vragen om zo spoedig mogelijk mede te delen hoe het daarmee staat. In deze brief staat ook dat gedacht wordt dat het verdrag ergens in 2024 ondertekend wordt. Dan hangt het niet op een dag zou ik zo zeggen. Maar aangezien er veel vragen over zijn zou ik wel willen vragen hoe het ermee staat. Welke teksten komen er? Hoe zullen wij daar als Kamer over geïnformeerd worden conform het eerdere verzoek? Mevrouw Paulusma (D66): Geen steun. Ik zou meneer Van Haga willen uitnodigen voor de sessie die nog georganiseerd wordt door de vaste Kamercommissie met de WHO. Maar dat heeft u gisteren net gemist bij de rondetafel denk ik. Mevrouw Den Haan (Fractie Den Haan): Daar sluit ik mij bij aan mede namens DENK. Mevrouw Westerveld (GroenLinks): Ik sluit me aan bij de woorden van de heer Omtzigt. Het klopt inderdaad dat er heel veel vragen over zijn maar laten we dan eerst even zorgen dat we de goede informatie hebben. De heer Grinwis (ChristenUnie): Dat geldt voor de ChristenUnie ook. Dus graag wel een brief maar geen steun voor dit debat. Dit kan prima in de commissie. De voorzitter: Er is geen meerderheid. We zullen in ieder geval wel het stenogram doorgeleiden naar het kabinet want er zijn een aantal vragen gesteld. De heer Van Haga (Groep Van Haga): Ik zie wel een meerderheid voor een brief. De voorzitter: Zeker. De heer Van Haga (Groep Van Haga): Dus als die verhelderende brief komt dan kunnen we het vanaf dan hernemen.De voorzitter: Dat gaan we doen. We gaan het doorgeleiden naar het kabinet. Dan geef ik het woord aan de heer Omtzigt. De heer Omtzigt (Lid Omtzigt): Voorzitter. De rechters van Nederland hebben buikpijn en sinds de parlementaire ondervraging van de commissieVan Dam weten we wat buikpijn betekent: dat ze besluiten nemen waarvan ze eigenlijk spijt hebben. Ze hebben een brief geschreven aan het kabinet met elf dossiers waarop zij zeggen "de wetgeving is zo hard dat we niet de juiste besluiten kunnen nemen" of "we hebben niet de juiste informatie voor de besluiten". Een paar van die voorbeelden. Het betalen van een transitievergoeding als je bedrijf al ongeveer failliet is waardoor je volledig door het ijs gaat. Dat je als je het eigen risico niet betaalt enorme proces- en beslagkosten krijgt. Huurders die een zaak aanspannen als ze een huurachterstand hebben en dan veroordeeld worden in de kosten ook van de verhuurder. Die griffierechten zijn heel hoog en dan gaan ze diep de problemen in. Arbeidszaken van mensen die geen heel hoog inkomen hebben want die kunnen betalen maar ook geen heel laag inkomen want die krijgen rechtsbijstand. Rijbewijszaken. Ik kan nog even doorgaan. Ik wil graag een brief van de regering hebben op elk van deze punten over of zij dit herkent en wat zij daarmee wil doen. Daar kunnen ze echt drie weken de tijd voor nemen want het is best ingewikkelde materie. Daarna zou ik er graag met de regering met de minister voor Rechtsbescherming en andere ministers die zich aangesproken voelen over debatteren. De voorzitter: Ik kijk naar de collega's. Allereerst de heer Edgar Mulder PVV. De heer Edgar Mulder (PVV): Steun. En als we dat bespreken is de PVV er graag bij. De heer Van Nispen (SP): Uitstekend verzoek. Ik had het zelf ook aangemeld voor de procedurevergadering van morgen. Nu zijn we een dag eerder en dat is alleen maar beter. Volgens mij is dit het type debat dat we nodig hebben over de dialoog tussen de staatsmachten. Vorig jaar hebben we het ook geprobeerd. Toen is het niet gelukt. Nu moeten we het zeker hebben over de knelpunten die door de rechtspraak worden gesignaleerd. Mevrouw Arib (PvdA): Mede namens GroenLinks: van harte steun. De heer Bisschop (SGP): Voorzitter. Volgende keer verzoek ik u de heer Van Nispen niet voor mij te laten gaan want zijn woorden waren de woorden die ik had willen bezigen. Van harte steun.De heer Dassen (Volt): Mede namens BIJ1: steun. De heer Wassenberg (PvdD): Voorzitter. De Raad voor de rechtspraak zegt echt: knellende wetgeving leidt tot onrechtvaardige situaties. Daar moeten we hier echt plenair over spreken. Dus steun. Mevrouw Van der Plas (BBB): Steun natuurlijk. De heer Van Baarle (DENK): Steun mede namens mevrouw Den Haan. De heer Jansen (FVD): Steun. De heer Ephraim (Groep Van Haga): Steun. De heer Knops (CDA): Steun voor het verzoek om een brief en daarna kijken we wel of er een debat nodig is. De heer Ellian (VVD): Daar sluit ik me bij aan voorzitter. De heer Grinwis (ChristenUnie): Steun voor het verzoek om een uitgebreide reactie per brief. Moet het daarna plenair of kan het beter in een commissie bij het geplande debat over de slotwet en het jaarverslag? Dat zou namelijk ook heel goed kunnen. Dat is op 22 juni. Mevrouw Dekker-Abdulaziz (D66): Steun voor de brief voor een kabinetsreactie op het jaarverslag. Deze debataanvraag lijkt ons niet de beste manier om recht te doen aan die serieuze signalen van de Raad voor de rechtspraak. Het wordt al opgepakt door verschillende commissies. Dus voorlopig geen steun. De voorzitter: Er is geen meerderheid voor uw verzoek. Wij zullen wel het stenogram doorgeleiden naar het kabinet. De heer Omtzigt (Lid Omtzigt): Ik vind dat jammer. Als de hele oppositie zegt "hier moeten we het over hebben" en we hebben gezien wat er gebeurd is zou ik het fijn vinden. Maar ik kom terug na de brief en zal dan vragen om het dertigledendebat — ik heb wel meer dan 30 leden ik geloof zelfs meer dan 70; dank aan de collega's — vast op de lijst te zetten.De voorzitter: Dank u wel. Uw tweede verzoek. De heer Omtzigt (Lid Omtzigt): Voorzitter. Gisteren hebben we veel documenten gehad over FSV maar om 19.00 uur 's avonds kwamen pas de echt interessante documenten: meer dan 600 pagina's over zogenaamde query's. Dat klinkt ingewikkeld maar het bleek gewoon een stukje software te zijn dat een jaar of acht bij de Belastingdienst gedraaid heeft en waarmee mensen op de meest schandalige manier gediscrimineerd zijn. Daar zat weinig begeleidend schrijven bij. Dus het allereerste wat ik aan de regering zou willen vragen: wat daar gebeurd is hoe beoordeelt u dat in het licht van de AVG en hoe beoordeelt u dat in het licht van discriminatie en racisme? En heeft de Belastingdienst zich wel aan artikel 1 van de Grondwet gehouden? Twee. Wie heeft hier toestemming voor gegeven? Er wordt uitgebreid verteld dat dit door niemand goedgekeurd is maar als acht jaar lang een programma gebruikt wordt om alle aangiften te controleren in dit land dan heeft iemand daar echt toestemming voor gegeven. Dus graag een precieze tijdlijn van wat daar gebeurd is. Die zou ik binnen twee weken willen hebben. Na ommekomst wil ik hier graag apart een debat over houden. Mevrouw Arib (PvdA): Natuurlijk steun voor het verzoek van de heer Omtzigt. Wij hebben het er vaak over gehad dat wij geen informatie kregen of informatie niet op tijd kregen maar te veel informatie vlak voor een debat is ook geen informatie. Dus van harte steun. Aan het verzoek om een brief wil ik graag het volgende toevoegen. In antwoord op schriftelijke vragen van collega Simons collega Koekkoek en mij over discriminatie en racisme bij de Belastingdienst heeft het kabinet met name staatssecretaris Van Rij geantwoord tijd nodig te hebben om racisme te definiëren. Ik zou heel graag voor donderdag een brief van het kabinet willen hebben waarin wordt aangegeven hoe het kabinet racisme definieert. De voorzitter: Wij zullen dit deel van het stenogram doorgeleiden naar het kabinet. De heer Van Nispen (SP): Steun voor alle verzoeken die tot nu toe zijn gedaan. De heer Bisschop (SGP): Voorzitter. Hier moet over gesproken worden maar als ik het wel heb staat er een ander debat van de heer Omtzigt over fraudebestrijdingsvoorzieningen bij de Belastingdienst. Ik zou mij kunnen voorstellen dat dat daaraan gekoppeld wordt en dat dat dan zo veel mogelijk naar voren wordt gehaald. De voorzitter: Dus geen steun voor een apart debat?De heer Bisschop (SGP): Nee uit efficiency zou ik het daaraan willen koppelen. De heer Jansen (FVD): Steun. Mevrouw Sylvana Simons (BIJ1): Ik wil me graag aansluiten bij de steun van mevrouw Arib en ook bij haar verzoek om een brief. Ik ben toevallig zojuist een e-mailprocedure gestart met dezelfde vraag daarin. Maar ik zou aan de definitie van het woord "racisme" graag ook de definities van "discriminatie" en "institutioneel racisme" willen toevoegen. De voorzitter: Ook dit zullen we doorgeleiden. De heer Grinwis (ChristenUnie): Voorzitter. Ik wil mij graag aansluiten bij de lijn van de heer Bisschop dus geen steun voor dit debat maar graag betrekken bij het al geplande debat over FSV. Wat mij betreft kunnen we daar als het nodig is altijd extra spreektijd aan toevoegen. De heer Ephraim (Groep Van Haga): Steun mede namens BBB. De heer Van der Lee (GroenLinks): Ik wilde graag steun uitspreken mede namens mevrouw Simons — sorry die heeft dat net gedaan — de heer Dassen van Volt DENK en mevrouw Den Haan zowel voor de brief met al die verzoeken als voor een apart debat. De heer Idsinga (VVD): Ik sluit me aan bij de woorden van de heer Grinwis. Ik zou wel graag alvast snel een brief willen zien. Mevrouw Inge van Dijk (CDA): Ik sluit me aan bij de woorden van de heer Grinwis: zeker een brief ook zeker een debat maar gebruik het FSV-debat daarvoor met een eventuele uitbreiding van de spreektijden. De heer Wassenberg (PvdD): Steun voor het verzoek en voor de toevoegingen van mevrouw Arib en mevrouw Simons. De heer Edgar Mulder (PVV): Steun. Mevrouw Dekker-Abdulaziz (D66): Ik sluit me aan bij de woorden van de ChristenUnie: geen steun.De voorzitter: Er is geen meerderheid voor uw verzoek of in ieder geval voor een apart debat maar wel om het te betrekken bij het dertigledendebat zeggen collega's. De heer Omtzigt (Lid Omtzigt): Ze vroegen om het te betrekken bij het FSV-debat. Dat is overigens een meerderheidsdebat. Ik snap dat verzoek maar ik laat dit dertigledendebat voorlopig even op de agenda zetten. De voorzitter: Ja we gaan dat even goed uitzoeken. De heer Omtzigt (Lid Omtzigt): Prima. Dank voor de steun voor de brief inclusief de tijdlijn van wat er precies gebeurd is. Mevrouw Koekkoek mevrouw Simons en mevrouw Arib hebben volledig gelijk; misschien kan die brief met de definitie van discriminatie racisme en institutioneel racisme zelfs wel morgen komen. De regering moet nu toch wel echt weten wat dat betekent. De voorzitter: Dank u wel. Dan geef ik het woord aan de heer Jansen namens Forum voor Democratie. Gedonder in de fractie van Forum voor Democratie. De heer Baudet (FVD): Altijd gedoe! Het zijn die ego's hè. Voorzitter. In het referendum van 2018 over de sleepwet sprak een overweldigende meerderheid van de Nederlandse bevolking zich uit tegen mass surveillance het opslaan van big data van burgers in Nederland. Dat was de zogeheten sleepwet. Het kabinet zei toen: er is niks aan de hand; het valt allemaal wel mee. Nu blijkt uit een groot artikel in de Volkskrant — u heeft het vast gezien — dat alsnog alles klaarstaat voor grootschalig tappen. Met andere woorden we zijn destijds voorgelogen. De uitslag van het referendum is ondanks toezeggingen van het kabinet gewoon in de prullenbak gegaan. Het lijkt erop dat data van burgers nu alsnog op grote schaal kunnen worden afgetapt opgeslagen en hergebruikt. Dat is heel gevaarlijk en in strijd met de privacyregels de uitslag van het referendum en noem het allemaal maar op. De voorzitter: En u wilt een debat. De heer Baudet (FVD): En daarom wil ik een debat met de minister van Binnenlandse Zaken én Defensie want dat is hier het haakje. Het gaat niet alleen over Binnenlandse Zaken maar het gaat ook via de bandbreedte van "militaire dreiging" en "Defensiezaken". Daarom is het zo gemeen en vuil en daarom moeten we hierover een debat voeren.De voorzitter: Dank u wel. De heer Bontenbal. De heer Bontenbal (CDA): Er is een perfect moment om het heel snel te bespreken namelijk het debat van donderdag met verschillende ministers over de hoofdlijnenbrief digitale zaken. Daar kan dit perfect besproken worden. Dat is de snelste manier om dit te bespreken. De heer Baudet (FVD): Altijd weer hetzelfde ... De voorzitter: Nee meneer Baudet. We gaan niet door elkaar heen praten. Wilt u horen of u steun heeft? De heer Baudet (FVD): Zeker maar ik probeer mensen nog op het laatste moment te overtuigen! De voorzitter: We gaan kijken of deze aanpak werkt. Mevrouw Rajkowski (VVD): Helaas geen steun. Er is zelfs nóg een debat waar we het kunnen bespreken. Op 29 juni gaan we het namelijk hebben over de inlichtingen- en veiligheidsdiensten. Volgens mij staat dit onderwerp dan ook op de agenda. De heer Omtzigt (Lid Omtzigt): Steun voorzitter. Ik wil ook graag een uitgebreide reactie over wat hier nu precies aan de hand is. In welk debat het dan ook besproken wordt: het is wel degelijk zorgelijk als hele wijken of steden afgetapt gaan worden. Dat gaat tegen de belofte in die hier in de Kamer expliciet aan D66 is gedaan. De heer Van Baarle (DENK): Voorzitter ook steun. Volgens mij is dit belangrijk genoeg om hier apart over te spreken ook omdat er eerder door de Kamer een aantal moties zijn aangenomen die lijnrecht tegen deze voornemens ingaan. Het is dus zwaar genoeg om hier apart over te debatteren. De heer Eerdmans (JA21): Voorzitter wij vinden het ook zwaar genoeg mede namens de Groep Van Haga. De heer Grinwis (ChristenUnie): Voorzitter. Helaas heeft de heer Baudet mij niet overtuigd dus geen steun. Ik sluit me aan bij collega Rajkowski van de VVD.Mevrouw Dekker-Abdulaziz (D66): Voorzitter. Er komt in juni een debat en daarnaast komt er nog een wetsvoorstel naar de Kamer. We gaan het dus ook plenair bespreken dus geen steun. Mevrouw Arib (PvdA): Ik had mondelinge vragen aangekondigd maar die heb ik uiteindelijk ingetrokken omdat ik denk: zo'n onderwerp verdient gewoon een debat. Vandaar ook mijn steun. De heer Bisschop (SGP): Voorzitter. Ik denk dat het belangrijk is om hier duidelijkheid over te krijgen. Ik wil op dit moment het verzoek om een uitgebreide brief ondersteunen. Dat moet allemaal voor de zomer. Daarna wil ik bepalen of ik een commissiedebat of een plenair debat steun. Dat komt daarna. De voorzitter: Helder. Mevrouw Van der Plas (BBB): Ik denk dat dit een heel belangrijk onderwerp is dus ik steun dit verzoek. Ik sluit me ook aan bij wat mevrouw Arib zegt. Zij heeft daar ook vragen over gesteld. Het lijkt me heel goed om hier een debat over te voeren. De heer Van Nispen (SP): Steun voor het debat en steun voor een uitgebreide brief. Dat zeg ik mede namens de Partij voor de Dieren. De heer Dassen (Volt): Mede namens GroenLinks steun voor de brief en het debat. De voorzitter: Er is geen meerderheid voor uw verzoek. De heer Baudet (FVD): Wel van 30 leden ... De voorzitter: Ja wel van 30 leden. De heer Baudet (FVD): ... dus ik wil het graag op die manier agenderen. De voorzitter: Ik zet het op de lijst. De heer Baudet (FVD): En ik wil inderdaad een brief. Wat ik wil doen nadat die brief is gekomen ... Het verhaal dat er al een debat gepland staat is echt niet afdoende voor een thema dat zo groot is als dit dus we gaan het echt opnieuw agenderen als nieuw debat.Maar ik wil het toch alvast op de rol hebben staan als dertigledendebat want dan kunnen we het altijd nog upgraden. De voorzitter: We zetten het op de lijst. De heer Baudet (FVD): Dank u wel. De voorzitter: Dan gaan we naar mevrouw Rajkowski van de VVD. Mevrouw Rajkowski (VVD): Dank voorzitter. Komende donderdag hebben we het hoofdlijnendebat digitale zaken. Er stond nog een ander plenair debat gepland over digitale zaken. Dat debat hebben we toen geschrapt en samengevoegd juist met het oog op de plenaire agenda. Alleen de spreektijd is nu teruggeschroefd van vijf minuten naar vier minuten. Ik doe namens de VVD het CDA en D66 het verzoek om de spreektijd van vijf minuten te handhaven want we zijn juist coulant geweest om dat andere debat te schrappen. De voorzitter: Ik kijk even of er bezwaar tegen is om de spreektijd uit te breiden van vier minuten naar vijf minuten. We moeten even kijken naar de agenda. Het verzoek is vijf minuten. Als we ook nog het avondprogramma intact willen houden dan zou mijn voorstel vijf minuten zijn. Graag uw souplesse daarin. Mevrouw Rajkowski (VVD): Oké. De voorzitter: Ik dank u zeer. Dan gaan we naar mevrouw Van der Plas van BBB. Mevrouw Van der Plas (BBB): Ik wil graag vooraankondigen dat ik aanstaande donderdag een tweeminutendebat wil houden met gelijk stemmingen over de Landbouw- en Visserijraad. Die is op 24 mei maar het zou wat laat zijn om op 24 mei te stemmen. Dus het verzoek is om ook gelijk donderdag te kunnen stemmen. De voorzitter: Ik kijk even naar de collega's om te zien of daar bezwaar tegen is. Dat is niet het geval. Dat betekent dus dat we deze week een extra stemmoment hebben maar daar is een reden voor. Ik geef het woord aan de heer Bisschop van de SGP. Gaat uw gang.De heer Bisschop (SGP): Voorzitter dank u wel. Ik pleeg niet vaak een debat aan te vragen. Dit is de eerste keer in mijn loopbaan geloof ik maar er is nu ook wel aanleiding toe. De Rechtbank Overijssel heeft vorige week een uitspraak gedaan in ongeveer 30 zaken met betrekking tot de stikstofemissie. Dat heeft een enorme onzekerheid teweeggebracht in de agrarische sector maar ook in aanpalende sectoren. Die onzekerheid is erdoor versterkt. Er komt mogelijk een vergunningenbeleid voor koeien in de wei. Het is een aantasting van de rechtszekerheid van PAS-knelgevallen en andere knelgevallen. Het zijn bedrijven die voldoen aan alle wettelijk vastgestelde eisen inzake emissiereductie. Dat wordt door de rechter niet erkend maar van tafel geveegd. Ja waar ben je dan als boer en bouwer of burger aan toe? Vandaar mijn verzoek aan de collega's om hier op korte termijn in ieder geval voor het zomerreces een stevig debat over te voeren om te proberen de sector duidelijkheid te geven. Want die gaat ten onder aan onduidelijkheid. Dat debat is beoogd met de minister voor Natuur en Stikstof. De voorzitter: Dank u wel. Mevrouw Van der Plas BBB. Mevrouw Van der Plas (BBB): De gekte is inderdaad helemaal compleet. We praten niet eens meer over stikstofbeleid maar over een stikstofpuinhoop. Koeien moeten een weibewijs krijgen. Kolder gewoon! De voorzitter: U steunt het? Mevrouw Van der Plas (BBB): Ik steun het maar ik heb ook een dertigledendebat aangevraagd over het hele stikstofdebacle. Mijn vraag is dus of het misschien daar kan. Ik heb namelijk het liefst gewoon een heel groot stikstofdebat want het is gewoon één grote zooi. Misschien kan het dan in dat debat. Op zich wil ik het verzoek van de heer Bisschop wel steunen maar dan moeten we even kijken hoe we het inpassen. De heer Jansen (FVD): We leven in een totaal bizar land. Heel veel steun. De heer Grinwis (ChristenUnie): Voorzitter. Het is werkelijk belachelijk dat je straks een vergunning moet hebben om een koe in de wei te kunnen zetten dus wij steunen het debat dat de heer Bisschop aanvraagt helemaal. Het liefst houden we dat inderdaad voor de zomer. De heer Van Campen (VVD): Voorzitter. Het weiden van koeien is een onlosmakelijk onderdeel van het boerenbedrijf. We zijn ook ontzettend geschrokken van de uitspraken die de rechter in 28 zaken deed in Overijssel dus van harte steun voor het verzoek van de heer Bisschop. Ik hecht er wel aan om erop te wijzen dat er nog een aantal zaken bij de Raad van State ligt diehieraan zijn gekoppeld. Wellicht kan dat meegewogen worden bij het inplannen van het debat maar steun voor het verzoek. De heer Van Haga (Groep Van Haga): Het is totaal lachwekkend aan het worden. Nederland lijkt het enige land in de wereld met een stikstofprobleem te zijn dus laten we deze stikstofhoax stoppen. Dus: van harte steun. De heer Van der Lee (GroenLinks): Uit het oogpunt van de scheiding der machten wil ik het toch opnemen voor rechters die uitspraken doen. Die zijn ook helemaal niet verrassend want die zijn in lijn met eerdere juridische uitspraken. Dat er aan het beleid van alles schort dat klopt. Daarom steun ik het verzoek voor een breed stikstofdebat mede namens de Partij van de Arbeid. De heer Edgar Mulder (PVV): Toch nog een breed stikstofdebat. Heel positief. Steun steun steun. De heer Bontenbal (CDA): Wij steunen de lijn zoals verwoord door de VVD. De heer Wassenberg (PvdD): Voorzitter. De Programmatische Aanpak Stikstof is indertijd opgetuigd om heel veel agrarische en industriële activiteiten mogelijk te maken die eigenlijk niet mogelijk zouden mogen zijn. Dit is daar ook weer een gevolg van. Ik steun dus het debatverzoek en dan wil ik het opnieuw over deze onderwerpen hebben. Mevrouw Beckerman (SP): Ook wij steunen het verzoek maar ook wij zouden heel graag een breed stikstofdebat willen voeren zoals mevrouw Van der Plas net aangaf. De heer Eerdmans (JA21): Steun voorzitter. De heer Dassen (Volt): Ik sluit me aan bij de woorden van de heer Van der Lee: steun. Mevrouw Dekker-Abdulaziz (D66): Steun voorzitter. De voorzitter: Er is een meerderheid voor uw verzoek. De heer Bisschop (SGP): Ik zeg de collega's hartelijk dank voor de brede steun. Mevrouw Van der Plas deed de suggestie om nog even te kijken hoe dat het beste ingericht kan worden. Het is in elkgeval een debat in deze zaal over dit thema en in overleg met de griffier gaan we er vast uitkomen wat de inrichting betreft. Dank. De voorzitter: Dank u wel. Tot slot geef ik het woord aan de heer Van Baarle van DENK. De heer Van Baarle (DENK): Voorzitter dank u wel. Aankomende donderdag spreken wij in deze Kamer over het onderwerp discriminatie en racisme. Dat was oorspronkelijk met dank natuurlijk aan de collega's die dat toen gesteund hebben gepland als dertigledendebat. Ik zag dat het aantal aanmeldingen van sprekers flink op stoom kwam. Veel sprekers hebben zich aangemeld dus er zijn veel meningen hierover in de Kamer. Mijn voorstel zou dus zijn om dit met een minuut extra spreektijd op te plussen naar een volwaardig debat met volwaardige vier minuten. Mevrouw Arib (PvdA): Van harte steun mede namens GroenLinks en de Partij voor de Dieren. Mevrouw Beckerman (SP): Mede namens Volt ook van harte steun. De heer Van Haga (Groep Van Haga): Van harte steun mede namens JA21. Mevrouw Van der Plas (BBB): Mede namens BBB van harte steun. Mevrouw Den Haan (Fractie Den Haan): Steun voorzitter. Mevrouw Van der Woude (VVD): Steun voorzitter. De heer Boulakjar (D66): Dit is een belangrijk thema dus uiteraard steun van de fractie van D66. Mevrouw Inge van Dijk (CDA): Steun. De voorzitter: U heeft een meerderheid. Dat betekent ook dat de spreektijden wat uitgebreid worden. De heer Van Baarle (DENK): Dank aan de collega's.De voorzitter: Dank u wel. Daarmee zijn we aan het einde gekomen van deze regeling van werkzaamheden. Ik schors deze vergadering voor een enkel moment waarna er wordt gestart met het tweeminutendebat Woningbouwopgave. De vergadering wordt enkele ogenblikken geschorst.