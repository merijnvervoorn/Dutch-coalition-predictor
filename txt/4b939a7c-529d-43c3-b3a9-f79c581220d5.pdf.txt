18 Stemmingen moties Acute zorg Stemmingen moties Acute zorg Aan de orde zijn de stemmingen over moties ingediend bij het tweeminutendebat Acute zorg te weten: - de motie-Van Nispen c.s. over ingrijpen om de intensive care en de spoedeisende hulp in Heerlen open te houden (29247 nr. 438); - de motie-Van Nispen/Bushoff over wetgeving voorbereiden om een vaste beschikbaarheidsbijdrage in te voeren (29247 nr. 439); - de motie-Van Nispen/Dijk over de eigen bijdrage voor kraamzorg afschaffen (29247 nr. 440); - de motie-Van Nispen/Dijk over een stop instellen op het sluiten van essentiële onderdelen van ziekenhuizen tot een nieuw kabinet hierover heeft beslist (29247 nr. 441); - de motie-Bushoff over komen tot een bereikbaarheidsnorm zodat bij verplaatsing van zorg een ziekenhuis met eigen vervoer en ov binnen 45 minuten bereikbaar blijft (29247 nr. 443); - de motie-Bushoff over waar nodig een pauzeknop voor veranderingen in de regionale ziekenhuiszorg indrukken (29247 nr. 444); - de motie-Bushoff/Timmermans over geen onomkeerbare besluiten nemen inzake het afschalen van het Zuyderland ziekenhuis (29247 nr. 445); - de motie-Claassen c.s. over onderzoeken wat de stand van zaken is betreffende de uitbreiding van het mobiel medisch team (29247 nr. 446); - de motie-Claassen c.s. over de spoedeisende communicatie tussen meldkamers en hulpverleners van alle hulpdiensten op elkaar afstemmen (29247 nr. 447). (Zie vergadering van 11 april 2024.) De voorzitter: De motie-Bushoff (29247 nr. 444) is in die zin gewijzigd dat zij thans luidt: Motie De Kamer gehoord de beraadslaging constaterende dat ondanks de voorwaarden in een AMvB vaak het lokaal bestuur inwoners en het overige zorgveld zoals recentelijk in Zoetermeer Friesland en Zeeland niet goed betrokken zijn bij veranderingen in de ziekenhuiszorg in hun regio; overwegende dat veranderingen in de ziekenhuiszorg grote impact hebben op de leefbaarheid van de regio en het overige zorgveld in de betreffende regio; verzoekt de regering waar nodig een pauzeknop voor veranderingen in de regionale ziekenhuiszorg in te drukken ofgoede betrokkenheid van het lokaal bestuur inwoners en zorgveld te garanderen totdat de AMvB op dit punt is verbeterd en gaat over tot de orde van de dag. Zij krijgt nr. 450 was nr. 444 (29247). De motie-Bushoff/Timmermans (29247 nr. 445) is in die zin gewijzigd dat zij thans luidt: Motie De Kamer gehoord de beraadslaging constaterende dat bij het lokaal bestuur in de mijnstreek nog steeds grote bezorgdheid is over betrokkenheid bij besluitvorming over de zorg in hun regio; constaterende dat na het sluiten van de mijnen er grote sociaal-economische gezondheidsachterstanden zijn ontstaan en de overheid onder andere met het Nationaal Programma Heerlen-Noord de ereschuld aan de mijnstreek probeert in te lossen; overwegende dat het verdwijnen van volwaardige ziekenhuiszorg in Heerlen en Sittard-Geleen hier haaks op staat; overwegende dat politiek leiders en een meerderheid in de Kamer zich op verschillende momenten hebben uitgesproken over het belang van volwaardige ziekenhuiszorg in Heerlen en Sittard-Geleen; spreekt uit dat een nieuw kabinet verantwoordelijkheid blijft dragen voor het inlossen van de ereschuld aan de mijnstreek en daarom ook voor het behouden van volwaardige ziekenhuiszorg in deze regio; verzoekt de regering om te zorgen dat er geen onomkeerbare besluiten worden genomen inzake het afschalen van het Zuyderland ziekenhuis en eerst met het advies van de regietafel Zuyderland én de inbreng van het lokaal bestuur aan de Kamer te rapporteren wat nodig is voor het duurzaam behoud van volwaardige ziekenhuiszorg in de mijnstreek en daarbij extra aandacht te hebben voor mensen in een kwetsbare situatie en gaat over tot de orde van de dag. Zij krijgt nr. 451 was nr. 445 (29247). Ik stel vast dat wij nu over deze gewijzigde moties kunnen stemmen. In stemming komt de motie-Van Nispen c.s. (29247 nr. 438). De voorzitter: Ik constateer dat de leden van de fracties van de SP GroenLinks-PvdA de PvdD DENK BBB FVD en de PVV voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Van Nispen/Bushoff (29247 nr. 439). De voorzitter: Ik constateer dat de leden van de fracties van de SP GroenLinks-PvdA de PvdD DENK de ChristenUnie de SGP en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen/Dijk (29247 nr. 440). De voorzitter: Ik constateer dat de leden van de fracties van de SP GroenLinks-PvdA de PvdD DENK en Volt voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen/Dijk (29247 nr. 441). De voorzitter: Ik constateer dat de leden van de fracties van de SP GroenLinks-PvdA de PvdD DENK de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bushoff (29247 nr. 443). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Bushoff (29247 nr. 450 was nr. 444). De voorzitter: Ik constateer dat de leden van de fracties van de SP GroenLinks-PvdA de PvdD DENK de SGP BBB FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Bushoff/Timmermans (29247 nr. 451 was nr. 445). De voorzitter: Ik constateer dat de leden van de fracties van de SP GroenLinks-PvdA de PvdD Volt de ChristenUnie de SGP JA21 FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Claassen c.s. (29247 nr. 446). De voorzitter: Ik constateer dat deze motie met algemene stemmen is aangenomen. In stemming komt de motie-Claassen c.s. (29247 nr. 447). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de VVD de ChristenUnie de SGP BBB JA21 FVD en de PVV voor dezemotie hebben gestemd en de leden van de overige fracties ertegen zodat zij is aangenomen. De heer Van Baarle. De heer Van Baarle (DENK): Voorzitter. Ik was een beetje in dubio over of we bij de motie op stuk nr. 445 genoemd zijn als voorstemmers. Als dat niet het geval is dan graag bij dezen geachte voorzitter. De voorzitter: Ja. Uw opmerking zal in de Handelingen worden opgenomen.