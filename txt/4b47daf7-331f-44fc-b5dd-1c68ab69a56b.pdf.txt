78 Stemmingen moties Ontwerpbesluit tot wijziging Besluit kinderopvangtoeslag Aan de orde zijn de stemmingen over moties ingediend bij het tweeminutendebat Ontwerpbesluit tot wijziging Besluit kinderopvangtoeslag te weten: - de motie-Stoffer over het ontwerpbesluit aanpassen zodat het volledig loslaten van de koppeling gewerkte uren daar geen onderdeel meer van is (31322 nr. 460); - de motie-Stoffer over het ontwerpbesluit aanpassen opdat de toegankelijkheid van de gastouderopvang niet verslechtert ten opzichte van de andere opvangsoorten door de maximumuurprijs voor alle opvangvormen te verlagen (31066 nr. 461). (Zie vergadering van heden.) In stemming komt de motie-Stoffer (31322 nr. 460). De voorzitter: Ik constateer dat de leden van de fracties van BIJ1 DENK PvdA â€¦ Niet? Volgens mij werd daar een selfie gemaakt. Dat leidt een beetje af zeg ik maar! We doen het even opnieuw. In stemming komt de motie-Stoffer (31322 nr. 460). De voorzitter: Ik constateer dat de leden van de fracties van de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Stoffer (31066 nr. 461). De voorzitter: Ik constateer dat de leden van de fracties van BIJ1 de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.