33 Stemming motie MIRT Aan de orde is de stemming over een aangehouden motie ingediend bij het tweeminutendebat MIRT te weten: - de motie-De Hoop/Nijboer over de door omwonendenorganisaties ingebrachte varianten voor Groningse bruggen nader uitwerken (35570-A nr. 75). (Zie vergadering van 24 juni 2021.) De voorzitter: De motie-De Hoop/Nijboer (35570-A nr. 75) is in die zin gewijzigd dat zij thans luidt: Motie De Kamer gehoord de beraadslaging overwegende dat er steeds meer aanvaringen zijn van bruggen in Groningen; overwegende dat het jaren duurt voordat de minister actie wil ondernemen terwijl de overlast enorm is; overwegende dat Groningers een zo laag mogelijke brug willen en in afwachting van een nieuwe Gerrit Krolbrug & Paddepoelsterbrug tienduizenden mensen dagelijks hinder ondervinden van deze situatie; verzoekt de minister de door de omwonendenorganisaties ingebrachte varianten voor — een lage — Paddepoelsteren Gerrit Krolbrug nader uit te werken deze zo spoedig mogelijk te realiseren én desnoods binnen een jaar zorg te dragen voor een tijdelijke brug en gaat over tot de orde van de dag. Zij krijgt nr. 86 was nr. 75 (35570-A). Ik stel vast dat wij hier nu over kunnen stemmen. In stemming komt de gewijzigde motie-De Hoop/Nijboer (35570-A nr. 86 was nr. 75). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de SGP JA21 BBB de PVV en FVD voor deze gewijzigde motie hebben gestemd en de leden van de overige fracties ertegen zodat zij is verworpen. De heer Van Meijeren Forum voor Democratie.De heer Van Meijeren (FVD): Dank u wel. Ik zou graag bij het volgende agendapunt punt 30 een stemverklaring willen afleggen over het amendement op stuk nr. 8. De voorzitter: Dat kan. Dan bent u nu eigenlijk meteen aan de beurt.