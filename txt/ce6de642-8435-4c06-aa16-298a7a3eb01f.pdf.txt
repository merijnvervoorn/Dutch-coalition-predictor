16 Stemmingen Europees beschermingsbevel Aan de orde is de stemming in verband met het wetsvoorstel Implementatie van richtlijn 2011/99/EU van het Europees Parlement en de Raad van de Europese Unie van 13 december 2011 betreffende het Europees beschermingsbevel (PbEU L 338) (33954). De voorzitter: Ik geef gelegenheid tot het afleggen van een stemverklaring vooraf. Mevrouw Helder (PVV): Voorzitter. Het Europees beschermingsbevel is sympathiek maar er zijn al mogelijkheden voor slachtoffers om bescherming in het buitenland te krijgen. Als je kijkt wat dan de redenen voor de maatregel nog zijn zie je dat deze mede zijn ingegeven in het kader van een gemeenschappelijke justitiële ruimte binnen de EU. Maar het belangrijkste is dat daar waar nut en noodzaak niet zijn aangetoond het wel bijna vaststaat dat het voorstel extra kosten voor het Openbaar Ministerie met zich meebrengt terwijl het OM daar geen geld voor krijgt. Dat zijn voor mijn fractie twee redenen om tegen dit voorstel te stemmen. De voorzitter: Dank u wel. Dan gaan we nu stemmen over dit wetsvoorstel. In stemming komt het wetsvoorstel. De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Van Vliet 50PLUS Klein D66 GroenLinks de PvdA de Groep Kuzu/Öztürk de PvdD en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.