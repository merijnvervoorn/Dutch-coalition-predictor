20 Stemming motie Voortgang beleid oorlogsgetroffenen Aan de orde is de stemming over een aangehouden motie ingediend bij het VAO Voortgang beleid oorlogsgetroffenen te weten: - de motie-Renkema over een plek voor de koloniale geschiedenis van Nederlands-Indië in het basis- en voortgezet onderwijs (20454 nr. 137). (Zie vergadering van 11 december 2018.) De voorzitter: De motie-Renkema (20454 nr. 137) is in die zin gewijzigd dat zij thans luidt: Motie De Kamer gehoord de beraadslaging overwegende dat het belangrijk is dat kinderen leren over de koloniale geschiedenis van Nederlands-Indië; overwegende dat al sinds 2011 door bewindspersonen van VWS is toegezegd dat deze geschiedenis een volwaardige plek zal krijgen in het Nederlandse onderwijs; overwegende dat de regering zelf aangeeft dat dit tot op heden nog te weinig is gebeurd; overwegende dat er momenteel een integrale herziening gaande is van het curriculum van het primair- en voortgezet onderwijs (Curriculum.nu); constaterende dat de uitkomsten hiervan na de zomer van 2019 aan de Tweede Kamer worden voorgelegd; verzoekt de regering op korte termijn de koloniale geschiedenis van Nederlands-Indië als onderwerp onder de aandacht te brengen van de onderwijsorganisaties en de relevante ontwikkelteams die zich bezighouden met het curriculum van het basis- en voortgezet onderwijs en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 142 was nr. 137 (20454). Ik stel vast dat wij hier nu over kunnen stemmen. In stemming komt de gewijzigde motie-Renkema (20454 nr. 142 was nr. 137).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor deze gewijzigde motie hebben gestemd en de leden van de overige fracties ertegen zodat zij is verworpen.