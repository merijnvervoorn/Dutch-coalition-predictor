81 Stemming motie Besluit Zorgverzekering en onderzoeksprogramma risicoverevening Aan de orde is de stemming over een aangehouden motie ingediend bij het VSO Ontwerpbesluit houdende wijziging van het Besluit Zorgverzekering en de Uitkomsten van het onderzoeksprogramma risicoverevening en de voorgenomen vormgeving van het ex ante risicovereveningsmodel 2014 te weten: - de motie-Pia Dijkstra over formuleren van toetsingscriteria door de NZa (29689 nr. 462). (Zie vergadering van 3 juli 2013.) De voorzitter: De motie-Pia Dijkstra (29689 nr. 462) is in die zin gewijzigd dat zij thans luidt: De Kamer gehoord de beraadslaging constaterende dat het kabinet voornemens is de ex-post mechanismen voor de ggz met ingang van 2017 volledig af te schaffen en met ingang van 2015 de langdurige ggz over te hevelen van de AWBZ naar de zorgverzekeringswet; overwegende dat de commissie-Don in 2012 het ex-ante model voor de ggz "nog niet toereikend" achtte "om betrouwbaar te kunnen compenseren voor gezondheidsverschillen"; overwegende dat kleine zorgverzekeraars en nieuwe toetreders volgens de NZa monitor Toetredingsdrempels Zorgverzekeringsmarkt uit 2012 "relatief nadeel" ondervinden van het afschaffen van de ex-postmechanismen; overwegende dat het zelfstandig voortbestaan van kleine zorgverzekeraars van groot belang is voor de concurrentie op de zorgverzekeringsmarkt en daarmee voor het functioneren van het zorgstelsel; verzoekt de regering door de NZa toetsingscriteria te laten formuleren voor het meten van de kwaliteit van het exantemodel voor de ggz en deze jaarlijks te evalueren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 467 was nr. 462 (29689). Ik stel vast dat wij hier nu over kunnen stemmen. In stemming komt de gewijzigde motie-Pia Dijkstra (29689 nr. 467 was nr. 462).De voorzitter: Ik constateer dat de aanwezige leden van de fracties van de PVV de SGP het CDA de ChristenUnie D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.