12 Stemmingen moties Natuurbeleid Aan de orde zijn de stemmingen over moties ingediend bij het VAO Natuurbeleid te weten: - de motie-Rudmer Heerema/Jacobi over evaluatie van de provinciale vrijstellingslijst (33576 nr. 21); - de motie-Rudmer Heerema/Jacobi over een creatieve invulling van de opgave voor het Buijtenland van Rhoon (33576 nr. 22); - de motie-Rudmer Heerema c.s. over de Engbertsdijksvenen (33576 nr. 23); - de motie-Ouwehand over intrekken van de vergunning voor zoutwinning onder de Waddenzee (33576 nr. 24); - de motie-Ouwehand over de beoordeling van bollenteelt in Natura 2000-gebieden (33576 nr. 25); - de motie-Dik-Faber/Smaling over voldoen aan de voorwaarden van de Europese Landschapsconventie (33576 nr. 26); - de motie-Dik-Faber/Jacobi over het regime voor de monitoring van zoutwinning (33576 nr. 27); - de motie-Jacobi/Dik-Faber over de monitoringvoorwaarden in de vergunning voor zoutwinning (33576 nr. 28); - de motie-Van Veldhoven/Jacobi over afspraken met provincies over te behalen doelen (33576 nr. 29); - de motie-Smaling over een alternatief voor het onder water zetten van het buitengebied van Rhoon (33576 nr. 30); - de motie-Graus over de sancties voor opsporingsambtenaren en jagers bij overtreding van de Flora- en faunawet (33576 nr. 31); - de motie-Graus over een verbod op het houden van dieren voor stropers (33576 nr. 32); - de motie-Graus over de plaatsing van zeezoogdieren in opvangcentra (33576 nr. 33); - de motie-Geurts over naar voren halen van de evaluatie van de Vogel- en Habitatrichtlijn (33576 nr. 34); - de motie-Geurts over alternatieve invulling van het plan Buijtenland van Rhoon als uitgangspunt voor overleg (33576 nr. 35); - de motie-Geurts over niet instemmen met het huidige voorstel voor de Doggersbank (33576 nr. 36). (Zie vergadering van 11 december 2014.) De voorzitter: Op verzoek van mevrouw Dik-Faber stel ik voor haar motie (33576 nr. 26) aan te houden. Daartoe wordt besloten. De voorzitter: Op verzoek van de heer Geurts stel ik voor zijn moties (33576 nrs. 34 en 35) aan te houden. Daartoe wordt besloten.De voorzitter: Op verzoek van mevrouw Ouwehand stel ik voor haar motie (33576 nr. 24) aan te houden. Daartoe wordt besloten. De voorzitter: De motie-Jacobi/Dik-Faber (33576 nr. 28) is in die zin gewijzigd dat zij thans luidt: Motie De Kamer gehoord de beraadslaging overwegende dat het monitoringprotocol voor de zoutwinning in de Waddenzee nog niet is vastgesteld; overwegende dat voor gaswinning in de Waddenzee een uitgebreid jaarlijks onderzoek plaatsvindt naar bodemdaling aan de hand van spijkermetingen; overwegende dat als er bodemdaling optreedt die gevolgen kan hebben voor de natuurwaarden van het Waddengebied deze ongedaan moet worden gemaakt; overwegende dat de kosten van dit risico zo hoog zijn dat Frisia deze niet zal kunnen dragen zonder ernstige gevolgen voor zijn bedrijfsvoering en de daarmee verbonden werkgelegenheid; verzoekt de regering in de vergunning voor zoutwinning aan Frisia vergelijkbare monitoringvoorwaarden op te leggen als die er gesteld zijn in de vergunning voor de gaswinning en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 38 was nr. 28 (33576). De voorzitter: De motie-Smaling (33576 nr. 30) is in die zin gewijzigd dat zij thans is ondertekend door de leden Smaling en Geurts en luidt: Motie De Kamer gehoord de beraadslaging overwegende dat initiatiefgroep de Polderkinderen uit Rhoon 40.000 handtekeningen voor het behoud van de polders in Rhoon heeft verzameld; overwegende dat agrariërs met een bedrijf in deze historische polders met Vereniging Nederlands Cultuurlandschap(VNC) naast dat van Prof. Dr. C.P. Veerman een alternatief plan hebben ontwikkeld voor het Buijtenland van Rhoon; overwegende dat het alternatieve plan qua natuurcompensatie kan passen binnen de doelstellingen van de Planologische Kernbeslissing Project Mainport Rotterdam (PKB PMR); overwegende dat de PKB PMR heroverwogen moet worden als het alternatieve plan niet past; van mening dat het gewenst is een zo breed mogelijk draagvlak te vinden voor de plannen van het Buijtenland van Rhoon; verzoekt de regering om in overleg te gaan met alle betrokkenen zowel initiatiefgroep de provincie gemeente Albrandswaard de agrariërs en omwonenden met als doel samen overeenstemming te krijgen over de invulling van het Buijtenland van Rhoon waarbij uitgangspunt is dat het gebied niet onder water wordt gezet en de bovengenoemde alternatieve plannen worden betrokken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 39 was nr. 30 (33576). De voorzitter: De motie-Dik-Faber/Jacobi (33576 nr. 27) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering een vergunning heeft verleend aan Frisia voor zoutwinning onder de Waddenzee maar dat het monitoringplan hiervoor nog moet worden aangevuld; overwegende dat de Waddenzee waardevol natuurgebied is en op de lijst van UNESCO Werelderfgoed is opgenomen; overwegende dat bij zoutwinning sprake is van snellere bodemdaling dan bij gaswinning en dat daarom nauwkeurige monitoring met een hogere frequentie voor bepaalde onderdelen noodzakelijk is; overwegende dat LIDAR-metingen te onnauwkeurig zijn voor het vaststellen van de sedimentatiesnelheid ten opzichte van de bodemdaling in de ondergrond en daarmee voor het hand-aan-de-kraanprincipe; verzoekt de regering de monitoring van zoutwinning minstens van gelijke zwaarte te laten zijn als de monitoring van gaswinning zodat monitoring daadwerkelijk kan plaatsvinden volgens het hand-aan-de-kraanprincipe en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 37 was nr. 27 (33576). Ik stel vast dat wij nu over deze gewijzigde moties kunnen stemmen. In stemming komt de motie-Rudmer Heerema/Jacobi (33576 nr. 21). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP de VVD Klein de Groep Kuzu/Öztürk 50PLUS Van Vliet D66 GroenLinks en de PvdA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Rudmer Heerema/Jacobi (33576 nr. 22). De voorzitter: Ik constateer dat de aanwezige leden van de fracties van de ChristenUnie de VVD Klein de Groep Kuzu/Öztürk 50PLUS Van Vliet D66 GroenLinks de PvdA en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Rudmer Heerema c.s. (33576 nr. 23). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Klein 50PLUS Van Vliet D66 en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ouwehand (33576 nr. 25). De voorzitter: Ik constateer dat de aanwezige leden van de fracties van de ChristenUnie Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Dik-Faber/Jacobi (33576 nr. 37 was nr. 27). De voorzitter: Ik constateer dat de aanwezige leden van de fracties van de PVV de ChristenUnie de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Jacobi/Dik-Faber (33576 nr. 38 was nr. 28).De voorzitter: Ik constateer dat de aanwezige leden van de fracties van de ChristenUnie de SGP de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Veldhoven/Jacobi (33576 nr. 29). De voorzitter: Ik constateer dat de aanwezige leden van de fracties van het CDA de ChristenUnie de VVD Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Smaling/Geurts (33576 nr. 39 was nr. 30). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de SGP en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (33576 nr. 31). De voorzitter: Ik constateer dat de aanwezige leden van de fracties van de PVV 50PLUS de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (33576 nr. 32). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (33576 nr. 33). De voorzitter: Ik constateer dat de aanwezige leden van de fracties van de PVV 50PLUS D66 GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Geurts (33576 nr. 36). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein en Van Vliet voor deze motiehebben gestemd en de aanwezige leden van de overige fracties ertegen zodat zij is aangenomen. De heer Geurts (CDA): Nu deze motie is aangenomen zou ik graag zien dat het kabinet zo spoedig mogelijk een brief naar de Kamer stuurt waarin wordt verteld hoe het kabinet deze motie zal uitvoeren. De voorzitter: Ik zal het stenogram van dit gedeelte van de vergadering doorgeleiden naar het kabinet.