20 Stemmingen moties Begroting Infrastructuur en Waterstaat 2022 Aan de orde zijn de stemmingen over aangehouden moties ingediend bij de behandeling van het wetsvoorstel Vaststelling van de begrotingsstaten van het Ministerie van Infrastructuur en Waterstaat (XII) voor het jaar 2022 te weten: - de motie-Van Esch/Bouchallikh over concrete extra stappen om de uitstoot van ultrafijnstof terug te dringen (35925-XII nr. 49); - de motie-Van Esch over in de voorlichting over houtstook de focus leggen op ontmoediging (35925-XII nr. 50). (Zie vergadering van 4 november 2021.) De voorzitter: De motie-Van Esch (35925-XII nr. 50) is in die zin gewijzigd dat zij thans luidt: Motie De Kamer gehoord de beraadslaging constaterende dat er een run is op haardhout sinds de gasprijzen zijn gestegen; constaterende dat de voorlichting over houtstook momenteel vooral bestaat uit houtstooktips; overwegende dat houtstook niet duurzaam is en gepaard gaat met gezondheidsschade en luchtvervuiling; verzoekt de regering om de focus in de voorlichting over houtstook te leggen op ontmoediging in plaats van stooktips en gaat over tot de orde van de dag. Zij krijgt nr. 103 was nr. 50 (35925-XII). Ik stel vast dat wij hier nu over kunnen stemmen. In stemming komt de motie-Van Esch/Bouchallikh (35925XII nr. 49). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan Lid Gündoğan de PvdA de PvdD D66 Lid Omtzigt de ChristenUnie de SGP en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Esch (35925XII nr. 103 was nr. 50).De voorzitter: Ik constateer dat de leden van de fracties van de SP GroenLinks BIJ1 DENK Fractie Den Haan Lid Gündoğan de PvdA de PvdD en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen.