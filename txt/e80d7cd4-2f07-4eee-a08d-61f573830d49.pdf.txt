38 Stemming motie Onderdeel Emancipatie van de begroting van Onderwijs Cultuur en Wetenschap 2022 Aan de orde is de stemming over een aangehouden motie ingediend bij het debat over het onderdeel Emancipatie van de begroting van Onderwijs Cultuur en Wetenschap voor 2022 te weten: - de motie-Simons/Van Baarle over de racistische karikatuur van Zwarte Piet verbieden (35925-VIII nr. 134). (Zie wetgevingsoverleg van 6 december 2021.) De voorzitter: De motie-Simons/Van Baarle (35925-VIII nr. 134) is in die zin gewijzigd dat zij thans is ondertekend door de leden Simons Van Baarle en Van Esch en luidt: Motie De Kamer gehoord de beraadslaging constaterende dat Zwarte Piet een racistische stereotypering is en dit door talloze organisaties (zoals de Verenigde Naties) is onderschreven; constaterende dat racistische stereotyperingen een symptoom zijn van racisme; constaterende dat racisme een ernstige vorm is van discriminatie en discriminatie op grond van artikel 1 van de Nederlandse Grondwet is verboden en strafbaar is gesteld op grond van artikel 137 van het Wetboek van Strafrecht; constaterende dat dankzij anti-Zwarte-Pietdemonstranten de meerderheid van de Nederlandse bevolking inmiddels van mening is dat er in de samenleving geen plek meer is voor Zwarte Piet en steeds meer gemeenten afstand doen van de racistische karikatuur; constaterende dat Zwarte Piet desondanks ieder jaar opduikt in de publieke ruimte voornamelijk in gemeenten die de racistische karikatuur nog niet hebben verbannen; overwegende dat de publieke ruimte voor iedereen veilig en toegankelijk moet zijn; overwegende dat tradities altijd en door de eeuwen heen onderhevig zijn (geweest) aan verandering; verzoekt de regering op grond van artikel 137 van het Wetboek van Strafrecht de racistische karikatuur van Zwarte Piet te verbieden in de openbare ruimte en gaat over tot de orde van de dag. Zij krijgt nr. 141 was nr. 134 (35925-VIII).Ik stel vast dat wij hier nu over kunnen stemmen. In stemming komt de gewijzigde motie-Simons c.s. (35925VIII nr. 141 was nr. 134). De voorzitter: Ik constateer dat de leden van de fracties van BIJ1 DENK de PvdD en Fractie Den Haan voor deze gewijzigde motie hebben gestemd en de leden van de fracties van de SP GroenLinks Volt de PvdA D66 de ChristenUnie de VVD de SGP het CDA JA21 BBB de PVV FVD en Groep Van Haga ertegen zodat zij is verworpen.