10 Stemmingen moties Nederlandse Voedsel- en Warenautoriteit (NVWA) Aan de orde zijn de stemmingen over moties ingediend bij het VAO Nederlandse Voedsel- en Warenautoriteit (NVWA) te weten: - de motie-Grashoff over implementatie van suggesties van de NVWA (33835 nr. 66); - de motie-Geurts c.s. over keuring en toezicht in de landbouwsector (33835 nr. 67); - de motie-Geurts/Lodders over de haalbaarheid van programma BLIK (33835 nr. 68); - de motie-Ouwehand/Thieme over de onverdoofde slacht (33835 nr. 69); - de motie-Ouwehand over met fipronil vergiftigde mest (33835 nr. 70); - de motie-Futselaar/Moorlag over een meldplicht bij fraude en/of misleiding (33835 nr. 71). (Zie vergadering van 6 maart 2018.) De voorzitter: Op verzoek van mevrouw Ouwehand stel ik voor haar motie (33835 nr. 69) aan te houden. Daartoe wordt besloten. De voorzitter: De heer Grashoff. De heer Grashoff (GroenLinks): Voorzitter ik zou graag mijn motie op stuk nr. 66 willen aanhouden. Ik ben nog net op tijd! De voorzitter: Op verzoek van de heer Grashoff stel ik voor zijn motie (33835 nr. 66) aan te houden. Daartoe wordt besloten. In stemming komt de motie-Geurts c.s. (33835 nr. 67). De voorzitter: Ik constateer dat de leden van de fracties van DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Geurts/Lodders (33835 nr. 68). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVDde SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ouwehand (33835 nr. 70). De voorzitter: Ik constateer dat de leden van de fracties van de SP de PvdA GroenLinks de PvdD DENK en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Futselaar/Moorlag (33835 nr. 71). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen.