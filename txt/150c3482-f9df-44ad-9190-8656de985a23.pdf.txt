26 Stemming motie Ten onrechte ingevorderde kinderopvangtoeslagen Aan de orde is de stemming over een aangehouden motie ingediend bij het debat over de CAF 11-zaak over ten onrechte ingevorderde kinderopvangtoeslagen te weten: - de motie-Lodders c.s. over de Algemene Bestuursdienst en het verschijnsel van "wegpromoveren" (31066 nr. 561). (Zie vergadering van 4 december 2019.) De voorzitter: De motie-Lodders c.s. (31066 nr. 561) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat er een Algemene Bestuursdienst (ABD) bestaat waar topambtenaren rouleren door de rijksoverheid heen; overwegende dat hieruit de prikkel kan ontstaan om slecht functionerende ambtenaren "elders anders onder te brengen" naar andere delen van de overheid; verzoekt de regering het functioneren van de Algemene Bestuursdienst te onderzoeken en daarbij specifiek te onderzoeken hoe voorkomen kan worden dat slechtfunctionerende ambtenaren elders een plek krijgen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 570 was nr. 561 (31066). Ik stel vast dat wij hier nu over kunnen stemmen. In stemming komt de nader gewijzigde motie-Lodders (31066 nr. 570 was nr. 561). De voorzitter: Ik constateer dat de leden van de fracties van de SP GroenLinks de PvdD Van Kooten-Arissen 50PLUS D66 de VVD de SGP het CDA de ChristenUnie de PVV FvD en Van Haga voor deze nader gewijzigde motie hebben gestemd en de leden van de overige fracties ertegen zodat zij is aangenomen.