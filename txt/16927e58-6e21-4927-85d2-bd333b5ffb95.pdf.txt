14 Stemming motie Tweede incidentele suppletoire begroting inzake Noodpakket banen en economie Aan de orde is de stemming over een aangehouden motie ingediend bij de behandeling van het wetsvoorstel Wijziging van de begrotingsstaten van het ministerie van Economische Zaken en Klimaat (XIII) voor het jaar 2020 (Tweede incidentele suppletoire begroting inzake Noodpakket banen en economie) te weten: - de motie-Van Raan over naar voren halen van de investeringen in de verduurzaming van de gebouwde omgeving (35438 nr. 21). (Zie wetgevingsoverleg van 18 mei 2020.) In stemming komt de motie-Van Raan (35438 nr. 21). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de SGP Lid Omtzigt en BBB voor deze motie hebben gestemd en de leden van de overige fracties ertegen zodat zij is verworpen. De heer Van der Lee van GroenLinks. De heer Van der Lee (GroenLinks): Dank voorzitter. Ik wil nog even terugkomen op agendapunt 5. Ik dacht dat ik had voorgestemd maar wij werden niet genoemd. Dus graag een voorstem voor GroenLinks bij de motie op stuk nr. 11 (35925-XII) bij agendapunt 5. De voorzitter: Dank u wel. Wij zullen dit opnemen in de Handelingen. Daarmee zijn we aan het einde gekomen van de fractiegewijze stemmingen. Ik schors de vergadering voor een enkel moment. Dan gaan we over tot de hoofdelijke stemmingen. Ik wil vragen of de eerste groep naar binnen kan komen. De vergadering wordt enkele ogenblikken geschorst.