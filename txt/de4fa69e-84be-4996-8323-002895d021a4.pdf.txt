10 Stemming Geldelijke voorzieningen leden en gewezen leden Staten-Generaal in verband met de normalisering rechtspositie ambtenaren Aan de orde is de stemming in verband met het wetsvoorstel Aanpassing van wetten betreffende geldelijke voorzieningen van leden en gewezen leden van de Staten-Generaal en van hun nabestaanden in verband met invoering van de normalisering van de rechtspositie van ambtenaren (35072). De voorzitter: Voor dit wetsvoorstel is ingevolgde artikel 63 van de Grondwet een gekwalificeerde meerderheid nodig omdat het over onze rechtspositie gaat. Dat wil zeggen dat wij dit wetsvoorstel alleen kunnen aannemen met ten minste twee derde van het aantal uitgebrachte stemmen. In stemming komt het wetsvoorstel. De voorzitter: Ik constateer dat dit wetsvoorstel met algemene stemmen is aangenomen.