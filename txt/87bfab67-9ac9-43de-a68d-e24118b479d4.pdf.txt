32 Stemmingen moties Ontwikkelingen rondom het coronavirus/pandemische paraatheid Aan de orde zijn de stemmingen over aangehouden moties ingediend bij het tweeminutendebat Ontwikkelingen rondom het coronavirus/pandemische paraatheid (CD d.d. 10/05) te weten: - de motie-Omtzigt c.s. over samen met patiënten artsen en verpleegkundigen tot een breed gedragen definitie komen van postcovid (25295 nr. 2079); - de motie-Van Houwelingen over grootschalig onderzoek laten doen in Nederland naar de omvang en ernst van de bijwerkingen van de coronavaccins (25295 nr. 2080). (Zie vergadering van 15 juni 2023.) De voorzitter: De motie-Omtzigt c.s. (25295 nr. 2079) is in die zin gewijzigd dat zij thans luidt: Motie De Kamer gehoord de beraadslaging constaterende dat in Nederland geen goed beeld bestaat van hoeveel postcovidpatiënten er zijn bij het ontbreken van een adequaat registratiesysteem; constaterende dat een algemeen geaccepteerde definitie van postcovid in Nederland nog niet bestaat en dat de minister zelf heeft aangegeven dat dit een beperkende factor is om een postcovidregistratiesysteem op te zetten; constaterende dat het ontbreken van een definitie een gemis is voor de wetenschap en dat postcovidpatiënten en de zorgsector behoefte hebben aan een definitie en een registratiesysteem; verzoekt de regering om in overleg te treden met veldpartijen om tot een heldere operationele definitie van postcovid te komen die door iedereen gebruikt wordt en de Kamer zorgverleners en onderzoekers goed inzicht krijgen in de prevalentie en incidentie van postcovid en de Kamer zo spoedig mogelijk maar uiterlijk binnen drie maanden over de uitkomsten van dit overleg te informeren en gaat over tot de orde van de dag. Zij krijgt nr. 2100 was nr. 2079 (25295). De voorzitter: De motie-Van Houwelingen (25295 nr. 2080) is in die zin gewijzigd dat zij thans luidt:Motie De Kamer gehoord de beraadslaging overwegende dat er maatschappelijke onrust is over de mogelijke bijwerkingen van de coronavaccins; constaterende dat het in het algemeen op dit moment zorgelijk gesteld lijkt te zijn met de volksgezondheid in Nederland en een sluitende verklaring hiervoor ontbreekt; constaterende dat er bovendien nog steeds sprake is van een onverklaarbaar hoge oversterfte; overwegende dat het belangrijk is dat ook in Nederland onderzoek wordt gedaan naar de mogelijke bijwerkingen van de coronavaccins en dat het onderzoek dat op dit moment wordt gedaan in Nederland door Lareb naar mogelijke bijwerkingen van de coronavaccins beperkt is in zowel de omvang van het onderzoek als in het aantal onderzochte mogelijke bijwerkingen waarbij door Lareb bovendien geen gebruik wordt gemaakt van niet-gevaccineerden als controlegroep; verzoekt de regering grootschalig onderzoek te laten doen in Nederland naar de omvang en ernst van de bijwerkingen van de coronavaccins en gaat over tot de orde van de dag. Zij krijgt nr. 2101 was nr. 2080 (25295). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Omtzigt c.s. (25295 nr. 2100 was nr. 2079). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB de PVV en FVD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Houwelingen (25295 nr. 2101 was nr. 2080). De voorzitter: Ik constateer dat de leden van de fracties van DENK de SGP BBB de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen.