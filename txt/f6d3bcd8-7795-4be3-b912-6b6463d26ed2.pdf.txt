50 Stemmingen moties WWB-onderwerpen en de Participatiewet Aan de orde zijn de stemmingen over moties ingediend bij het VAO WWB-onderwerpen en de Participatiewet te weten: - de motie-Van Weyenberg over gemeenten die de informatiebeveiliging van Suwinet niet op orde hebben (30545 nr. 164); - de motie-Van Weyenberg/Voortman over een integrale oplossing voor bronnen waarin iemands adres kan worden opgezocht (30545 nr. 165); - de nader gewijzigde motie-Karabulut c.s. over het definitief schrappen van de kostendelersnorm in de AOW (30545 nr. 166); - de motie-Karabulut over de toekomst van de sociale werkvoorziening Hameland (30545 nr. 167); - de motie-Karabulut over stoppen van de kostendelersnorm voor ouderen met een AIO-uitkering (30545 nr. 168); - de motie-Nijkerken-de Haan over een financiële sanctie voor gemeenten in plaats van afsluiting van Suwinet (30545 nr. 170); - de motie-Voortman c.s. over de omgang van gemeenten met jongeren in het kader van de Participatiewet (30545 nr. 171); - de motie-Pieter Heerma over het doelgroepenregister openstellen voor mensen die werken met beperkte loonwaarde (30545 nr. 172); - de motie-Kerstens/Voortman over het zo veel mogelijk voorkomen van verdringing van reguliere arbeid (30545 nr. 173); - de motie-Kerstens over invulling van de voorziening beschut werk (30545 nr. 175). (Zie vergadering van 1 juli 2015.) De voorzitter: De motie-Van Weyenberg (30545 nr. 164) is in die zin gewijzigd dat zij thans luidt: Motie De Kamer gehoord de beraadslaging constaterende dat ondanks eerdere toezeggingen de beveiliging van Suwinet nog steeds niet op orde is zoals blijkt uit het feit dat 83% van de gemeenten niet voldoet aan de zeven centrale normen voor informatiebeveiliging van Suwinet; overwegende dat mensen ervan moeten kunnen uitgaan dat de overheid zorgvuldig met hun persoonsgegevens omgaat; overwegende dat de staatssecretaris van SZW in lijn met de breed in de Kamer geuite wens aanvullende actiesaankondigt maar daarbij niet altijd harde deadlines formuleert; constaterende dat de Inspectie SZW bij alle gemeenten gaat onderzoeken hoe zij scoren op de zeven centrale normen voor informatiebeveiliging van Suwinet; spreekt uit dat alle gemeenten aan alle zeven normen voor informatiebeveiliging van Suwinet moeten voldoen; verzoekt de regering zo snel mogelijk het escalatieprotocol vast te stellen en daarin een strakke termijn op te nemen waarbinnen gemeenten orde op zaken moeten stellen om afsluiting te voorkomen; verzoekt de regering alle gemeentebesturen en gemeenteraden direct na en zo nodig tijdens het onderzoek van de Inspectie SZW te informeren over de score van hun gemeente het escalatieprotocol en de dreigende afsluiting van Suwinet voor gemeenten die de informatiebeveiliging van Suwinet niet op orde hebben en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 177 was nr. 164 (30545). De voorzitter: De nader gewijzigde motie-Karabulut c.s. (30545 nr. 166) is in die zin gewijzigd en tweemaal nader gewijzigd dat zij thans is ondertekend door de leden Karabulut Pieter Heerma Voortman Krol Schouten Dijkgraaf en Van Weyenberg en luidt: De Kamer gehoord de beraadslaging overwegende het uitstel van invoering van de kostendelersnorrn in de AOW tot 2018; verzoekt de regering de invoering van de kostendelersnorm in de AOW definitief te schrappen en gaat over tot de orde van de dag. Zij krijgt nr. 180 was nr. 179 (30545). De voorzitter: De motie-Voortman c.s. (30545 nr. 171) is in die zin gewijzigd dat zij thans is ondertekend door de leden Voortman Van Weyenberg Kerstens en Karabulut. Naar mij blijkt wordt de indiening ervan voldoende ondersteund. Zij krijgt nr. 181 was nr. 171 (30545).De voorzitter: De motie-Pieter Heerma (30545 nr. 172) is in die zin gewijzigd en nader gewijzigd dat zij thans is ondertekend door de leden Pieter Heerma en Van Weyenberg en luidt: De Kamer gehoord de beraadslaging overwegende dat loonkostensubsidie binnen de Participatiewet tot doel heeft om betere arbeidsmarktkansen te creëren voor mensen met een afstand tot de arbeidsmarkt; overwegende dat het doelgroepenregister hetzelfde doel moet dienen; overwegende dat de staatssecretaris reeds maatregelen heeft aangekondigd in haar brief van 8 mei jl.; verzoekt de regering als in het najaar blijkt dat deze maatregelen niet afdoende zijn te onderzoeken hoe het doelgroepenregister opengesteld kan worden voor mensen die werken met een door gevalideerd loonwaardesysteem gemeten beperkte loonwaarde en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 183 was nr. 182 (30545). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van Weyenberg (30545 nr. 177 was nr. 164). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Weyenberg/Voortman (30545 nr. 165). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Klein de Groep Kuzu/Öztürk Van Vliet 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. De voorzitter: Ik geef gelegenheid tot het afleggen van een stemverklaring vooraf.Mevrouw Karabulut (SP): Voorzitter. Er is grote zorg over de kostendelersnorm in de AOW in de volksmond ook wel de mantelzorgboete genoemd. Ook binnen de volksvertegenwoordiging bestaat inmiddels nauwelijks meer draagvlak voor het korten van de AOW van ouderen als zij bij hun kinderen wonen die voor hen zorgen. De invoering van de mantelzorgboete is inmiddels tot 2018 uitgesteld. Toch verkeren bijna 60.000 ouderen en hun naasten in onzekerheid want uitstel betekent nog geen afstel. De mantelzorgboete blijft zo jarenlang boven de markt hangen. Wij vinden dat onwenselijk. Daarom heeft mijn fractie samen met de fracties van GroenLinks D66 CDA ChristenUnie SGP en 50PLUS een motie ingediend waarin de regering wordt verzocht om de invoering van de kostendelersnorm in de AOW definitief te schrappen. In de motie van de Partij van de Arbeid op stuk nr. 174 wordt geen oproep aan het kabinet gedaan om nu af te zien van de mantelzorgboete. Ik hoor verschillende Kamerleden roepen dat die motie is aangehouden. Rustig maar daar kom ik zo nog op. Staatssecretaris Klijnsma was gisteren duidelijk over de motie: ze neemt die voor kennisgeving aan en gaat er niets aan doen. Het is dus een lege huls. Wellicht is de motie om die reden ook aangehouden. Wij vinden dit een verstandig besluit. Er rest ons maar één ding. De fracties van SP GroenLinks D66 CDA ChristenUnie SGP en 50PLUS roepen de leden van de fractie van de Partij van de Arbeid op om voor de motie op stuk nr. 166 … De voorzitter: Nee nee nee nee nee nee mevrouw Karabulut. Nee mevrouw Karabulut. Bij een stemverklaring mag u niemand ergens toe oproepen. U mag uw eigen stem verklaren maar we gaan niet het debat openen. U krijgt nog de kans om uw stem te verklaren maar ik wil echt niet dat u iemand oproept om iets te doen. Mevrouw Karabulut (SP): Goed voorzitter. Ik hoop dat wij van uitstel van de mantelzorgboete afstel kunnen maken. In stemming komt de tweede nader gewijzigde motieKarabulut c.s. (30545 nr. 180 was nr. 179). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdD en de SP voor deze tweede nader gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Karabulut (30545 nr. 167). De voorzitter: Ik constateer dat de aanwezige leden van de fracties van de PVV 50PLUS GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Karabulut (30545 nr. 168).De voorzitter: Ik constateer dat de aanwezige leden van de fracties van de PVV Klein de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Nijkerken-de Haan (30545 nr. 170). De voorzitter: Ik constateer dat de aanwezige leden van de fracties van de PVV het CDA de SGP de VVD Klein de Groep Kuzu/Öztürk Houwers Van Vliet 50PLUS de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Voortman c.s. (30545 nr. 181 was nr. 171). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk Houwers 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de nader gewijzigde motie-Pieter Heerma/Van Weyenberg (30545 nr. 183 was nr. 182). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Klein de Groep Kuzu/Öztürk Houwers Van Vliet 50PLUS D66 GroenLinks de PvdA en de PvdD voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Kerstens/Voortman (30545 nr. 173). De voorzitter: Ik constateer dat de aanwezige leden van de fracties van het CDA de ChristenUnie de SGP de Groep Kuzu/Öztürk Houwers 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Kerstens (30545 nr. 175). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk Houwers 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.