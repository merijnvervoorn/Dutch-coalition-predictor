11 Stemmingen moties Wijziging van de Wet milieubeheer Aan de orde zijn de stemmingen over moties ingediend bij de behandeling van het wetsvoorstel Wijziging van de Wet milieubeheer te weten: - de motie-Van Gerven/Van Veldhoven over een analyse van de douanegegevens (33834 nr. 15); - de motie-Jan Vos over onderzoek naar de obstakels voor transparantie van de brandstoffenmix (33834 nr. 17); - de motie-Van Veldhoven c.s. over inzichtelijk maken welke hoeveelheden ruwe olie worden ge√Ømporteerd (33834 nr. 18); - de motie-Van Veldhoven/Van Gerven over de mogelijkheid om op nationaal niveau striktere percentages te hanteren dan op Europees niveau (33834 nr. 19). (Zie vergadering van 20 mei 2014.) De voorzitter: Op verzoek van mevrouw Van Veldhoven stel ik voor haar motie (33834 nr. 19) aan te houden. Daartoe wordt besloten. De voorzitter: De motie-Van Gerven/Van Veldhoven (33834 nr. 15) is in die zin gewijzigd dat zij thans luidt: Motie De Kamer gehoord de beraadslaging verzoekt de regering over drie jaar de werking van voorliggende Wijziging van de Wet milieubeheer onafhankelijk te laten evalueren waarbij douanegegevens geanalyseerd worden om te bezien of de kwantiteit van de daadwerkelijke importstromen overeenkomt met de gegevens uit het HBEsysteem en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 21 was nr. 15 (33834). Ik stel vast dat wij hier nu over kunnen stemmen. In stemming komt de gewijzigde motie-Van Gerven/Van Veldhoven (33834 nr. 21 was nr. 15).De voorzitter: Ik constateer dat de aanwezige leden van de fracties van het CDA de ChristenUnie de SGP 50PLUS/Klein D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Jan Vos (33834 nr. 17). De voorzitter: Ik constateer dat de aanwezige leden van de fracties van het CDA de ChristenUnie 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Veldhoven c.s. (33834 nr. 18). De voorzitter: Ik constateer dat de aanwezige leden van de fracties van de ChristenUnie 50PLUS/Baay-Timmerman 50PLUS/Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.