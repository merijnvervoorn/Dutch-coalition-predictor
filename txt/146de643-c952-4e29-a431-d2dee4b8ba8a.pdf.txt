25 Stemming motie Begroting Koninkrijksrelaties 2022 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van Koninkrijksrelaties (IV) en het BES-fonds (H) voor het jaar 2022 te weten: - de motie-Koekkoek c.s. over ondersteuning bieden aan het maatschappelijk middenveld om de mensenrechtenschendingen te bestrijden (35925-IV nr. 21). (Zie vergadering van 14 oktober 2021.) De voorzitter: De motie-Koekkoek (35925-IV nr. 21) is in die zin gewijzigd dat zij thans is ondertekend door de leden Koekkoek Bromet Kuzu en Simons en luidt: Motie De Kamer gehoord de beraadslaging overwegende dat de beschermingsprocedure in Curaçao als bedoeld in artikel 3 EVRM niet voldoet aan de internationale standaarden dat het verkrijgen van rechtsbijstand voor vluchtelingen in veel gevallen niet mogelijk is en dat vluchtelingen waaronder kinderen onder ondermaatse omstandigheden in detentie worden gezet of zonder geldige procedure naar het land van herkomst worden teruggestuurd; overwegende dat Nederland op grond van het Statuut voor het Koninkrijk der Nederlanden zorg behoort te dragen voor het waarborgen van menselijke rechten en vrijheden; verzoekt de regering te onderzoeken hoe zij het maatschappelijk middenveld waaronder hulporganisaties kan stimuleren teneinde de mensenrechtenschendingen op Curaçao te bestrijden; verzoekt de regering tevens te onderzoeken hoe zij technische assistentie ervaringen en expertise in kan zetten om Curaçao te assisteren bij de aanpak van de bovenstaande problematiek en gaat over tot de orde van de dag. Zij krijgt nr. 31 was nr. 21 (35925-IV). Ik stel vast dat wij hier nu over kunnen stemmen. In stemming komt de gewijzigde motie-Koekkoek c.s. (35925-IV nr. 31 was nr. 21).De voorzitter: Ik constateer dat de leden van de fracties van GroenLinks BIJ1 Volt DENK de PvdA de PvdD Fractie Den Haan Lid Omtzigt en BBB voor deze gewijzigde motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van deze lange stemmingen. Ik dank u wel voor uw aandacht. Ik schors de vergadering voor een enkel moment. Daarna gaan we over tot de regeling van werkzaamheden. De vergadering wordt enkele ogenblikken geschorst.