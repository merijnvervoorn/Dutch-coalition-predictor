4 Regeling van werkzaamheden De voorzitter: Ik stel voor dinsdag 26 oktober aanstaande ook te stemmen over de ingediende moties bij de notaoverleggen over de initiatiefnota's van het lid Palland over familiebedrijven van het lid Peters over de formeel steunpersoon in de Jeugdwet en van het lid Koerhuis over de toekomst van gemeentelijk erfpachtbeleid voor woning- en bedrijvenbouw. Ik stel voor toe te voegen aan de agenda van de Kamer: - het tweeminutendebat Media (CD d.d. 12/10) met als eerste spreker het lid Kwint van de SP. Ik stel voor toe te voegen aan de agenda van de Kamer: - het wetsvoorstel Verandering van de Grondwet strekkende tot het opnemen van een algemene bepaling (35786); - het Voorstel van wet van de leden Hammelburg Bromet en De Hoop houdende verandering in de Grondwet strekkende tot toevoeging van handicap en seksuele gerichtheid als non-discriminatiegrond (35741); - het wetsvoorstel Wijziging van de Tijdelijke experimentenwet stembiljetten en centrale stemopneming in verband met de verlenging van de werkingsduur van die wet (35898); - het wetsvoorstel Wijziging van de Telecommunicatiewet in verband met de implementatie van Richtlijn (EU) 2018/1972 van het Europees Parlement en de Raad van 11 december 2018 tot vaststelling van het Europees wetboek van elektronische communicatie (Implementatie Telecomcode) (35865); - het wetsvoorstel Wijziging van de Kernenergiewet (verruiming inspraak) (35881). Overeenkomstig de voorstellen van de voorzitter wordt besloten. De voorzitter: Daarmee zijn we aan het einde gekomen van deze korte regeling van werkzaamheden. Ik schors de vergadering voor een enkel moment en dan kunnen we straks overgaan tot het debat over de misstanden in de turnsport.