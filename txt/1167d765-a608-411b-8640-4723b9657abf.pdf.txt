13 Stemming motie Intrekking Wet raadgevend referendum Aan de orde is de stemming over een motie ingediend bij de behandeling van het wetsvoorstel Intrekking van de Wet raadgevend referendum (34854) te weten: - de motie-Baudet over het opzeggen van het vertrouwen in de minister van Binnenlandse Zaken en Koninkrijksrelaties (34854 nr. 16). (Zie vergadering van 20 februari 2018.) De voorzitter: Aan de orde is de stemming over de motie die is ingediend bij het debat over het wetsvoorstel Intrekking van de Wet raadgevend referendum. Ik geef eerst de heer Baudet het woord. De heer Baudet (FvD): Ik wil graag een hoofdelijke stemming aanvragen over deze motie. Ik wil ook een speciaal welkom zeggen tegen Alexander Pechtold omdat hij toch nog zijn gezicht durft te laten zien bij dit debat. De voorzitter: Nee meneer Baudet! Dank u wel. We gaan stemmen over de motie-Baudet op stuk nr. 16 over het opzeggen van het vertrouwen in de minister van Binnenlandse Zaken en Koninkrijksrelaties. Ik geef gelegenheid tot het afleggen van stemverklaringen vooraf. Mevrouw Arissen (PvdD): Voorzitter dank u wel. Wij hebben een stemverklaring bij de motie van wantrouwen. Gezien de onzorgvuldige totstandkoming van de intrekkingswet raadgevend referendum — ten eerste de spoed zonder het spoedeisende karakter nader te motiveren ten tweede onvoldoende gemotiveerd ook volgens de Raad van State waarom de wet niet referendabel zou zijn ten derde zonder de wettelijke procedure te volgen om de intrekkingswet te publiceren in de Staatscourant en ten vierde het zwaarwegende juridische middel van terugwerkende kracht zonder afdoende motivering ingezet — ziet de Partij voor de Dieren helaas geen andere optie dan voor de motie van wantrouwen te stemmen. De voorzitter: Dank u wel. Ik geef nu het woord aan de heer Krol namens 50PLUS.De heer Krol (50PLUS): Mevrouw de voorzitter. Een motie van wantrouwen tegen een bewindspersoon is in onze ogen bedoeld om het vertrouwen op te zeggen tegen een minister die heftig heeft gefaald niet om een minister af te straffen die een slecht regeerakkoord verdedigt. We zijn mordicus tegen de intrekking van de referendum maar willen daarvoor dit instrument niet misbruiken. De voorzitter: Dank u wel. We gaan nu stemmen over de motie op stuk nr. 16 van de heer Baudet over het opzeggen van het vertrouwen in de minister van Binnenlandse Zaken en Koninkrijksrelaties. We beginnen bij nummer 68. Iedereen moet stil zijn want soms gaat het fout. Het woord is aan de griffier. In stemming komt de motie-Baudet (34854 nr. 16). Vóór stemmen de leden: Kops Madlener Maeijer Markuszower Edgar Mulder Popken De Roon Wassenberg Van Weerdenburg Wilders Van Aalst Arissen Baudet Beertema Martin Bosma Tony van Dijck Fritsma Gerbrands De Graaf Graus Helder Hiddema en De Jong. Tegen stemmen de leden: Van Kent Koerhuis Koopmans Krol Kuik Kuiken Kuzu Kwint Laan-Geselschap De Lange Van der Linde Lodders Von Martels Van Meenen Middendorp Van der Molen Moorlag Agnes Mulder Anne Mulder Nijboer Nijkerken-de Haan Omtzigt Van Oosten Özütok Paternotte Pechtold Peters Van Raak Raemakers Rog Ronnes Van Rooijen Arno Rutte Segers Sienot Sjoerdsma Slootweg Sneller Snels Tellegen Tielen Van Toorenburg Veldman Verhoeven Voordewind Aukje de Vries Weverling Van Weyenberg Wiersma Wörsdörfer Van 't Wout Yeşilgöz-Zegerius Ziengs Amhaouch Arib Azmani Becker Belhaj Van den Berg Bergkamp Bisschop Den Boer Van den Bosch Bosman Bouali Van Brenk Ten Broeke Bruins Bruins Slot Van Dam Diertens Jasper van Dijk Dijkhoff Pia Dijkstra Remco Dijkstra Dik-Faber Van Eijs El Yassini Futselaar Geluk-Poortvliet Geurts Van der Graaf De Groot Groothuizen Van Haersma Buma Van Haga Rudmer Heerema Pieter Heerma Van Helvert Hennis-Plasschaert Hermans Van den Hul en Jetten. De voorzitter: Ik constateer dat deze motie met 23 tegen 93 stemmen is verworpen. Daarmee zijn we aan het eind gekomen van dit debat en van deze stemming. Aanstaande donderdag stemmen we over het wetsvoorstel de amendementen en de moties. Ik dank de minister de Kamerleden en de medewerkers en sluit de vergadering.