10 Stemming motie Jaarverslag en slotwet VWS 2022 Aan de orde is de stemming over een aangehouden motie ingediend bij het debat over het jaarverslag en de slotwet van het ministerie van VWS over het jaar 2022 te weten: - de gewijzigde motie-Van Houwelingen over ervoor zorgen dat niet-rechtmatige uitgaven óf rechtmatig worden óf worden stopgezet (36360-XVI nr. 14). (Zie wetgevingsoverleg van 27 juni 2023.) De voorzitter: De gewijzigde motie-Van Houwelingen (36360-XVI nr. 14) is in die zin gewijzigd dat zij thans luidt: Motie De Kamer gehoord de beraadslaging overwegende dat het financieel beheer bij VWS al drie jaar op rij een ernstige onvolkomenheid is; verzoekt de minister ervoor te zorgen dat uitgaven behorende bij nieuwe beleidsvoornemens rechtmatig worden vormgegeven; verzoekt de minister voorts om bij nieuwe voornemens met een substantiële budgettaire omvang die als niet-rechtmatig worden beoordeeld óf waarvan het risico bestaat dat deze niet rechtmatig worden deze toe te lichten in de voortgangsrapportages over het financieel beheer conform het principe "comply or explain"; verzoekt de minister voorts daar waar door het ministerie bij bestaande substantiële uitgaven constateringen worden gedaan de Kamer hierover tevens te informeren in de voortgangsrapportages en gaat over tot de orde van de dag. Zij krijgt nr. 21 was nr. 14 (36360-XVI). Ik stel vast dat wij hier nu over kunnen stemmen. In stemming komt de gewijzigde motie-Van Houwelingen (36360-XVI nr. 21 was nr. 14). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd en de fractie van BIJ1 ertegen zodat zij is aangenomen.