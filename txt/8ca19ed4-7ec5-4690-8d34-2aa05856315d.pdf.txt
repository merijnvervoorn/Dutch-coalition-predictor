13 Stemmingen moties Uitvoering antidopingbeleid Aan de orde zijn de stemmingen over moties ingediend bij de behandeling van het wetsvoorstel Regels tot uitvoering van het antidopingbeleid en tot instelling van de Dopingautoriteit (Wet uitvoering antidopingbeleid) te weten: - de motie-Van Nispen c.s. over de aanpak van dopinggerelateerde criminaliteit (34543 nr. 11); - de motie-Bruins Slot c.s. over een samenwerkingsprotocol (34543 nr. 12). (Zie vergadering van 7 februari 2018.) De voorzitter: De motie-Bruins Slot c.s. (34543 nr. 12) is in die zin gewijzigd dat zij thans luidt: Motie De Kamer gehoord de beraadslaging overwegende dat het uitwisselen van relevante gegevens van politie Openbaar Ministerie de douane en de Fiscale Inlichtingen- en Opsporingsdienst richting de Dopingautoriteit bij kan dragen aan een effectiever antidopingbeleid; constaterende dat met de Wet uitvoering antidopingbeleid geen wettelijke grondslag voor gegevensverstrekking wordt vastgelegd voor de politie OM en FIOD; overwegende dat er wel ruimte is tot verdere gegevensuitwisseling en structurele samenwerking met de politie OM douane en de FIOD; verzoekt de regering in overleg met de politie OM douane FIOD en de Dopingautoriteit tot een samenwerkingsprotocol te komen in het kader van een effectieve aanpak van doping en de Kamer voor het wetgevingsoverleg Sport in het najaar van 2018 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 15 was nr. 12 (34543). Ik stel vast dat wij hier nu over kunnen stemmen. In stemming komt de motie-Van Nispen c.s. (34543 nr. 11). De voorzitter: Ik constateer dat deze motie met algemene stemmen is aangenomen.In stemming komt de gewijzigde motie-Bruins Slot (34543 nr. 15 was nr. 12). De voorzitter: Ik constateer dat deze gewijzigde motie met algemene stemmen is aangenomen.