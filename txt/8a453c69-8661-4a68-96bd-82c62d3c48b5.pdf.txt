6 Brief commissie voor de Rijksuitgaven Aan de orde is de behandeling van: - de brief van de commissie voor de Rijksuitgaven over de Toekomst- en onderzoeksagenda 2012 (32224 nr. 4). De voorzitter: Ik stel voor conform het voorstel van de commissie voor de Rijksuitgaven inzake de Toekomst- en onderzoeksagenda 2012 van de Tweede Kamer te besluiten. Daartoe wordt besloten. De voorzitter: De stemmingen onder de punten 4 tot en met 8 zijn uitgesteld. De heer El Fassed (GroenLinks): Voorzitter. Ik heb het verzoek om toch vandaag over de moties onder de punten 4 5 en 6 te stemmen. De voorzitter: De minister heeft gevraagd om hierover niet te stemmen. De heer El Fassed (GroenLinks): Dan wil ik ook graag de reden daarvan weten en anders wil ik de Kamer alsnog verzoeken om hierover te stemmen. De voorzitter: Die reden heb ik zojuist gegeven bij het mondelinge vragenuur maar ik verwijt u niets. De reden is – dat is een legitieme reden in ons huis – dat de minister niet aanwezig kan zijn vanwege een verplichting met Hare Majesteit de Koningin. De heer El Fassed (GroenLinks): Dan is mijn verzoek dat de minister tot de stemmingen van volgende week geen onomkeerbare stappen zet ten aanzien van de moties onder deze drie punten. De voorzitter: Dat punt is gemaakt. We zullen het stenogram doorgeleiden naar het kabinet.