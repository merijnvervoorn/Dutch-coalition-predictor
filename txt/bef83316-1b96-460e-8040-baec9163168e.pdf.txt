23 Regeling van werkzaamheden De voorzitter: Ik verzoek de Kamerleden die niet aan de regeling van werkzaamheden deelnemen de zaal te verlaten. Daag mijnheer Jasper van Dijk. Ik stel voor aan de agenda van de Kamer toe te voegen: - het wetsvoorstel Wijziging van de Kernenergiewet in verband met de instelling van de Autoriteit Nucleaire Veiligheid en Stralingsbescherming (34219). Op verzoek van de CDA-fractie benoem ik in de algemene commissie voor Buitenlandse Handel en Ontwikkelingssamenwerking het lid Amhaouch tot lid in plaats van het lid Omtzigt. Op verzoek van een aantal leden stel ik voor de volgende door hen ingediende moties opnieuw aan te houden: 34300-XVII-41; 28286-839; 34300-VII-40; 34300-XIII-126; 33979-88; 27428-311; 34000-XIII-90; 33930-XIII-11; 31936207; 27858-128; 27858-256; 27858-257; 28286-692; 28286690; 28286-693; 31389-107; 27858-126; 28694-106; 27625295; 27858-195; 27858-194; 21501-20-734; 27858-156; 27858157; 27858-158; 31389-108; 21501-32-687; 28694-107; 27858194; 33529-129; 28286-786; 29383-238; 34041-34; 28286-686; 32563-43; 28973-144; 29683-184; 32563-44; 26991-377; 26991378; 33400-XIII-133; 21501-32-769; 28286-685; 33750-XIII-74; 29628-438; 24077-332; 31135-43; 31135-42; 31135-41; 31793128. Ik stel voor toe te voegen aan de agenda: - het VAO Vreemdelingen- en asielbeleid met als eerste spreker het lid Voordewind namens de ChristenUnie; - het VAO Fokuswonen met als eerste spreker het lid Siderius namens de SP-fractie. Overeenkomstig de voorstellen van de voorzitter wordt besloten. De voorzitter: Ik zou nu de heer Sjoerdsma als eerste het woord willen geven maar ik zie dat mevrouw Keijzer iets wil vragen. Mevrouw Keijzer (CDA): Het VAO Fokuswonen is nu aan de agenda toegevoegd. Tijdens het algemeen overleg is gevraagd om een brief waarin uitgelegd wordt hoe de subsidieregeling Fokuswonen zich verhoudt tot het persoonlijk assistentiebudget. Ik hoop dat wij ruim op tijd voor dat VAO die brief ontvangen. Wij hebben namelijk vanmiddag ook weer een AO waarvoor wij zitten te wachten op een belangrijke brief waarin de staatssecretaris duidt hoe een en ander ten aanzien van de meldplicht kindermishandeling in elkaar zit. En alles wat er is? Niet die brief. Willen we op een goede manier hier debatteren dan moeten die toezeggingen wel gestand gedaan worden.De voorzitter: Dat is helder mevrouw Keijzer. We zullen daar rekening mee houden. Ik stel voor het stenogram van dit deel van de vergadering door te geleiden naar het kabinet. Dan geef ik nu het woord aan de heer Sjoerdsma. De heer Sjoerdsma (D66): Voorzitter. Ik sta hier om een debat aan te vragen met de ministers van Infrastructuur en Milieu en voor Buitenlandse Handel en Ontwikkelingssamenwerking over drie ten onrechte afgegeven vergunningen voor transport van verarmd uranium naar Rusland. Niet een keer niet twee keer maar drie keer. Ik heb daar nu twee keer schriftelijke vragen over gesteld. We hebben daarover een Kamerbrief ontvangen maar we hebben nog steeds niet achterhaald hoe dit heeft kunnen gebeuren en wat de minister doet om dit in de toekomst te voorkomen. Dus vandaar deze aanvraag voor een debat mede namens de Partij voor de Dieren. Mevrouw Agnes Mulder (CDA): Van harte steun voor dit verzoek. Mevrouw Van Tongeren (GroenLinks): We hebben met de commissie voor energie afgesproken dat we een heleboel kleinere debatten zouden samenvoegen tot drie grote. Een daarvan is "energie overig" waar "nucleair" onder valt. Ik zou een beroep willen doen op de voorzitter om dat debat snel in te plannen. Het is een debat met acht minuten spreektijd. Daar zou dit prima onder kunnen vallen. Mijn vraag is om de twee relevante ministers aanwezig te laten zijn bij dat debat. Dan komt het snel aan de orde en met de juiste ministers erbij. De voorzitter: Dus geen steun voor een apart debat maar wel een voorstel om het verzoek samen te voegen. Helder. De heer Jan Vos (PvdA): Ik heb ook geconstateerd dat niet één niet twee maar drie leden van de D66-fractie hierover Kamervragen hebben gesteld. Ik heb daarna de antwoorden gelezen en die vond ik al behoorlijk adequaat maar desalniettemin denk ik dat de suggestie van de fractie van GroenLinks heel goed is om dat op de geëigende plek te bespreken. Derhalve geef ik geen steun aan het voorstel van de heer Sjoerdsma. De heer Bisschop (SGP): De suggestie van mevrouw Van Tongeren lijkt mij een uitstekende. De heer Smaling (SP): Ook de SP-fractie sluit zich graag aan bij de suggestie van mevrouw Van Tongeren. De heer Remco Dijkstra (VVD): De VVD wil graag een apart debat hierover.De voorzitter: U steunt het verzoek van de heer Sjoerdsma? De heer Remco Dijkstra (VVD): Correct. De heer Madlener (PVV): Geen steun. De heer Houwers (Houwers): Steun voor het verzoek en als dat niet kan dan die samenvoeging. De voorzitter: Er is geen meerderheid voor uw verzoek mijnheer Sjoerdsma. Wel wordt met u meegedacht om dat verzoek te betrekken bij een debat dat eraan komt. Het wordt snel gepland laat ik het zo zeggen. De heer Sjoerdsma (D66): Dat is teleurstellend. Ik dank wel de VVD voor de steun; die waardeer ik zeer. We zullen dit onderwerp dan maar betrekken bij het al bredere debat. Ik vind dat wel onverstandig gezien de aard van het onderwerp. Dit gaat heel specifiek over één ding en niet over energie in brede zin. Maar goed dan zullen we onze spreektijd daar benutten en misschien kan de voorzitter er nog wat minuten aan toevoegen om ook dit onderwerp de ruimte geven die het verdient. De voorzitter: Jullie hebben al acht minuten voor dat debat maar goed. Ik geef het woord aan mevrouw Helder namens de PVVfractie. Mevrouw Helder (PVV): Voorzitter. De politie heeft behoefte aan en recht op een goed werkend en modern ICT-systeem. De ontwikkeling daarvan zou gelijk lopen met de reorganisatie van de Nationale Politie. Er is een herijking dus daar wordt het tempo natuurlijk op aangepast. Het loopt echter enigszins achter en daar wil ik graag een debat over voeren. Morgen hebben we een AO Politie maar met inmiddels 23 agendapunten is dat erg vol. Wat mijn fractie betreft vraagt dat om een apart debat. Mevrouw Swinkels (D66): Mevrouw Helder zegt het zelf: we hebben morgen een AO Politie. Er staan heel veel oude dingen op de agenda maar ik denk dat het heel goed daarbij zou kunnen omdat het anders toch helemaal onderaan de lange lijst van aangevraagde debatten komt te staan. De voorzitter: Dus geen steun.Mevrouw Tellegen (VVD): Ik ben het helemaal eens met mevrouw Helder en ik deel haar zorgen. We kunnen daar morgen in het AO op grote lijnen over spreken. Ik stel verder voor om het nog lopende onderzoek naar de reorganisatie waarbij ICT wordt meegenomen af te wachten en daarna opnieuw te kijken hoe we ermee omgaan. Mevrouw Kooiman (SP): Het debat van morgen is zo ontzettend kneiterovervol dat ik niet weet hoe ik al die punten over de bende bij de reorganisatie van de Nationale Politie aan de orde kan stellen. ICT is ongeveer het grootste struikelblok voor agenten dus grote steun vanuit de SP-fractie. De heer Recourt (PvdA): Ik sluit me dan weer aan bij de woorden van mevrouw Tellegen. De voorzitter: Geen steun dus. De heer Bisschop (SGP): Dat geldt ook voor de SGP. De voorzitter: Dus geen steun. Mevrouw Helder u kunt ook tellen hè? Mevrouw Helder (PVV): Ja maar ik dank wel de SP-fractie voor de grote steun. De voorzitter: Ik geef nu het woord aan mevrouw Eijsink namens de commissie voor Buitenlandse Zaken. Mevrouw Eijsink (PvdA): Voorzitter. Morgenochtend zal het debat over de Nederlandse bijdrage aan de strijd tegen ISIS plaatsvinden in een AO van 09.00 uur tot 13.00 uur. Ik verzoek om een plenaire afronding in eerste termijn waarin moties kunnen worden ingediend en een tweede termijn zo u wilt waarin een oordeel kan worden gegeven over deze missie. De voorzitter: Daar zal ik zeker rekening mee houden. Ik geef het woord aan de heer Grashoff die mevrouw Van Tongeren vervangt. De heer Grashoff (GroenLinks): Voorzitter. Mijn fractie heeft een debat aangevraagd over reacties in het land op de opvang van vluchtelingen. Ik verzoek dat debat toe te voegen aan het debat aanstaande donderdag over de instroom van asielzoekers.De heer Azmani (VVD): Dat verzoek wil ik graag steunen. De voorzitter: Dat dacht ik al. De heer Voordewind (ChristenUnie): Steun. De heer Sjoerdsma (D66): Steun. De heer Bisschop (SGP): Dat geldt ook voor de SGP. De voorzitter: Dank u wel. Mijnheer Fritsma? De heer Fritsma (PVV): Steun. De voorzitter: Dank u wel. Het debat gaan we dus toevoegen aan het debat van aanstaande donderdag. Hiermee zijn wij aan het einde gekomen van de regeling van werkzaamheden. De vergadering wordt van 15.51 uur tot 16.30 uur geschorst. Voorzitter: Van Veldhoven