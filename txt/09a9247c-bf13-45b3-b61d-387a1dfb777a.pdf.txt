9 Voorkoming misbruik Wet openbaarheid van bestuur Aan de orde is de voortzetting van de behandeling van: - het wetsvoorstel Wijziging van de Wet openbaarheid van bestuur in verband met aanvullingen ter voorkoming van misbruik ( 34106 ). De voorzitter: Er is een verzoek van de heer Van Raak die een punt van orde heeft. De heer Van Raak (SP): De klok kruipt naar 23.00 uur. Het is niet gebruikelijk om na 23.00 uur nog aan wetgeving te beginnen. Ik besef dat het de tweede termijn is maar deze wet hangt ook erg samen met een initiatiefwet. Ik voorzie dat in deze termijn best veel vragen opgeroepen kunnen worden in ieder geval van mijn kant en dat het niet heel snel afgehandeld zal kunnen worden. Op dit tijdstip gebeurt dat misschien ook niet met de zorgvuldigheid die het proces verdient. Daarom wil ik voorstellen om de behandeling van deze wet niet nu voort te zetten maar op een later tijdstip als het kan volgende week of anders wat later. De voorzitter: Ik kijk naar de andere leden of daar voldoende steun voor is. Mevrouw Ko(cid:0)er Kaya (D66): Zeker want ik zou meteen met de minister zijn gaan discussiëren over de vraag of dit wel zo netjes is gezien het feit dat er een Kamerinitiatief in de Eerste Kamer ligt. Het is netjes dat dit eerst wordt behandeld. Mevrouw Voortman (GroenLinks): Het is wetgeving en wetgeving wil je zo zorgvuldig mogelijk behandelen. Gezien de klok lijkt het mij inderdaad logisch om het op een ander moment te behandelen. Het is ook niet zo dat er springende haast bij is; dit kan prima nog een paar weken later. De heer Amhaouch (CDA): Steun voor het voorstel. Mevrouw Fokke (PvdA): Hoewel ik altijd zeer genegen ben om met mensen mee te gaan wil ik opmerken dat dit wetsvoorstel al een jaar stilligt. We moeten er toch een keer procedureel doorheen maar volgens mij wordt het dan een kip-en-eidiscussie. Wat mij betreft mogen we door. De heer Veldman (VVD): Daar kan ik me bij aansluiten. Een jaar geleden hadden we de eerste termijn. We hebben het volgens mij op 11 en 18juni 2015 besproken dus bijna een jaar geleden. Naar mijn gevoel is de noodzaak er wel om snel iets te doen met wat dit voorstel voorstelt omdat er elke week misbruik wordt gemaakt van de WOB en er dus ook belastinggeld wordt gespendeerd dat anders kan worden ingezet. De heer Martin Bosma (PVV): Het ligt een jaar stil dus een paar dagen kunnen er nog wel bij. 23.00 uur is 23.00 uur; in het Presidium is hier vaak over gesproken. Dit gaat echt nachtwerk worden omdat er heel veel principiële discussies zullen worden gevoerd. Ik wil er dus echt met klem voor pleiten om nu te stoppen. De voorzitter: Ik constateer dat er geen steun is voor het verzoek. Mevrouw Fokke (PvdA): Laten we dan één ding afspreken namelijk dat het voor volgende week wordt geagendeerd. In dat geval wil de Partij van de Arbeid hier niet al te moeilijk over doen. Maar het moet dan wel op een tijdstip worden behandeld dat het niet weer van de agenda wordt gehaald als een debat uitloopt want anders kunnen we wel bezig blijven. Eerst zat de wet voor de Wet open overheid (Woo) maar toen hebben we de Woo eerst behandeld. Dit wordt wel heel erg procedureel. De heer Veldman (VVD): Daar kan ik me bij aansluiten. Wat mij betreft kan het vanavond maar gezien het tijdstip wil ik best wat compassie hebben. Ik wil dan wel dat het echt volgende week op de agenda komt en het niet weer op de lange baan wordt geschoven. De voorzitter: Ik constateer dat er steun is voor het verzoek mits het debat volgende week wordt ingepland. Ik kan de toezegging hier niet hardmaken maar ik zal het meegeven bij de planning voor volgende week.