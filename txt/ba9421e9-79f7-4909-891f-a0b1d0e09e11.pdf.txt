18 Stemmingen Wet medische hulpmiddelen Aan de orde zijn de stemmingen in verband met het wetsvoorstel Regels over de veiligheid en kwaliteit van medische hulpmiddelen (Wet medische hulpmiddelen) (35043). (Zie vergadering van 11 april 2019.) In stemming komt het amendement-Van Gerven (stuk nr. 12 I). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 12 voorkomende amendementen als verworpen kunnen worden beschouwd. In stemming komt het amendement-Van Gerven (stuk nr. 10). De voorzitter: Ik constateer dat de leden van de fracties van de SP de PvdA GroenLinks de PvdD DENK en de PVV voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Van Gerven (stuk nr. 14) tot het invoegen van een artikel 6a. De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Van Gerven (stuk nr. 11). De voorzitter: Ik constateer dat de leden van de fracties van de SP de PvdA GroenLinks de PvdD DENK en de PVV voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Van Gerven (stuk nr. 13) tot het invoegen van een artikel 21a. De voorzitter: Ik constateer dat de leden van de fracties van de SP de PvdA de PvdD DENK de SGP de PVV en FvD voor dit amendement hebben gestemd en de leden van de overige fracties ertegen zodat het is verworpen.Voordat we over het wetsvoorstel gaan stemmen geef ik eerst het woord aan de heer Hijink namens de SP. Ik geef gelegenheid tot het afleggen van stemverklaringen vooraf. De heer Hijink (SP): Voorzitter. De SP zal tegen de Wet medische hulpmiddelen stemmen. De afgelopen maanden zijn veel berichten verschenen over de levensbedreigende gevaren waaraan patiënten met implantaten worden blootgesteld. Het kabinet laat met deze wet zien dat het niet van plan is strenge eisen te stellen aan de industrie die gevaarlijke implantaten maakt. Dat is plezierig voor deze sector die nog winstgevender is dan de farmaceutische industrie maar heel gevaarlijk voor al die patiënten die rekenen op goede producten. Voorstellen om deze wet beter te maken — we hebben er net over gestemd — hebben het helaas niet gehaald. De SP staat aan de kant van patiënten die recht hebben op veilige implantaten. Wij kunnen een wet die deze mensen niet beschermt maar het bedrijfsleven wel dan ook niet steunen. Dank u wel. De voorzitter: Dank u wel. Dan geef ik nu het woord aan mevrouw Ploumen namens de PvdA. Mevrouw Ploumen (PvdA): Voorzitter. Zo meteen stemmen we over de Wet medische hulpmiddelen. Dit is een ingewikkelde technische wet een wet die gaat over iets wat voor heel mensen heel erg belangrijk is namelijk hoe het toezicht is geregeld op de veiligheid van hulpmiddelen zoals borstimplantaten. De PvdA-fractie is er niet van overtuigd dat met de invoering van deze wet de veiligheid goed geregeld wordt. Het systeem voor toelating van implantaten het toezicht op fabrikanten en transparantie over misstanden moeten daarvoor echt radicaal anders worden geregeld. De moties die net zijn aangenomen brengen wel verbeteringen. Dat in combinatie met de toezegging van de minister dat in Nederland wel alle incidenten gemeld worden en openbaar worden gemaakt maakt dat wij vinden dat we deze verbeteringen de patiënten niet mogen onthouden en dat deze verbeteringen een stap in de goede richting zijn. Daarom zullen we voor de wet stemmen. De voorzitter: Dank u wel. Dan gaan we nu stemmen over het wetsvoorstel. In stemming komt het wetsvoorstel. De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie en FvD voor dit wetsvoorstel hebbengestemd en de leden van de overige fracties ertegen zodat het is aangenomen.