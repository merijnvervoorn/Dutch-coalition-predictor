9 Stemming motie Strafbaarstelling gebruik persoonsgegevens voor intimiderende doeleinden Aan de orde is de stemming over een aangehouden motie ingediend bij de behandeling van het wetsvoorstel Wijziging van het Wetboek van Strafrecht het Wetboek van Strafrecht BES het Wetboek van Strafvordering en het Wetboek van Strafvordering BES in verband met de strafbaarstelling van het zich verschaffen verspreiden of anderszins ter beschikking stellen van persoonsgegevens voor intimiderende doeleinden (strafbaarstelling gebruik persoonsgegevens voor intimiderende doeleinden) te weten: - de motie-Sneller c.s. over het afschermen van en het beperken van de toegang tot gegevens in het Kadaster (36171 nr. 11). (Zie vergadering van 2 februari 2023.) De voorzitter: De motie-Sneller c.s. (36171 nr. 11) is in die zin gewijzigd dat zij thans is ondertekend door de leden Sneller Sjoerdsma Michon-Derkzen Van der Staaij en Temmink. Zij krijgt nr. 15 was nr. 11 (36171). In stemming komt de gewijzigde motie-Sneller c.s. (36171 nr. 15 was nr. 11). De voorzitter: Ik constateer dat deze gewijzigde motie met algemene stemmen is aangenomen. De heer Drost ChristenUnie. De heer Ceder (ChristenUnie): De heer Ceder voorzitter. We lijken op elkaar dus ik snap het wel. De voorzitter: Waar het hart vol van is â€¦ De heer Ceder (ChristenUnie): We lijken op elkaar dus ik snap het wel. (Hilariteit) De heer Ceder (ChristenUnie): Bij de volgende motie is er iets in de administratie niet goed gegaan. Er waren een aantal mensen collega's die mee wilden tekenen. Dat wil ik voor de Handelingen toch even genoemd hebben. Dat zijn Boswijk Omtzigt Sjoerdsma Christine Teunissen Jasper van Dijk Koekkoek en Van der Staaij. Ik weet dat ze er niet meer aan toegevoegd kunnenworden maar voor de Handelingen leek het me wel zo netjes. De voorzitter: Dank u wel. We zullen dit opnemen in de Handelingen. En ik ga er bijna van blozen dat ik aan de heer Drost dacht. (Hilariteit) De voorzitter: Mijn dochtertje zegt altijd "maak het nou niet erger!" en dat heb ik bij dezen gedaan. Excuses daarvoor.