16 Stemmingen moties Lozen GenX in oppervlaktewater Aan de orde zijn de stemmingen over moties ingediend bij het debat over het lozen van GenX in het oppervlaktewater te weten: - de motie-Wassenberg c.s. over de stof GenX op de lijst van zeer zorgwekkende stoffen plaatsen (28089 nr. 69); - de motie-Wassenberg over uitstoot van GenX aanmerken als milieucriminaliteit (28089 nr. 70); - de motie-Kröger/Sienot over opvragen van afzet- en transportlijsten door de ILT (28089 nr. 71); - de motie-Laçin over onderzoek naar de omgevingsveiligheid van GenX-afnemers (28089 nr. 73). (Zie vergadering van 14 maart 2018.) De voorzitter: De motie-Wassenberg (28089 nr. 70) is in die zin gewijzigd dat zij thans luidt: Motie De Kamer gehoord de beraadslaging constaterende dat GenX-stoffen giftig zijn schadelijke effecten voor de lever hebben en mogelijk kankerverwekkend zijn en dat GenX absoluut niet in de omgeving het water of de lucht thuishoort; constaterende dat GenX op verschillende momenten via het bedrijf Chemours in Dordrecht in de omgeving terecht is gekomen; constaterende dat GenX eveneens op verscheidene plekken in Noord-Brabant in de omgeving terecht is gekomen; overwegende dat de herhaalde illegale uitstoot van GenX op een structureel karakter lijkt te wijzen; verzoekt de regering om de afdeling Milieucriminaliteit van het functioneel parket te laten onderzoeken of de illegale uitstoot van GenX als een vorm van milieucriminaliteit dient te worden aangemerkt en vervolgd dient te worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 74 was nr. 70 (28089). Op verzoek van de heer Wassenberg stel ik voor zijn gewijzigde motie (28089 nr. 74 was nr. 70) aan te houden. Daartoe wordt besloten.In stemming komt de motie-Wassenberg c.s. (28089 nr. 69). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kröger/Sienot (28089 nr. 71). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. Mevrouw Kröger. Mevrouw Kröger (GroenLinks): Voorzitter. Nu de motie op stuk nr. 71 (28089) is aangenomen ontvang ik graag een brief van het kabinet hoe deze wordt uitgevoerd. De voorzitter: Dan stel ik voor het stenogram van dit deel van de vergadering door te geleiden naar het kabinet. In stemming komt de motie-Laçin (28089 nr. 73). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen.