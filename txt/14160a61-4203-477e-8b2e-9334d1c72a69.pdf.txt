24 Stemmingen moties Onderwijstoezicht Aan de orde zijn de stemmingen over moties ingediend bij de behandeling van het Voorstel van wet van de leden Bisschop Van Meenen en Rog tot wijziging van de Wet op het primair onderwijs de Wet primair onderwijs BES de Wet op de expertisecentra de Wet op het voortgezet onderwijs de Wet voortgezet onderwijs BES en de Wet op het onderwijstoezicht in verband met een doeltreffender regeling van het onderwijstoezicht te weten: - de motie-Van Nispen/Jasper van Dijk over strijdigheid van het gedifferentieerd toezicht met de geest van de wet-Bisschop c.s. (33862 nr. 18); - de motie-Straus/Dijkgraaf over toetsen en evalueren van de deugdelijkheidseisen (33862 nr. 19). (Zie vergadering van 24 september 2015.) De voorzitter: De motie-Van Nispen/Jasper van Dijk (33862 nr. 18) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering het voornemen heeft om een nieuwe kwaliteitsschaal in te voeren met als predicaten voldoende goed en excellent; overwegende dat daarmee een verruiming van het beoordelingskader van de inspectie plaatsvindt waar de wetBisschop c.s. dat juist aan banden wil leggen; spreekt uit dat invoering van een dergelijke kwaliteitsschaal in strijd is met de geest van de wet-Bisschop c.s. en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 23 was nr. 18 (33862). Ik stel vast dat wij hier nu over kunnen stemmen. In stemming komt de gewijzigde motie-Van Nispen/Jasper van Dijk (33862 nr. 23 was nr. 18). De voorzitter: Ik constateer dat de aanwezige leden van de fracties van de ChristenUnie de Groep Kuzu/Öztürk GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Straus/Dijkgraaf (33862 nr. 19). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Klein de Groep Kuzu/Öztürk Houwers Van Vliet 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de Groep Bontes/Van Klaveren ertegen zodat zij is aangenomen. Mevrouw Schouten (ChristenUnie): Voorzitter. Bij de stemming over de motie op stuk nr. 15 (34194) wenst mijn fractie geacht te worden voor te hebben gestemd. De voorzitter: Wij zullen het meenemen in de Handelingen. Hiermee zijn wij aan het einde van de stemmingen gekomen want de overige punten zijn komen te vervallen. De vergadering wordt enkele ogenblikken geschorst.