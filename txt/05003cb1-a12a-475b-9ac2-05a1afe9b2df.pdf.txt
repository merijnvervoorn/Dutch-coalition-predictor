10 Stemmingen Wet financiering sociale verzekeringen Aan de orde zijn de stemmingen in verband met het wetsvoorstel Wijziging van de Wet financiering sociale verzekeringen in verband met bonussen voor werkgevers voor het in dienst nemen van oudere uitkeringsgerechtigden en arbeidsgehandicapte werknemers ( 33284 ) en over: - de motie-Hamer over mensen die lang gewerkt hebben tegen een laag inkomen (33284 nr. 8); - de motie-Hamer over uitstel van de stemmingen over de wetgevingsvoorstellen (33284 nr. 9). (Zie vergadering van 19 juni 2012.) De voorzitter: Aangezien de motie op stuk nr. 9 vraagt om uitstel van de stemmingen zal er eerst worden gestemd over de motie-Hamer (33284 nr. 9) alvorens er wordt gestemd over het wetsvoorstel en de andere motie. In stemming komt de motie-Hamer (33284 nr. 9). De voorzitter: Ik constateer dat de aanwezige leden van de fracties van de SP de PvdD en de PvdA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt het wetsvoorstel. De voorzitter: Ik constateer dat de aanwezige leden van de fracties van GroenLinks D66 de VVD het CDA de SGP en de ChristenUnie voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de motie-Hamer (33284 nr. 8). De voorzitter: Ik constateer dat de aanwezige leden van de fracties van de SP de PvdD en de PvdA voor deze motie hebben gestemd en de aanwezige leden van de overige fracties ertegen zodat zij is verworpen.