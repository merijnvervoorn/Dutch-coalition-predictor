7 Stemmingen moties Wijzigingen zorgwetgeving Aan de orde zijn de stemmingen over moties ingediend bij de behandeling van het wetsvoorstel Wijziging van de Wet langdurige zorg de Wet maatschappelijke ondersteuning 2015 de Jeugdwet en de Zorgverzekeringswet te weten: - de motie-Leijten over mensen niet dwingen om ergens te wonen waar ze niet willen (34279 nr. 15); - de motie-Leijten over toetsbare criteria voor het begrip "redelijke afstand" (34279 nr. 16); - de motie-Agema over het schrappen van de maximering van dertien weken overbruggingszorg (34279 nr. 17). (Zie vergadering van 24 maart 2016.) De voorzitter: De motie-Leijten (34279 nr. 16) is in die zin gewijzigd dat zij thans is ondertekend door de leden Leijten en Keijzer. Naar mij blijkt wordt de indiening ervan voldoende ondersteund. Zij krijgt nr. 24 was nr. 16 (34279). Ik stel vast dat wij hier nu over kunnen stemmen. In stemming komt de motie-Leijten (34279 nr. 15). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk de SGP het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Leijten/Keijzer (34279 nr. 24 was nr. 16). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Agema (34279 nr. 17). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS Houwers en de PVV voor deze motie hebben gestemd en de aanwezige leden van de overige fracties ertegen zodat zij is verworpen.