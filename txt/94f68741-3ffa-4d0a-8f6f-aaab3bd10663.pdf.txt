5 Regeling van werkzaamheden Regeling van werkzaamheden De voorzitter: Het woord is aan de heer Klaver. De heer Klaver (GroenLinks): Voorzitter. De doorstart of herstart van Vliegveld Twente is helaas mislukt. Mijn fractie heeft er al vaker voor gewaarschuwd. Daarom willen wij graag een debat met de minister van Infrastructuur en Milieu. De heer Graus (PVV): Waarschijnlijk om een andere reden steunen wij het debat. Mogelijk kunnen de investeringen voor Lelystad voorkomen worden. Dat moeten wij meenemen in het debat dat gaat volgen want ook daar gaat het mis en zullen miljoenen weggegooid worden. Mevrouw Kuiken (PvdA): Ik steun een brief. Er staat op 19 december – dat zeg ik even uit mijn hoofd – een AO Luchtvaart gepland. Daarin kunnen wij het gelijktijdig meenemen. Dat scheelt ook op de plenaire agenda. De voorzitter: Dat is altijd nuttig. De heer Elias (VVD): Zowel procedureel als inhoudelijk ben ik het eens met mevrouw Kuiken. Als wij die brief krijgen geef ik graag mee dat daarin een paar vragen moeten worden beantwoord. Waarom kwam er geen bieding? Waren er allerlei beperkende voorwaarden bijvoorbeeld problemen rond erfpacht? Waren de eisen van de provincie en gemeente te sterk opgevoerd of was er een stapeling van voorwaarden? Ik lees in de brief graag meer over de eventueel beperkende voorwaarden en wat er nodig is om de bieding alsnog te laten slagen. Mevrouw Van Veldhoven (D66): Ik sluit mij graag aan bij het voorstel van de Partij van de Arbeid. De voorzitter: Dat is duidelijk. De heer Bashir (SP): Namens de SP-fractie steun ik het debat maar dan wel in de vorm van een algemeen overleg dat al staat ingepland. De voorzitter: De SP wil dus geen plenair debat maar wel een AO dat kennelijk al staat gepland. Mevrouw Ouwehand (PvdD): Steun voor het verzoek van GroenLinks. Ik vond het eigenlijk wel vertederend om te horen dat de VVD op zoek is naar de problemen die er zouden zijn. Volgens mij is het grote probleem dat het gewoon onverstandig is een vliegveld in Twente.De voorzitter: Wij gaan hier niet in debat. De heer Omtzigt (CDA): Steun voor een brief. Ook steun ik de vragen van de PvdA en de VVD. Misschien kan het feitelijke materiaal ook naar de Kamer worden gestuurd. Hoe beoordeelt de regering dit? De regio heeft gevraagd om voor 31 januari een nader onderzoek te doen. Ik laat het dus even aan de regering of zij de vragen voor of na die tijd wil beantwoorden. Het lijkt mij helder dat hierover dan zal worden gesproken in een AO. De voorzitter: Ik stel vast dat er geen meerderheid is voor een debat maar dat er wel grote steun is voor een brief. Daarvoor is duidelijk een aantal punten aangedragen. In een procedurevergadering kan worden bekeken of het eerder in een AO aan de orde komt of niet. De heer Klaver (GroenLinks): Het is helder dat er geen steun is voor een debat maar wel voor een brief. Mijn verzoek is om die brief voor het al geplande algemeen overleg van 19 december aan de Kamer te zenden. Daarnaast vraag ik of er in deze brief expliciet kan worden ingegaan op de bewonersinitiatieven die er zijn geweest rondom Vliegveld Twente. De voorzitter: Het wordt denk ik een heel lange brief. De wens is duidelijk. Het stenogram zal worden doorgeleid naar het kabinet. Het woord is opnieuw aan de heer Klaver voor een tweede verzoek. De heer Klaver (GroenLinks): Voorzitter. Dat verzoek gaat over een onderwerp waar ik zelf meer van weet. Mijn fractie zou graag een brief ontvangen van het kabinet over het rapport van de Europese Commissie dat morgen verschijnt: Concrete manieren om de bestrijding van belastingfraude en belastingontduiking ook in relatie tot derde landen te versterken. Wij zouden die graag ontvangen voor het debat over de Europese top volgende week. Kan specifiek worden ingegaan op de paragraaf over de toekomstige aanpak van belastingparadijzen en agressieve fiscale planning? Ook heb ik de vraag of er in diezelfde brief kan worden ingegaan op de Raadsconclusies waarin staat dat investeringen van landen kunnen worden afgetrokken van de 3%-norm die in Europa geldt. De voorzitter: U verzoekt duidelijk om een brief. De heer Omtzigt (CDA): Steun voor het verzoek. Ik vraag daarbij of dit iets langer dan voor het debat nog voor de fractievergaderingen kan binnenkomen zodat erover gesproken kan worden. Ik vraag daarbij ook om het conceptstandpunt van de Nederlandse regering want ik ga ervan uit dat dit op de Europese top besproken zal worden. Mevrouw Van Veldhoven (D66): Een brief is prima.De heer Verheijen (VVD): Akkoord. De voorzitter: Er is dus duidelijk steun voor een brief. We zullen het stenogram doorgeleiden naar het kabinet. Het woord is aan de heer Paulus Jansen. De heer Paulus Jansen (SP): Voorzitter. Als voorzitter van de commissie voor Infrastructuur en Milieu wil ik u laten weten dat er wellicht morgen een VAO met stemmingen nodig is. Daar is morgenvroeg duidelijkheid over als de commissie besluit om een algemeen overleg over de Beneluxtrein te houden. Mocht dat overleg doorgaan dan zullen er in de loop van de dag nog stemmingen nodig zijn. De voorzitter: Dat zullen we noteren. We zullen het eventueel inplannen op de agenda. Het woord is aan de heer Omtzigt. De heer Omtzigt (CDA): Voorzitter. Op 3 december ontvingen wij een brief van minister Plasterk nadat wij daar vijf keer om gevraagd hebben waarin staat dat er een overzicht wordt gemaakt van de derivatenposities van overheden en de organisaties die zij aansturen dus deelnemingen en dergelijke. Als dat in januari volgt zijn we er buitengewoon tevreden mee. Het verzoek van de Kamer ging echter verder dan alleen de overheden. Het betrof ook het onderwijs. Daar hebben wij een overzicht van gehad. Het betrof eveneens de zorgsector. Van de minister van VWS en beide bewindspersonen van VWS zitten hier ... De voorzitter: Dit lijken mij de minister en staatssecretaris van Onderwijs Cultuur en Wetenschap. De heer Omtzigt (CDA): Inderdaad ik heb mij vergist. Van de bewindspersonen van VWS hebben wij nog geen bericht ontvangen. Dat spijt ons buitengewoon want wij weten niet of er problemen zijn bij ziekenhuizen of verpleeghuizen. Wij weten niet welke problemen er spelen in de zorg. Wij willen zo spoedig mogelijk van het hele kabinet een brief hebben waaruit blijkt waar in de semipublieke sector met vooral ongedekte derivaten nog meer verplichtingen aangegaan zijn die niet kunnen. Graag ontvangen we begin januari het hele overzicht. Als we dat hebben kunnen we het debat zo snel mogelijk voeren. De heer Klaver (GroenLinks): Het is bijna een wekelijks terugkerend item. Ik steun het verzoek. Als het kabinet die gegevens niet kan leveren wil ik graag weten wat de belemmeringen zijn. Waar zit het probleem? Kan het kabinet een tijdpad schetsen waarbinnen het wel in staat is om deze gegevens te leveren? Volgens mij kan dat nog eerder dan in januari. Waarschijnlijk kan dat voor het kerstreces. De heer Omtzigt (CDA): Dat klopt. Ik steun het verzoek van de heer Klaver. Dat tijdpad kan er gewoon zijn want er is accountantsonderzoekgedaan waaruit blijkt dat de helft van de zorginstellingen derivaten heeft. De voorzitter: We gaan hier niet in debat. Mijnheer Omtzigt u noemde januari. De brief wordt nog aangevuld zoals de heer Klaver suggereert. Kunnen we dit deel van het stenogram doorgeleiden naar het kabinet? De heer Omtzigt (CDA): Ik steun het verzoek van de heer Klaver om de Kamer volgende week een procedurele brief te sturen waarin staat wanneer wij de uitkomsten ontvangen zodat wij in januari niet een brief ontvangen waarin staat dat het kabinet niets heeft gedaan en dat de gegevens niet worden verstuurd. De voorzitter: Het gaat dus om twee brieven. U neemt immers de suggestie over van de heer Klaver om komende week een procedurele brief te ontvangen. De heer Omtzigt (CDA): Ja van het hele kabinet dus niet alleen van VWS. De voorzitter: Het kabinet spreekt met één mond zo heb ik altijd geleerd. Het andere verzoek betreft de vraag om in januari een overzicht te sturen. Op deze twee punten geleiden we het stenogram door naar het kabinet. Ik stel voor dinsdag aanstaande ook te stemmen over de moties ingediend bij het wetgevingsoverleg over het onderdeel Jeugdzorg en aanverwante zaken van de begrotingen Volksgezondheid Welzijn en Sport en Veiligheid en Justitie voor het jaar 2013. Daartoe wordt besloten. De voorzitter: Op verzoek van de PvdA-fractie benoem ik in de vaste commissie voor Economische Zaken het lid Dikkers tot lid in plaats van het lid Monasch en het lid Öztürk tot plaatsvervangend lid in plaats van het lid Jadnanansing.