12 Regeling van werkzaamheden (stemmingen) De voorzitter: Aan de orde zijn de stemmingen. Voordat we gaan stemmen geef ik eerst de heer Van Nispen van de SP het woord. De heer Van Nispen (SP): Voorzitter. Namens mijn collega Jasper van Dijk meld ik dat hij bij punt 23 de stemming over de aangehouden motie ingediend bij het notaoverleg over asiel en migratie zijn motie op stuk nr. 2617 wil aanhouden tot de stemmingen later vandaag. De voorzitter: Vannacht. De heer Van Nispen (SP): En dat wordt een hoofdelijke stemming. Ja vannacht vrees ik. De voorzitter: Dat is goed. Daar gaan we hoofdelijk over stemmen. Dan ga ik naar mevrouw Tellegen. U staat er toch. Mevrouw Tellegen (VVD): Ik heb zo'n zelfde soort verzoek. Collega Wiersma wil bij de stemmingen bij punt 45 over de aangehouden motie ingediend bij het VAO Kunstmatige intelligentie en sleuteltechnologieÃ«n graag zijn motie op stuk nr. 686 aanhouden. De voorzitter: Ja. Op verzoek van de heer Wiersma stel ik voor zijn motie (26643 nr. 686) opnieuw aan te houden. Daartoe wordt besloten. De voorzitter: De heer Van der Staaij. De heer Van der Staaij (SGP): Voorzitter. Namens collega Stoffer wil ik graag bij de stemmingen onder 28 de moties ingediend bij het debat over de Voorjaarsnota de motie-Stoffer/Snels op stuk nr. 11 aanhouden tot na het reces. De voorzitter: Deze motie zal worden ingetrokken.Dan gaan we naar de stemmingslijst. We hebben een lange stemmingslijst.