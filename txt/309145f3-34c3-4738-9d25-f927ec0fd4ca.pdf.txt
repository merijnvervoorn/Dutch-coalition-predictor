7 Regeling van werkzaamheden (stemmingen) De voorzitter: Voordat we gaan stemmen geef ik de heer Van Rooijen het woord. De heer Van Rooijen (50PLUS): Voorzitter dank u wel. 50PLUS wenst uitstel van de stemmingen en heropening van het debat over de wijzigingen van de Pensioenwet. De antwoorden van de minister van hedenmorgen op mijn vragen zijn de aanleiding tot dit verzoek. De voorzitter: Wie mag ik hierover het woord geven? De heer Van Weyenberg (D66): Voorzitter volgens mij is er heel veel gewisseld maar als de heer Van Rooijen behoefte heeft aan een korte heropening lijkt me dat goed. Maar het is wel de implementatie van een richtlijn uit Europa dus ik zou wel deze week willen stemmen. Als het inpasbaar is heb ik geen bezwaar tegen het verzoek van de heer Van Rooijen. De heer Omtzigt (CDA): Idem voor mij. Ik zie dat de voorzitter nog wat verzoeken heeft dus als het in een WGO moet dus in een andere zaal is dat ook prima. Dan kunnen we het er nog even over hebben als de heer Van Rooijen nog een aantal vragen heeft. Deze week stemmen. De heer Van der Linde (VVD): Akkoord mits we kunnen stemmen deze week. De heer Smeulders (GroenLinks): Ik steun het verzoek. De voorzitter: Er is gewoon een meerderheid voor dus gaan we daar rekening mee houden. De heer Wassenberg. De heer Wassenberg (PvdD): Voorzitter ik zou bij agendapunt 3 over de begrotingsstaten hoofdstukken I IIIA IIIB en IIIC de gewijzigde motie op stuk nr. 6 (35000-I) willen aanhouden. De voorzitter: Deze motie zal worden aangehouden.Ik stel voor dadelijk ook te stemmen over de aangehouden motie-Westerveld op stuk nr. 314 (27923). Daartoe wordt besloten.