34 Motie Europese top van 28-29 juni 2016 Aan de orde is de stemming over een motie ingediend bij het debat over de Europese top van 28-29 juni te weten: - de motie-Bontes over het opzeggen van het vertrouwen in de minister-president (21501-20 nr. 1133). (Zie vergadering van heden.) De voorzitter: Er is gevraagd om een hoofdelijke stemming. De griffier zal de namen van de aanwezige leden voorlezen die vervolgens hun stem kunnen uitbrengen. In stemming komt de motie-Bontes over het opzeggen van het vertrouwen in de minister-president (21501-20 nr. 1133). Vóór stemmen de leden: Leijten Thieme Beertema Van Bommel Bontes Jasper van Dijk en Van Gerven. Tegen stemmen de leden: Maij Anne Mulder Omtzigt Ronnes Verhoeven Voordewind Arib Bisschop Grashoff en Van Helvert. De voorzitter: Aangezien zeventien leden hun stem hebben uitgebracht moet ik concluderen dat het voor de opening van de vergadering vereiste aantal leden niet meer aanwezig is. Dit betekent dat ik de vergadering moet sluiten en dat morgen om 10.15 uur opnieuw over deze motie moet worden gestemd. De heer Bontes (Groep Bontes/Van Klaveren): Ik moet zeggen dat ik dit een teleurstellende vertoning vind; zo weinig Kamerleden. Ik ben in mijn eerste termijn al heel kritisch geweest. In de eerste termijn heb ik al verschillende fracties bijgepraat over het feit dat ik zeker overwoog een motie van wantrouwen in te dienen. De Kamer laat het afweten op een zeer belangrijk punt te weten een ministerpresident die de nee-stemmers bij een referendum schoffeert. De voorzitter: Nee mijnheer Bontes. De heer Bontes (Groep Bontes/Van Klaveren): Jawel voorzitter dit is een heel belangrijk punt! De voorzitter: Nee nee nee het spijt me. De heer Bontes (Groep Bontes/Van Klaveren): De Kamer laat het afweten. Ik vind het een schoffering van de nee-stemmer.