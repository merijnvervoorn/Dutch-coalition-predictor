10 Stemmingen Clausuleren recht op contact na partnerdoding Aan de orde zijn de stemmingen in verband met het wetsvoorstel Wijziging van Boek 1 van het Burgerlijk Wetboek in verband met het clausuleren van het recht op contact of omgang na partnerdoding (34518). (Zie vergadering van 10 mei 2017.) In stemming komt het amendement-Bergkamp (stuk nr. 9) tot het invoegen van een onderdeel Aa. De voorzitter: Ik constateer dat de leden van de fracties van de PvdA GroenLinks de PvdD DENK 50PLUS D66 de SGP de ChristenUnie de PVV en FvD voor dit amendement hebben gestemd en de leden van de overige fracties ertegen zodat het is aangenomen. In stemming komt het gewijzigde amendement-El Yassini (stuk nr. 12). De voorzitter: Ik constateer dat de leden van de fracties van DENK de VVD de SGP en FvD voor dit gewijzigde amendement hebben gestemd en de leden van de overige fracties ertegen zodat het is verworpen. In stemming komt het gewijzigde amendement-Bergkamp c.s. (stuk nr. 11) tot het invoegen van een artikel IIa. De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor dit gewijzigde amendement hebben gestemd en de leden van de fractie van de PVV ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Bergkamp (stuk nr. 9) tot het invoegen van een onderdeel Aa en het gewijzigde amendement-Bergkamp c.s. (stuk nr. 11) tot het invoegen van een artikel IIa. De voorzitter: Ik constateer dat dit wetsvoorstel met algemene stemmen is aangenomen. Mevrouw Agema (PVV): Mijn fractie wenst geacht te worden voor het amendement op stuk nr. 11 gestemd te hebben. De voorzitter: Deze opmerking zal in de Handelingen worden opgenomen.