24 Stemmingen moties Verbetering vergunningverlening toezicht en handhaving Aan de orde zijn de stemmingen over moties ingediend bij de behandeling van het wetsvoorstel Wijziging van de Wet algemene bepalingen omgevingsrecht (verbetering vergunningverlening toezicht en handhaving) te weten: - de motie-Remco Dijkstra/Cegerek over evaluatie van de Wet algemene bepalingen omgevingsrecht (33872 nr. 14); - de motie-Cegerek/Remco Dijkstra over een uniform stelsel van omgevingsdiensten (33872 nr. 15). (Zie wetgevingsoverleg van 14 september 2015.) De voorzitter: De motie-Cegerek/Remco Dijkstra (33872 nr. 15) is in die zin gewijzigd dat zij thans luidt: Motie De Kamer gehoord de beraadslaging overwegende dat verschillende incidenten de afgelopen jaren nogmaals hebben aangetoond hoe belangrijk een goede vergunningverlening controle en handhaving zijn; overwegende dat verschil in de opzet en kwaliteit van omgevingsdiensten onwenselijk is; constaterende dat er nu nog verschillen bestaan tussen regionale uitvoeringsdiensten (RUD's); verzoekt de regering uiterlijk 1 januari 2018 te komen tot een uniform stelsel van omgevingsdiensten en de Kamer te informeren over de voortgang bij de begrotingsbehandeling voor het jaar 2018 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 15 (33872). Ik stel vast dat wij hier nu over kunnen stemmen. In stemming komt de motie-Remco Dijkstra/Cegerek (33872 nr. 14). De voorzitter: Ik constateer dat deze motie met algemene stemmen is aangenomen.In stemming komt de gewijzigde motie-Cegerek/Remco Dijkstra (33872 nr. 17 was nr. 15). De voorzitter: Ik constateer dat de aanwezige leden van de fracties van de VVD de Groep Kuzu/Öztürk Houwers Van Vliet 50PLUS D66 de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.