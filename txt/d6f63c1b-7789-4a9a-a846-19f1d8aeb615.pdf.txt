10 BES-aangelegenheden BZK Aan de orde is de behandeling van: - het verslag van een algemeen overleg over BES-aangelegenheden met de minister van Binnenlandse Zaken en Koninkrijksrelaties (33000-IV nr. 60). De beraadslaging wordt geopend. De heer Bosman (VVD): Voorzitter. De motie die ik ga indienen is het resultaat van het IPKO het Interparlementair Koninkrijksoverleg. We hebben de motie samen met de drie andere landen Aruba Curaçao en Sint-Maarten geschreven om te komen tot een bepaalde gezamenlijkheid. Motie De Kamer gehoord de beraadslaging constaterende dat na de wijziging van de staatkundige verhoudingen op 10-10-2010 er sprake is van vier autonome landen binnen het Koninkrijk; constaterende dat door deze verandering verkeer tussen deze landen binnen de Caraïbische regio in veel gevallen wordt aangemerkt als "grensoverschrijdend economisch verkeer" met alle daarbij behorende belastingen en belemmeringen voor personen en goederen; overwegende dat de landen van het Koninkrijk in het Caraïbisch gebied van oudsher veel handel met elkaar dreven en dat mensen vrijelijk door het Caraïbisch deel van het Koninkrijk konden bewegen; verzoekt de regering in overleg met de verschillende landen te onderzoeken hoe de belemmeringen voor personen en goederen binnen het Caraïbisch deel van het Koninkrijk kunnen worden opgeheven waarbij de volgende onderwerpen in ieder geval aan de orde moeten komen: - het voorkomen van dubbele invoerheffingen bij de doorvoer van goederen; - de voor- en nadelen van een douane-unie die mogelijk op termijn in werking zou kunnen treden; - harmonisatie van de luchthavenbelasting voor vluchten tussen de eilanden die deel uitmaken van het Caraïbisch deel van het Koninkrijk; - versnelde afhandeling op de diverse luchthavens voor paspoorthouders met een paspoort van het Koninkrijk der Nederlanden; - de mogelijkheid voor ingezetenen van de eilanden die tot het Caraïbisch deel van het Koninkrijk behoren om met een identiteitskaart te reizen tussen deze eilanden en/of een versnelde afhandeling van deze ingezetenen op de diverse luchthavens dan wel een mogelijkheid van "preclearance"; - onderzoek te doen naar de haalbaarheid van een ferryverbinding voor vervoer van personen en goederen tus-sen Aruba Curaçao en Bonaire waarbij ook de aanvoer van toeristen en goederen vanuit de buurlanden uit ZuidAmerika in overweging wordt genomen en gaat over tot de orde van de dag. De voorzitter: Deze motie is voorgesteld door de leden Bosman Van Bochove Hachchi Ortega-Martijn Van Gent Van Dam en Van Raak. Zij krijgt nr. 62 (33000-IV). Minister Spies: Voorzitter. De heer Bosman was al zo vriendelijk om de motie tijdens het algemeen overleg in concept te overhandigen. Hij garandeert mij nu dat ik niet op zoek hoef naar de verschillen met de ingediende motie. Dat zoekplaatje kunnen we dus achterwege laten. Ik zie deze motie als ondersteuning van het beleid. De Nederlandse regering zal dit absoluut in de gesprekken die we hierover met de andere landen voeren stuk voor stuk meenemen. Het past ook naadloos in de koninkrijksconferentie die in december 2011 is geweest. We hebben daar bijvoorbeeld een viertal werkgroepen in het leven geroepen. Een van de werkgroepen richt zich specifiek op het verkeer van mensen en goederen tussen de diverse delen van het Koninkrijk. Het is heel goed en het is heel goed mogelijk om de dingen waar in de motie naar wordt gevraagd expliciet onderwerp van gesprek te laten zijn bij die vier werkgroepen die voortvloeien uit de koninkrijksconferentie. Op de eerstvolgende koninkrijksconferentie die voorzien is in het najaar moeten deze werkgroepen rapporteren. Dan moeten wij dus ook de concrete resultaten daarvan kunnen overleggen. Ik plaats een kanttekening bij het laatste element in het dictum van de motie. Daar wordt gevraagd om een onderzoek te doen naar de haalbaarheid van een ferryverbinding. Wij zullen met alle plezier willen bespreken en bezien of er wettelijke belemmeringen zijn voor zo'n ferryverbinding maar uiteindelijk zullen marktpartijen de haalbaarheid van zo'n ferryverbinding zelf moeten willen bekijken. Zij zullen ook zelf initiatieven moeten nemen. Dat rekenen wij niet tot onze verantwoordelijkheid. Met die kanttekening zie ik deze motie als ondersteuning van beleid. De heer Bosman (VVD): Dat is volkomen duidelijk en daar gaan wij absoluut mee akkoord. De beraadslaging wordt gesloten. De voorzitter: Hiermee zijn wij gekomen aan het eind van dit VAO. Ik dank de minister voor de beantwoording. De stemming over de motie is volgende week dinsdag. Ik schors voor een buitengewoon vroege dinerpauze. Daarna volgen de re- en dupliek van het debat over het rapport van de Tijdelijke commissie lessen uit recente arbeidsmigratie. De vergadering wordt van 16.39 uur tot 19.30 uur geschorst. Voorzitter: Van Beek