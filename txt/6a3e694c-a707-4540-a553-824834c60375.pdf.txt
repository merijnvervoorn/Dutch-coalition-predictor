22 Stemmingen forensische zorg Aan de orde zijn de stemmingen in verband met het wetsvoorstel Vaststelling van een Wet forensische zorg en daarmee verband houdende wijzigingen in diverse andere wetten (32398) en over: - de motie-Kooiman over het inkopen van forensische zorg (32398 nr. 21). (Zie vergadering van 21 november 2012.) De voorzitter: Ik geef gelegenheid tot het afleggen van een stemverklaring vooraf. Mevrouw Berndsen-Jansen (D66): Voorzitter. De Wet forensische zorg bevat belangrijke kaders voor het nieuwe stelsel van forensische zorg. Het voorstel heeft de instemming van mijn fractie behalve op één cruciaal punt: de inbreuk op het medisch beroepsgeheim bij weigerende observandi. Delinquenten die onder invloed van een psychische stoornis een ernstig delict hebben gepleegd hebben behandeling nodig maar mijn fractie vindt het niet acceptabel dat wij daarvoor het medisch beroepsgeheim en de vrijelijke toegang tot de zorg opofferen. De noodzaak daartoe en de waarborgen om dit goed te regelen ontbreken. Afgelopen vrijdag ontving de Kamer over dit onderdeel van de wet een aantal zeer kritische adviezen van onder meer het Openbaar Ministerie de Rechtspraak de Raad voor Strafrechtstoepassing en Jeugdbescherming en het College bescherming persoonsgegevens. Wat mijn fractie betreft was er alle aanleiding voor een heropening van het debat. Het had de collega's gesierd en het was de wet ten goede gekomen als hiermee was ingestemd. Nu enkele partijen ervoor kiezen om deze adviezen in de wind te slaan spreekt mijn fractie uit dat zij zich niet kan vinden in aantasting van het medisch beroepsgeheim op ondeugdelijke gronden en verklaart zij tegen dit onderdeel van de wet te stemmen. De voorzitter: De aanwezige leden van de fracties van de SP en D66 wordt aantekening verleend dat zij geacht wensen te worden tegen artikel 7.1 onderdeel F te hebben gestemd. In stemming komt het amendement-Bouwmeester (stuk nr. 12 I). De voorzitter: Ik constateer dat de aanwezige leden van de fracties van de SGP de ChristenUnie 50PLUS D66 GroenLinks de PvdA de PvdD en de SP voor dit amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 12 voorkomende amendement als aangenomen kan worden beschouwd. In stemming komt het gewijzigde amendement-Straus (stuk nr. 22 I).De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS de PvdD en de SP voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 22 voorkomende gewijzigde amendementen als aangenomen kunnen worden beschouwd. In stemming komt het amendement-Berndsen-Jansen/ Kooiman (stuk nr. 25). De voorzitter: Ik constateer dat de aanwezige leden van de fracties van 50PLUS D66 GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Van Toorenburg (stuk nr. 23 I). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie de VVD 50PLUS de PvdA de PvdD en de SP voor dit amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 23 voorkomende amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de amendementen-Bouwmeester (stuk nrs. 12 I en II) de gewijzigde amendementen-Straus (stuk nrs. 22 I tot en met III) en de amendementen-Van Toorenburg (stuk nrs. 23 I en II). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie de VVD 50PLUS D66 de PvdA en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de motie-Kooiman (32398 nr. 21). De voorzitter: Ik constateer dat de aanwezige leden van de fracties van de PvdD de SP en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen.