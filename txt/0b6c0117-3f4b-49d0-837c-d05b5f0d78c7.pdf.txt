33 Stemmingen Landbouw- en Visserijraad Aan de orde is de stemming over een aangehouden motie ingediend bij het debat over de Landbouw- en Visserijraad te weten: - de motie-Ouwehand/Van Dekken over herroepen van de vrijstelling van het verbod op ingrepen in de pluimveesector (21501-32 nr. 613). (Zie vergadering van 14 juni 2012.) De voorzitter: De motie-Ouwehand/Van Dekken (21501-32 nr. 613) is in die zin gewijzigd dat zij thans is ondertekend door het lid Ouwehand. Naar mij blijkt wordt de indiening ervan voldoende ondersteund. Zij krijgt nr. 630 was nr. 613 (21501-32). Ik stel vast dat wij hier nu over kunnen stemmen. Mevrouw Ouwehand (PvdD): Voorzitter. Ik snap dat het op het laatste moment is maar ik zou de stemming over deze motie graag willen overhevelen naar de stemmingen van vanavond. De voorzitter: Ik constateer dat daartegen geen bezwaar is. Dan gaan wij dat doen. Wij gaan daar vanavond over stemmen. Wij zijn klaar met de stemmingen van hedenochtend. Ik zie u vandaag enkele malen terug. Wilt u verder allen meewerken bij de VAO's de komende dagen? Dus geen overbodige tekst en liefst geen overbodige moties. De vergadering wordt van 10.20 uur tot 10.26 uur geschorst.