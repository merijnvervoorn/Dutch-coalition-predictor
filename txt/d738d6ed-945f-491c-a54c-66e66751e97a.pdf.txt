8 Regeling van werkzaamheden (stemmingen) De voorzitter: Aan de orde zijn de stemmingen van donderdag 21 september 2023 maar ik geef eerst het woord aan de heer Bosma van de PVV. De heer Martin Bosma (PVV): Voorzitter. Mijn fractie wil graag een hoofdelijke stemming over de motie op stuk nr. 32. Het is nog vrij vroeg in vergelijking met andere Algemene Beschouwingen. Stel dat de collega's zeggen: we plakken er nog even drie uur aan vast zodat we middernacht nog halen. Dan is mijn fractie daar niet op tegen. Maar anders kunnen we het wat ons betreft ook gewoon naar de dinsdag verschuiven. De voorzitter: Dank u wel. Het gaat over de motie op stuk nr. 32 de motieBaudet over behandelingen met puberteitsremmers. Ik stel voor dat wij dinsdag over deze motie gaan stemmen. Kan de Kamer zich daarin vinden? Dat is het geval. Dan gaan wij dinsdag hoofdelijk stemmen over deze motie. Op verzoek van de heer Baudet stel ik voor zijn motie (36410 nr. 32) aan te houden. Daartoe wordt besloten.