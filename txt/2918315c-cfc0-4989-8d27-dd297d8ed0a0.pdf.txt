33 Stemming motie Economisch steunpakket Aan de orde is de stemming over een aangehouden motie ingediend bij het debat over het economisch steunpakket te weten: - de motie-Maatoug c.s. over gebruik maken van uitzonderingsmogelijkheden om de kostendelersnorm niet van toepassing te laten zijn in knellende gevallen (35420 nr. 297). (Zie vergadering van 2 juni 2021.) De voorzitter: De motie-Maatoug c.s. (35420 nr. 297) is in die zin gewijzigd dat zij thans luidt: Motie De Kamer gehoord de beraadslaging overwegende dat de coronacrisis jongeren extra kwetsbaar heeft gemaakt en dat het risico om in de bijstand terecht te komen verder is toegenomen voor deze groep; overwegende dat jongeren steeds vaker niet de mogelijkheid hebben om het ouderlijk huis te verlaten vanwege het enorme woningtekort of bijvoorbeeld het verlenen van mantelzorg; constaterende dat de kostendelersnorm niet alleen leidt tot schrijnende situaties waarbij jongeren dakloos raken of gezinnen in grote armoede moeten leven maar dat deze ook kan leiden tot minder arbeidsaanbod onder jongeren wat het postcoronaherstel kan belemmeren; constaterende dat wethouders uit allerlei steden en van allerlei politieke kleuren oproepen om de kostendelersnorm te verschuiven naar 27 jaar; verzoekt de regering gemeenten stevig aan te sporen gebruik te maken van de uitzonderingsmogelijkheden die bestaan om de kostendelersnorm niet van toepassing te laten zijn in knellende gevallen en gaat over tot de orde van de dag. Zij krijgt nr. 323 was nr. 297 (35420). Ik stel vast dat wij hier nu over kunnen stemmen. In stemming komt de gewijzigde motie-Maatoug c.s. (35420 nr. 323 was nr. 297). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de SGP het CDA BBB enFVD voor deze gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van de stemmingen. Ik wil de minister van Binnenlandse Zaken en Koninkrijksrelaties bedanken voor haar aanwezigheid hier. Ik schors de vergadering voor een enkel moment en dan gaan we zo over tot de regeling van werkzaamheden. De vergadering wordt enkele ogenblikken geschorst.