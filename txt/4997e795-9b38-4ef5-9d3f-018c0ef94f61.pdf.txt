12 Stemmingen moties Vereenvoudiging samenwerkingsschool Aan de orde zijn de stemmingen over moties ingediend bij de behandeling van het wetsvoorstel Wijziging van diverse onderwijswetten in verband met de vereenvoudiging van de vorming van samenwerkingsscholen (Wet samen sterker door vereenvoudiging samenwerkingsschool) te weten: - de motie-Bruins over doorrekening van scenario's voor verlaging van de opheffingsnormen voor dunbevolkt en dichtbevolkt gebied (34512 nr. 20); - de motie-Bruins over het ongemoeid laten van de oorspronkelijke opheffingsnormen bij fusies van gemeenten (34512 nr. 21). (Zie vergadering van 20 december 2016.) De voorzitter: Aangezien de motie-Bruins (34512 nr. 21) is ingetrokken maakt zij geen onderwerp van behandeling meer uit. In stemming komt de motie-Bruins (34512 nr. 20). De voorzitter: Ik constateer dat deze motie met algemene stemmen is aangenomen.