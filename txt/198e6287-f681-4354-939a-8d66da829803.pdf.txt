17 Stemming motie Personeelstekorten bij ambulancediensten Aan de orde is de stemming over een aangehouden motie ingediend bij het dertigledendebat over personeelstekorten bij ambulancediensten te weten: - de motie-Van den Berg/Van den Hil over de wettelijke erkenning van spoedeisendehulpartsen als medisch specialisten (29247 nr. 383). (Zie vergadering van 16 maart 2023.) De voorzitter: De motie-Van den Berg/Van den Hil (29247 nr. 383) is in die zin gewijzigd dat zij thans is ondertekend door de leden Van den Berg Van den Hil Agema Ellemeet Den Haan en Bushoff. Zij krijgt nr. 392 was nr. 383 (29247). Ik stel vast dat wij hier nu over kunnen stemmen. In stemming komt de gewijzigde motie-Van den Berg c.s. (29247 nr. 392 was nr. 383). De voorzitter: Ik constateer dat deze gewijzigde motie met algemene stemmen is aangenomen. Hiermee zijn we aan het einde van de stemmingen gekomen. Ik dank de staatssecretaris voor zijn aanwezigheid. Wacht mevrouw Van den Berg nog even. Lieve collega's wacht nog even want er is nog een collega die iets wil zeggen. Mevrouw Van den Berg (CDA): Voorzitter. Dank voor alle steun van de collega's voor de laatste motie. De minister had mij gevraagd deze niet in stemming te brengen. Ik heb het toch gedaan en ik ben heel benieuwd hoe de minister de motie gaat uitvoeren. Ik zou dat idealiter vóór het debat over acute zorg vernemen. De voorzitter: Dank u wel. Ik zal dit doorgeleiden richting kabinet. Hiermee zijn we aan het einde gekomen van deze stemmingen. Ik schors de vergadering voor een enkel moment en dan gaan we over tot de regeling van werkzaamheden. De vergadering wordt enkele ogenblikken geschorst.