9 Stemmingen moties Stand van zaken van de Wet toekomst pensioenen Stemmingen moties Stand van zaken van de Wet toekomst pensioenen Aan de orde zijn de stemmingen over moties ingediend bij het debat over de stand van zaken van de Wet toekomst pensioenen te weten: - de motie-Joseph over binnen een maand opties voor ingroeivarianten in kaart brengen (32043 nr. 631); - de motie-Joseph over een analyse laten maken van de juridische risico's en de aansprakelijkheid bij invaren (32043 nr. 632); - de motie-Van Kent over een compensatieregeling uitwerken voor zzp'ers met een AOW-gat en een kostenoverzicht daarvan ten behoeve van de formatiebesprekingen (32043 nr. 633). (Zie vergadering van 17 januari 2024.) De voorzitter: De motie-Joseph (32043 nr. 631) is in die zin gewijzigd dat zij thans luidt: Motie De Kamer gehoord de beraadslaging constaterende dat niet alle pensioenfondsen willen of kunnen invaren; constaterende dat in de door de minister openbaar gemaakte stukken rondom interne adviezen aan bewindspersonen rond invaren de "ingroeivariant" waarbij pensioenfondsen ook eerder kunnen indexeren als sierlijk alternatief voor invaren wordt genoemd; verzoekt de regering binnen een maand opties voor ingroeivarianten in kaart te brengen en de Kamer daarover te informeren en gaat over tot de orde van de dag. Zij krijgt nr. 634 was nr. 631 (32043). Op verzoek van mevrouw Joseph stel ik voor haar gewijzigde motie (32043 nr. 634 was nr. 631) aan te houden. Daartoe wordt besloten. De voorzitter: De motie-Van Kent (32043 nr. 633) is in die zin gewijzigd dat zij thans luidt:Motie De Kamer gehoord de beraadslaging overwegende dat er een groep zelfstandigen is die een arbeidsongeschiktheidsverzekering heeft afgesloten en arbeidsongeschikt is geworden maar door de verhoging van de AOW-leeftijd een gat heeft tussen de duur van de verzekering en de ingang van de AOW (het AOW-aov-hiaat); overwegende dat dit een duidelijk juridisch afgebakende groep is van ongeveer 5.000 mensen die met een eenmalige passende compensatie tegemoetgekomen kan worden zonder precedentwerking net zoals in een recent geval is gebeurd; overwegende dat er al brede steun was en er nu nog bredere steun lijkt te zijn ontstaan voor het compenseren van deze groep; verzoekt de regering een regeling uit te werken met kostenoverzicht en die aan de Kamer te zenden en gaat over tot de orde van de dag. Zij krijgt nr. 635 was nr. 633 (32043). Ik stel vast dat wij hier nu over kunnen stemmen. In stemming komt de motie-Joseph (32043 nr. 632). De voorzitter: Ik constateer dat de leden van de fracties van de SP DENK de PvdD NSC de SGP JA21 BBB FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Kent (32043 nr. 635 was nr. 633). De voorzitter: Ik constateer dat de leden van de fracties van de SP GroenLinks-PvdA DENK Volt de PvdD de SGP de ChristenUnie het CDA de VVD JA21 BBB FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.