18 Transportraad Aan de orde is het VAO Transportraad (AO d.d. 21/11). De voorzitter: Als alle woordvoerders aanwezig zijn gaan we direct door naar het VAO Transportraad. Ik zou mevrouw Kröger van GroenLinks als eerste het woord willen geven. Mevrouw Kröger (GroenLinks): Voorzitter. In het debat over de Transportraad hebben wij onze zorgen geuit over het feit dat Nederland geen voorbehoud bij CORSIA heeft gemaakt maar er slechts een stemverklaring is afgegeven door Finland. Wat ons betreft moet het klip-en-klaar zijn voor ICAO voor de Verenigde Staten voor iedereen dat Europa zijn eigen klimaatbeleid voert op het gebied van luchtvaart en dus strengere eisen stelt. We zien de brief met de juridische implicaties van het feit dat er alleen een stemverklaring is afgegeven en een reactie op de Amerikaanse klacht heel erg graag tegemoet. We zijn zeer blij dat de nieuwe Eurocommissaris heeft aangekondigd de gratis emissierechten voor de luchtvaart te gaan inperken. We horen graag van de minister of zij deze lijn ook volledig steunt. We krijgen ook graag een reactie van de minister op de andere transportvoorstellen als onderdeel van de green deal wellicht niet vanavond gezien het tijdstip maar dan per brief. Gaat deze minister ook aandringen op een versterking van het spoornetwerk met daarbij prioritaire corridors? Met betrekking tot een Europese vliegbelasting en de accijns op kerosine is in het debat het nodige gewisseld. Het speelveld is volop in beweging. Ik wil de minister vragen om met haar collega de heer Snel de mogelijkheden te onderzoeken voor een kopgroep die kerosineaccijns op bilaterale basis afspreekt. Daarom de volgende motie. Motie De Kamer gehoord de beraadslaging overwegende dat er op dit moment geen accijns op kerosine geheven wordt; overwegende dat vliegtickets hierdoor op dit moment geen reële prijs hebben; overwegende dat er zowel mondiaal als Europees gesprekken zijn over een vorm van accijns op kerosine maar dat dit de nodige tijd zal kosten; verzoekt de regering in kaart te brengen op welke manier er met een kopgroep concrete afspraken gemaakt kunnen worden over het heffen van accijns op kerosine op vluchten tussen landen binnen deze kopgroep en in overleg met de Europese Commissie te treden om dit op de Europese agenda te krijgenen gaat over tot de orde van de dag. De voorzitter: Deze motie is voorgesteld door de leden Kröger en Snels. Naar mij blijkt wordt de indiening ervan voldoende ondersteund. Zij krijgt nr. 790 (21501-33). Mevrouw Kröger (GroenLinks): Dank u wel voorzitter. De voorzitter: Het woord is aan de heer Dijkstra van de VVD. De heer Remco Dijkstra (VVD): Voorzitter. Motie De Kamer gehoord de beraadslaging overwegende dat vliegtuigpassagiers in sommige gevallen recht hebben op een vergoeding bij een vertraagde vlucht; overwegende dat er compensatie mogelijk is indien iemand met een vertraging van drie uur of meer op de eindbestemming aankomt; overwegende dat ook bij overmacht reizigers de luchtvaartmaatschappij aansprakelijk kunnen stellen voor schade die het gevolg is van vertraging; overwegende dat de hoogte van compensatie ligt tussen €125 en €600 per passagier en de reiziger niet akkoord hoeft te gaan met vouchers of tegoedbonnen ter compensatie; overwegende dat Nederland de wens heeft uitgesproken korteafstandsbestemmingen per vliegtuig serieus te minderen en zo mogelijk het aanbod op het spoor uit te laten breiden als serieus alternatief; overwegende dat in Europa compensatieregels zijn vastgesteld voor (internationale) vliegtuigpassagiers maar nog niet voor internationale reizigers per spoor; verzoekt de regering in Europees verband te pleiten voor een gelijkstelling van passagiersrechten van internationale treinreizigers aan de rechten van vliegtuigpassagiers zodat ook bij vertraging of een gemiste internationale aansluiting compensatie door spoorvervoerders kan gaan plaatsvinden en gaat over tot de orde van de dag. De voorzitter: Deze motie is voorgesteld door de leden Remco Dijkstra Schonis Laçin Amhaouch Gijs van Dijk Van der Graaf Kröger en Van Esch. Zij krijgt nr. 791 (21501-33).Dank u wel. Ik kijk naar de minister die waarschijnlijk nog even in afwachting is van een papieren versie van deze twee moties. Ja. De vergadering wordt enkele ogenblikken geschorst. De voorzitter: Ik geef het woord aan de minister. Minister Van Nieuwenhuizen-Wijbenga: Dank u wel voorzitter. In dit geval waren er twee moties en nog een vraag wederom van mevrouw Kröger. Dat was een nogal veelomvattende vraag want zij vroeg om een reactie op het pakket van Eurocommissaris Timmermans. Wij komen uiteraard nog met een appreciatie daarvan maar die houdt u nog even tegoed omdat we die plannen natuurlijk zorgvuldig moeten bestuderen. Maar uiteraard komen we daarop terug en dat geldt dan te land ter zee en in de lucht want dit raakt alle modaliteiten. Dan de moties voorzitter. De eerste motie op stuk nr. 790 is van de hand van mevrouw Kröger. Daarin wordt de regering verzocht om in kaart te brengen op welke manier er met een kopgroep concrete afspraken gemaakt kunnen worden over het heffen van accijns op kerosine op vluchten tussen landen binnen deze kopgroep en om in overleg te treden met de Europese Commissie. Op dat laatste punt zijn we het snel eens maar niet op het eerste punt. Ook collega Snel die hier ook al het een en ander over heeft gezegd en die hierin overigens in the lead is omdat het over een taks gaat is er niet voor om dat met bilaterale afspraken te doen. We willen geen lappendeken aan afspraken krijgen. Onze inzet is om het gewoon in één keer op Europees niveau vanuit heel Europa aan te vliegen. Het lijkt erop dat de Eurocommissaris dat zelf ook graag wil. De voorzitter: Daarmee wordt de motie op stuk nr. 790 dus ontraden. Minister Van Nieuwenhuizen-Wijbenga: Ja. Excuus voorzitter. In de motie op stuk nr. 791 van de hand van de heer Dijkstra wordt de regering verzocht om in Europees verband te pleiten voor een gelijkstelling van passagiersrechten. Als we er echt werk van willen maken dat je van substitutie kunt spreken zou dat ook voor de rechten van passagiers moeten gelden. Dat we daarvoor in Europees verband de boer op gaan lijkt me dus ook prima. Deze motie kan ik oordeel Kamer geven. Overigens had mevrouw Kröger nog een vraag gesteld namelijk of ik me ook wil gaan inzetten voor internationaal spoorvervoer. Ik stel voor dat we daar aanstaande maandag verder over spreken. De voorzitter: De motie op stuk nr. 791 krijgt oordeel Kamer. De beraadslaging wordt gesloten.De voorzitter: Daarmee zijn we aan het einde gekomen van dit VAO.