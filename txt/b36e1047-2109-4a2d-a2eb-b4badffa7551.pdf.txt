22 Stemming motie Ontwikkelingen rondom het coronavirus d.d. 25 juni 2020 Aan de orde is de stemming over een aangehouden motie ingediend bij het debat over de ontwikkelingen rondom het coronavirus te weten: - de motie-Marijnissen/Asscher over een plan voor structurele waardering voor zorgverleners (25295 nr. 436). (Zie vergadering van 25 juni 2020.) In stemming komt de motie-Marijnissen/Asscher (25295 nr. 436). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de SGP de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. Meneer Van Nispen over die laatste motie? De heer Van Nispen (SP): Klopt dank voorzitter. Nu die laatste motie over de structurele waardering van zorgverleners is aangenomen zouden wij graag binnen een week een brief ontvangen over hoe deze motie wordt uitgevoerd dus uiterlijk volgende week dinsdag. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Agema namens de PVV. Mevrouw Agema (PVV): Dank u wel voorzitter. Wij wensen geacht te worden voor de Wet open overheid gestemd te hebben. De voorzitter: Deze opmerking zal in de Handelingen worden opgenomen. U krijgt een duim van de heer Snels maar dat heeft u niet gezien. Dat komt er ook in. Hiermee zijn we aan het einde gekomen van de stemmingen. Ik schors de vergadering voor enkele ogenblikken en dan gaan we naar de regeling van werkzaamheden. De vergadering wordt enkele ogenblikken geschorst.