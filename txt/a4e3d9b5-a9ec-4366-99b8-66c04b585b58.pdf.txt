28 Stemming motie Begroting Justitie en Veiligheid 2023 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Justitie en Veiligheid (VI) voor het jaar 2023 te weten: - de motie-Azarkan/Van Baarle over een verkennend onderzoek naar de inzet van de Wet Bibob door gemeenten bij de vestiging van religieuze instellingen (36200-VI nr. 84). (Zie vergadering van 17 november 2022.) In stemming komt de motie-Azarkan/Van Baarle (36200-VI nr. 84). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 BBB en FVD voor deze motie hebben gestemd en de leden van de fracties van Lid Omtzigt de ChristenUnie de VVD de SGP het CDA JA21 de PVV en Groep Van Haga ertegen zodat zij is verworpen. Daarmee zijn we aan het einde gekomen van deze stemmingen ... We zijn bijna klaar. Nog heel even. Mevrouw Van der Plas van BBB. Mevrouw Van der Plas (BBB): We zijn inderdaad bijna klaar. Er zijn een paar aangenomen moties. Ik wil graag van het kabinet weten hoe het die gaat uitvoeren. Het gaat om de motie op stuk nr. 238 (29517) onder agendapunt 7 stemmingen over moties ingediend bij het tweeminutendebat Brandweer en crisisbeheersing. De voorzitter: De motie op stuk nr. 238 onder agendapunt 7. Mevrouw Van der Plas (BBB): Ik noem ook de motie op stuk nr. 1525 (21501-32) onder agendapunt 13 stemmingen over moties ingediend bij het tweeminutendebat Landbouw- en Visserijraad 20 maart 2023 (eerste deel). De voorzitter: Kan het wat zachter? Dank. De motie onder agendapunt 13 op stuk nr. ...? Mevrouw Van der Plas (BBB): 1525.De voorzitter: 1525. Mevrouw Van der Plas (BBB): En de motie op stuk nr. 614 (27858) onder agendapunt 15 stemmingen over moties ingediend bij het tweeminutendebat Stand van zaken rondom moties en toezeggingen op het terrein van gewasbescherming. De voorzitter: De motie op stuk nr. 614 onder agendapunt 15. We zullen dit doorgeleiden naar het kabinet. Mevrouw Van der Plas (BBB): Dank u wel. De voorzitter: Dank u zeer. Daarmee zijn we aan het einde gekomen van deze stemmingen. Ik dank de minister van Justitie en Veiligheid voor haar aanwezigheid. Ik schors de vergadering voor een enkel moment en dan gaan we over tot de regeling van werkzaamheden. De vergadering wordt enkele ogenblikken geschorst.