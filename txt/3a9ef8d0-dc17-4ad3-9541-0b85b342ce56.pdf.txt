12 Stemmingen Wijziging van de Mediawet 2008 Aan de orde zijn de stemmingen in verband met het wetsvoorstel Wijziging van de Mediawet 2008 met het oog op de versterking van het toekomstperspectief van de publieke omroep (35554). (Zie wetgevingsoverleg van 4 november 2020.) In stemming komt het amendement-Westerveld/Van den Hul (stuk nr. 12 I). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA en de ChristenUnie voor dit amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 12 voorkomende amendement als aangenomen kan worden beschouwd. In stemming komt het nader gewijzigde amendementWesterveld c.s. (stuk nr. 25) tot het invoegen van een onderdeel Ba. De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de VVD de SGP het CDA de ChristenUnie FvD en Van Haga voor dit nader gewijzigde amendement hebben gestemd en de leden van de overige fracties ertegen zodat het is aangenomen. In stemming komt het amendement-Baudet (stuk nr. 23 I) tot het invoegen van een onderdeel Ea. De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV FvD en Van Haga voor dit amendement hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Meneer Baudet bent u bereid het amendement …? De heer Baudet (FvD): Ons stemgedrag over de wet hangt af van wat er gebeurt met het amendement. Ik denk dat dit voor anderen ook geldt. Dus ik dacht: misschien kan het vanmiddag nog mee in de hoofdelijke stemming? De voorzitter: Oei even kijken.De heer Baudet (FvD): Dan kunnen we daarna … Ja ik vind het ook goed om het een weekje uit te stellen hoor. De voorzitter: Dan kijk ik even. We gaan hoofdelijk stemmen over dit amendement want het klopt wat de heer Baudet zegt. Dat hebben we vorige keer ook geconstateerd bij het amendement van de heer Van Nispen. Als het amendement wordt aangehouden kunnen we ook niet over het wetsvoorstel stemmen. Is iedereen bereid om straks hoofdelijk over dit amendement te stemmen? Ja dan doen we dat. Dan gaan we daar hoofdelijk over stemmen. O toch niet? Oké. Dan ga ik eerst naar de heer Van Weyenberg. De heer Van Weyenberg (D66): Voorzitter. Ik zou me kunnen voorstellen dat we donderdag als we toch stemmen over het Belastingplan over de hele wet stemmen. De voorzitter: Ja dat is prima. Is iedereen het daarmee eens? Weet u wat? Ik ga even … Zijn jullie er een beetje uit? Heeft u iedereen gesproken meneer Öztürk? De heer Öztürk (DENK): Ja na goed overleg met collega-Kamerleden voorzitter. De Kamer is hier vandaag totaal 150. We gaan dadelijk hoofdelijk stemmen. Eén stemming meer of minder zal niet veel uitmaken maar ik weet niet of donderdag de hele Kamer hier is om hoofdelijk te kunnen stemmen. De voorzitter: U heeft iedereen gesproken zei u. Maar dat is niet het geval. De heer Van Weyenberg. De heer Van Weyenberg (D66): Voorzitter. De hoofdelijke stemming over het amendement van de heer Baudet vind ik prima maar ik probeerde te voorkomen dat we daarna allemaal nog terug moeten om nog een keer per fractie over de wet te stemmen. Dus ik dacht: we combineren het op donderdag. Het maakt mij niets uit ik probeerde de collega's te helpen. De voorzitter: Donderdag gaan we gewoon hoofdelijk stemmen over het amendement toch? Nee nu? En donderdag over het voorstel? Het is helder. Nee terug. We gaan straks hoofdelijk over het amendement stemmen. Het amendement-Westerveld c.s. gaan we nu doen. In stemming komt het amendement-Westerveld c.s. (stuk nr. 11 I). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van Kooten-Arissen en DENK voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 11 voorkomende amendement als verworpen kan worden beschouwd. In stemming komt het amendement-Van der Molen (stuk nr. 10 I) tot het invoegen van een onderdeel Ma. De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie FvD en Van Haga voor dit amendement hebben gestemd en de leden van de fractie van de PVV ertegen zodat het is aangenomen. Ik stel vast dat door de aanneming van dit amendement het andere op stuk nr. 10 voorkomende amendement als aangenomen kan worden beschouwd. In stemming komt het amendement-Kwint (stuk nr. 8). De voorzitter: Ik constateer dat de leden van de fracties van de SP Krol de PvdD 50PLUS Van Kooten-Arissen DENK en de SGP voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Westerveld (stuk nr. 14) tot het invoegen van een onderdeel Ta. De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de SGP de ChristenUnie FvD en Van Haga voor dit amendement hebben gestemd en de leden van de overige fracties ertegen zodat het is aangenomen. In stemming komt het amendement-Kwint (stuk nr. 9) tot het invoegen van een onderdeel Ua. De voorzitter: Ik constateer dat de leden van de fracties van de SP de PvdA Krol GroenLinks de PvdD Van Kooten-Arissen DENK de SGP de PVV FvD en Van Haga voor dit amendement hebben gestemd en de leden van de overige fracties ertegen zodat het is verworpen. Over het wetsvoorstel gaan we donderdag stemmen.