13 Stemmingen overige moties Smsberichten op de telefoon van de minister-president Aan de orde zijn de stemmingen over moties ingediend bij het debat over sms-berichten op de telefoon van de minister-president te weten: - de motie-Klaver c.s. over zakelijke digitale communicatie niet verwijderen zonder voorafgaande goedkeuring door een archiveringsfunctionaris (35925-III nr. 17); - de motie-Van der Plas/Eppink over specificaties van de telefoonrekening(en) van de minister-president naar de Kamer sturen (35925-III nr. 18); - de motie-Omtzigt over het beëindigen van de samenwerking met landsadvocaat Pels Rijcken (35925-III nr. 19); - de motie-Omtzigt over het spoedig inspecteren van de archieven bij het ministerie van Algemene Zaken (35925-III nr. 20); - de motie-Dassen over de telefoon van alle bewindspersonen wekelijks laten uitlezen op chatverkeer (35925-III nr. 22); - de motie-Dassen/Omtzigt over het Verdrag van Tromsø alsnog ondertekenen en laten ratificeren (35925-III nr. 23); - de motie-Ellian c.s. over een uniforme werkwijze voor bewindspersonen voor het archiveren van communicatie (35925-III nr. 24); - de motie-Jansen over uitspreken dat minister-president Mark Rutte niet boven de wet staat (35925-III nr. 25); - de motie-Van der Graaf c.s. over een advies van de Regeringscommissaris Informatiehuishouding over het gebruik van communicatiekanalen in relatie tot archief- en openbaarheidswetgeving (35925-III nr. 26); - de motie-Van der Graaf/Dassen over de Handreiking bewaren chatberichten zo interpreteren dat een te bewaren chatbericht daadwerkelijk integraal wordt gearchiveerd (35925-III nr. 27). (Zie vergadering van 19 mei 2022.) De voorzitter: Op verzoek van de heer Dassen stel ik voor zijn motie (35925-III nr. 23) aan te houden. Daartoe wordt besloten. De voorzitter: Voordat we gaan stemmen geef ik eerst het woord aan mevrouw Leijten voor een stemverklaring en dan aan de heer Bontenbal ook voor een stemverklaring. Mevrouw Leijten (SP): Voorzitter. We hadden het vorige week over de letter en de geest van de Archiefwet en over de vraag of je informatie ordentelijk en toegankelijk moet bewaren. De SP-fractie vindt dat het naar de letter van de wet is gesteld. Zo staathet niet verwoord in de motie-Ellian. Desondanks zullen we met deze kanttekening dat wij de wet echt anders lezen wel voor de motie stemmen. De voorzitter: Ik dank u zeer. Dan de heer Bontenbal van het CDA. De heer Bontenbal (CDA): Voorzitter. Er worden in deze Kamer steeds vaker zogenaamde spreekt-uitmoties ingediend. Die moties zijn zelden bedoeld om een probleem op te lossen. Deze moties doen niets ze veranderen niets en ze zijn overbodig. Vaak is het enige doel van deze spreekt-uitmoties om andere partijen in dit huis via social media in een kwaad daglicht te stellen en dat moeten we niet willen doen. De voorzitter: Meneer Bontenbal ik gaf net al aan dat een stemverklaring neutraal moet zijn en niet bedoeld is om een discussie op te roepen. U hoort al uit de zaal dat dit enige reactie oproept. Wilt u dus aangeven of u voor of tegen een bepaalde motie bent en waarom? De heer Bontenbal (CDA): Daar kom ik nu op voorzitter. Onze stem tegen de motieJansen op stuk nr. 25 onder punt 11 betekent dan ook niet dat we vinden dat de minister-president boven de wet staat. Onze stem tegen de motie-Eerdmans/Ephraim op stuk nr. 308 onder punt 13 van de stemmingslijst over moties ingediend bij het debat over de aanpak van discriminatie en racisme betekent niet dat we vinden dat Nederland wél een racistisch land is. De CDA-fractie is tegen elke vorm van racisme en niemand staat boven de wet. Dat spreekt voor zich. Daar is geen motie voor nodig en onze tegenstem betekent ook dat we niet mee willen gaan in het uithollen van de instrumenten die dit parlement heeft om de regering te controleren. De voorzitter: Dank u wel meneer Bontenbal. In stemming komt de motie-Klaver c.s. (35925-III nr. 17). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD BBB JA21 de PVV FVD en Groep Van Haga voor deze motie hebben gestemd en de leden van de fracties van Fractie Den Haan D66 de ChristenUnie de VVD de SGP en het CDA ertegen zodat zij is verworpen. In stemming komt de motie-Van der Plas/Eppink (35925-III nr. 18). De voorzitter: Ik constateer dat de leden van de fracties van de SP BIJ1 DENK BBB JA21 de PVV FVD en Groep Van Haga voor deze motie hebben gestemd en de leden van de fracties van GroenLinks Volt Fractie Den Haan de PvdA de PvdDD66 de ChristenUnie de VVD de SGP en het CDA ertegen zodat zij is verworpen. In stemming komt de motie-Omtzigt (35925-III nr. 19). SP GroenLinks BIJ1 Volt DENK Partij voor de Dieren BBB JA21 PVV Forum voor Democratie Groep Van Haga ... De PvdA ook? De PvdA ook. We gaan deze heel even overnieuw doen. Het is een spannende qua uitslag. In stemming komt de motie-Omtzigt (35925-III nr. 19). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD BBB JA21 de PVV FVD en Groep Van Haga voor deze motie hebben gestemd en de leden van de fracties van Fractie Den Haan D66 de ChristenUnie de VVD de SGP en het CDA ertegen zodat zij is verworpen. Het CDA was tegen zeg ik maar even. Daarmee is deze motie verworpen. Dat komt niet door het CDA. Er was geen correlatie. Die zat wel in onze hoofden maar niet in de uitslag. We gaan gewoon weer met frisse moed verder met de motie op stuk nr. 20. In stemming komt de motie-Omtzigt (35925-III nr. 20). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd zodat zij is aangenomen. In stemming komt de motie-Dassen (35925-III nr. 22). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD BBB JA21 de PVV FVD en Groep Van Haga voor deze motie hebben gestemd en de leden van de fracties van Fractie Den Haan D66 de ChristenUnie de VVD de SGP en het CDA ertegen zodat zij is verworpen. In stemming komt de motie-Ellian c.s. (35925-III nr. 24). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Jansen (35925-III nr. 25). De voorzitter: Ik constateer dat de leden van de fracties van de SP DENK Fractie Den Haan de PvdD de ChristenUnie de VVD BBB JA21 de PVV FVD en Groep Van Haga voor deze motiehebben gestemd en de leden van de fracties van GroenLinks BIJ1 Volt de PvdA D66 de SGP en het CDA ertegen zodat zij is aangenomen. Ik snap dat dit enige commotie oplevert maar de motie is aangenomen. We gaan nu naar de motie op stuk nr. 26. In stemming komt de motie-Van der Graaf c.s. (35925-III nr. 26). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd zodat zij is aangenomen. In stemming komt de motie-Van der Graaf/Dassen (35925III nr. 27). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 de ChristenUnie de SGP BBB JA21 de PVV FVD en Groep Van Haga voor deze motie hebben gestemd en de leden van de fracties van de VVD en het CDA ertegen zodat zij is aangenomen.