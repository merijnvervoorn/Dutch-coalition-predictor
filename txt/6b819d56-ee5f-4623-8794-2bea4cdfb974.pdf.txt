21 Stemming motie Erkenning Nederlandse gebarentaal Aan de orde is de stemming over een aangehouden motie ingediend bij de behandeling van het Voorstel van wet van de leden Kuiken Dik-Faber en Van Eijs ter erkenning van de Nederlandse gebarentaal (Wet erkenning Nederlandse gebarentaal) te weten: - de motie-Jetten/Van den Hul over onderwijsvoorzieningen voor personen met een handicap die 30 jaar of ouder zijn (34562 nr. 12). (Zie vergadering van 8 september 2020.) In stemming komt de motie-Jetten/Van den Hul (34562 nr. 12). De voorzitter: Ik constateer dat deze motie met algemene stemmen is aangenomen. De heer Van Nispen. De heer Van Nispen (SP): Voorzitter. Een poosje terug op de stemmingslijst bij agendapunt 13 de stemmingen over moties ingediend bij het VAO NOVI is de motie-Van Gerven (34682 nr. 60) aangenomen. Ik zou graag een brief willen van de regering over hoe deze motie wordt uitgevoerd. De voorzitter: Dan stel ik voor het stenogram van dit deel van de vergadering door te geleiden naar het kabinet. Meneer Van Raan. De heer Van Raan (PvdD): Voorzitter. Ik heb een verzoek over de gewijzigde motieOuwehand c.s. (25295 nr. 686 was nr. 671) onder agendapunt 7 over het importverbod van bont en bontproducten. Dat is een historische motie. Graag een brief van het kabinet. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het eind gekomen van de stemmingen. De vergadering wordt enkele ogenblikken geschorst.