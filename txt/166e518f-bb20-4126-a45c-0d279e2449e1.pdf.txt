11 Stemmingen moties Initiatiefnota van het lid Van den Hul "Gelijke kansen een leven lang" Aan de orde zijn de stemmingen over moties ingediend bij het debat over de initiatiefnota van het lid Van den Hul "Gelijke kansen een leven lang" te weten: - de motie-Tielen over vooroplopen van lerarenopleidingen in de voorbereiding van onderwijs op de technologiegedreven toekomst (35162 nr. 5); - de motie-Futselaar over extra ondersteuning voor de 10% scholen met de meeste achterstandsleerlingen (35162 nr. 6); - de motie-Futselaar over kleinere klassen op 10% van de scholen met de meeste achterstandsleerlingen (35162 nr. 7); - de motie-Nijboer/Van Meenen over een nadere verkenning van de SER naar ongelijke kansen (35162 nr. 8). (Zie notaoverleg van 24 juni 2019.) De voorzitter: De motie-Futselaar (35162 nr. 6) is in die zin gewijzigd dat zij thans luidt: Motie De Kamer gehoord de beraadslaging constaterende dat extra ondersteuning voor leerlingen maanden kan duren wegens ingewikkelde procedures observaties en aanvragen en dit extra hard voelbaar is op scholen met veel leerlingen met een achterstand; van mening dat docenten en schoolleiders de professionals zijn die beter dan wie dan ook kunnen beoordelen welke ondersteuning voor een leerling nodig is; verzoekt de regering in samenwerking met samenwerkingsverbanden te faciliteren dat de 10% scholen met de meeste zorgleerlingen voorrang krijgen bij het toekennen van extra ondersteuning dat deze extra ondersteuning direct na aanvraag door de docent of schoolleider wordt toegekend en dat de besteding pas daarna wordt gecontroleerd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 10 was nr. 6 (35162). Ik stel vast dat wij hier nu over kunnen stemmen. In stemming komt de motie-Tielen (35162 nr. 5).De voorzitter: Ik constateer dat de leden van de fracties van de PvdA DENK en de VVD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Futselaar (35162 nr. 10 was nr. 6). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Futselaar (35162 nr. 7). De voorzitter: Ik constateer dat de leden van de fracties van de SP de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Nijboer/Van Meenen (35162 nr. 8). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen.