11 Stemmingen moties MIRT Aan de orde zijn de stemmingen over moties ingediend bij het tweeminutendebat MIRT te weten: - de motie-Van der Molen c.s. over realisatie van het treintraject Eindhoven-Heerlen (35925-A nr. 84); - de motie-Stoffer/Van der Molen over overleg met de regio's over de aanpak van de Rijnbrug als verkeersknelpunt (35925-A nr. 86). (Zie vergadering van 14 september 2022.) De voorzitter: De motie-Van der Molen c.s. (35925-A nr. 84) is in die zin gewijzigd dat zij thans is ondertekend door de leden Van der Molen Minhas Van Ginneken en Van der Plas en luidt: Motie De Kamer gehoord de beraadslaging constaterende dat door middel van realisatie van het treintraject Eindhoven-Aken meerdere economisch krachtige steden en regio's met elkaar verbonden zullen worden en deze bovendien via Aken worden aangesloten op het ICEnetwerk; overwegende dat het Rijk slechts voor een deel van het traject financiering hoeft op te brengen om dit traject te realiseren; verzoekt het kabinet te onderzoeken of voorzien kan worden in de financieringskosten voor de realisatie van het traject Eindhoven-Heerlen en de Kamer daarover voorafgaand aan de eerstvolgende bespreking van het MIRT in de Kamer te informeren; verzoekt het kabinet in het programma van eisen voor de nieuwe concessie van het hoofdrailnet op te nemen dat ten behoeve van de verbinding Eindhoven-Aken het traject Eindhoven-Heerlen vanaf 1 januari 2025 opengesteld wordt voor samenloop en gaat over tot de orde van de dag. Zij krijgt nr. 89 was nr. 84 (35925-A). Ik stel vast dat wij hier nu over kunnen stemmen. In stemming komt de gewijzigde motie-Van der Molen c.s. (35925-A nr. 89 was nr. 84). De voorzitter: Ik constateer dat deze gewijzigde motie met algemene stemmen is aangenomen.In stemming komt de motie-Stoffer/Van der Molen (35925A nr. 86). De voorzitter: Ik constateer dat de leden van de fracties van de SP BIJ1 Volt DENK Fractie Den Haan Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen.