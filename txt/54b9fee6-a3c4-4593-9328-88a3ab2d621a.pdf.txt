5 Regeling van werkzaamheden De voorzitter: Ik deel de Kamer mee dat de vaste commissie voor Infrastructuur en Milieu tot haar voorzitter heeft gekozen het lid Van Dekken en tot haar ondervoorzitter het lid Harbers. Op verzoek van de aanvrager stel ik voor om het debat over het bericht "Schippers zet NZa onder druk" van de lijst af te voeren. Ik stel voor om morgen ook te stemmen over de aangehouden moties-Graus (31311 nrs. 125 tot en met 127). Op verzoek van het lid Van Veldhoven stel ik voor om haar motie op stuk 27625 nr. 322 opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor deze motie opnieuw gaat lopen. Ik stel voor de volgende stukken van de stand van werkzaamheden af te voeren: 31389-146;21501-32-808;21501-32805;32201-73;28625-218;21501-32-806;21501-32-807;2150133-502;26991-432;33910-21;22112-1909;32761-68;221121891;32317-243;33602-4;22112-1864;32317-244;32317248;32317-252;32317-251;2014Z17463;32605-151;33625119;33625-125;33750-XVII-63;32605-150;33625-124;31066216;31066-211;31066-214;31066-202;31066-203;31066192;17050-479;17050-465;31066-215;339796;2014Z17640;33529-61;33529-59;3352960;2014Z05605;33529-58;26643-326;33750-XII-92;34000-A6;34000-XII-6;31524-216;27565-129;27565-128;27565126;27565-125;27565-124;33341-18;27565-122;27565120;29398-420;29398-421;31305-210;29398-415;29398413;29398-411;29398-410;33750-XII-70;33750-A-64;27925521;27925-519;31289-199;31289-195;31142-47;2576485;2014Z16713;29659-126;29659-125;27428-286;31289177;31332-24;31332-26;2014Z13100;31289-188;31289183;33400-VIII-158;33750-VIII-105;31289-178;221121876;32792-8;31289-158;31524-191;31289-164;31289-174. Overeenkomstig de voorstellen van de voorzitter wordt besloten. De voorzitter: Het woord is aan mevrouw Berndsen-Jansen van D66. Mevrouw Berndsen-Jansen (D66): Voorzitter. Ik rappeleer aan onbeantwoorde schriftelijke vragen over het bericht dat het harde drugsbeleid op festivals zowel advocaten als verslavingszorginstellingen te ver gaat. Wij hebben die vragen op 29 augustus ingediend. Er is één keer uitstel verleend. Nu wordt het hoog tijd dat er antwoorden op komen. De voorzitter: Ik zal het stenogram van dit gedeelte van de vergadering doorgeleiden naar het kabinet.Het woord is aan mevrouw Van Tongeren van GroenLinks. Mevrouw Van Tongeren (GroenLinks): Voorzitter. Ik heb afgelopen vrijdag een heel simpele schriftelijke vraag ingediend met het verzoek die binnen 24 uur te beantwoorden. Dat is niet gebeurd. De vraag was of er een nieuwe instructie is gegeven aan de Permanente Vertegenwoordiging in Brussel na de aangenomen motie van GroenLinks en de ChristenUnie over bindende doelen per lidstaat voor schone energie. Ik heb hieraan dinsdag gerappelleerd in de hoop dat de vraag voor vanmorgen was beantwoord. Dat is weer niet gebeurd. De vraag kan met een simpel ja of nee worden beantwoord. Ik rappeleer dus nogmaals en vraag of het antwoord in elk geval voor het herfstreces kan komen want dan kunnen wij er nog op reageren. De voorzitter: Ik zal het stenogram van dit gedeelte van de vergadering doorgeleiden naar het kabinet. Tot slot geef ik het woord aan de heer Klaver van GroenLinks. U moet een beetje doorlopen mijnheer Klaver. De heer Klaver (GroenLinks): Ik wil niet buiten adem bij het spreekgestoelte aankomen waardoor ik niet meer uit mijn woorden kom. Voorzitter. Ik ontvang graag voor 18.00 uur vanavond nog een brief van de minister-president waarin hij een toelichting geeft op het verschil tussen zijn uitspraken in het debat over de Europese top en het zojuist op de site van Greenpeace gepubliceerde interne document over de Europese klimaatdoelen en -afspraken. Ik vraag om deze brief zodat ik kan beoordelen of daar licht tussen zit en zo ja wat wij daarmee moeten doen. Ik vraag u voorzitter om alvast rekening te houden met een extra regeling vanavond. De heer Merkies (SP): Wij steunen het voorstel van de heer Klaver. Mevrouw Maij (PvdA): Vanmorgen hebben wij zo'n vier uur gedebatteerd waarvan een goede anderhalf uur over dit onderwerp. Volgens mij hebben we het echt volledig uitgekauwd dus geen steun voor dit verzoek. Mevrouw De Caluwé (VVD): Er is vanmorgen inderdaad heel uitgebreid over gedebatteerd. Meestal hebben wij geen bezwaar tegen een brief maar nodig vinden wij die nu ook weer niet. De heer Beertema (PVV): Daar sluiten wij ons bij aan. Geen steun.Mevrouw Dik-Faber (ChristenUnie): Ik steun het verzoek. De voorzitter: Er is steun voor het verzoek om een brief. De heer Klaver (GroenLinks): Heel fijn. Dat was mijn verzoek. Dank. De voorzitter: Ik zal het stenogram van dit gedeelte van de vergadering doorgeleiden naar het kabinet. De vergadering wordt enkele ogenblikken geschorst. Voorzitter: Duisenberg