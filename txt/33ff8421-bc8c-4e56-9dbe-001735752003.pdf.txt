16 Stemmingen Wet elektronische gegevensuitwisseling in de zorg Aan de orde zijn de stemmingen in verband met het wetsvoorstel Regels inzake het elektronisch delen en benaderen van gegevens tussen zorgverleners in aangewezen gegevensuitwisselingen (Wet elektronische gegevensuitwisseling in de zorg) (35824). (Zie vergadering van 14 september 2022.) De voorzitter: De amendementen-Van den Berg (stukken nrs. 10 en 16) zijn ingetrokken. Het amendement-Van den Berg/Hijink (stuk nr. 26) is ingetrokken. Ik stel vast dat daarmee wordt ingestemd. In stemming komt het nader gewijzigde amendement-Van den Berg/Paulusma (stuk nr. 46 II). De voorzitter: Ik constateer dat dit nader gewijzigde amendement met algemene stemmen is aangenomen. Ik stel vast dat door de aanneming van dit nader gewijzigde amendement de overige op stuk nr. 46 voorkomende nader gewijzigde amendementen als aangenomen kunnen worden beschouwd. In stemming komt het gewijzigde amendement-Van den Berg/Hijink (stuk nr. 44 II). De voorzitter: Ik constateer dat dit gewijzigde amendement met algemene stemmen is aangenomen. Ik stel vast dat door de aanneming van dit gewijzigde amendement de overige op stuk nr. 44 voorkomende gewijzigde amendementen als aangenomen kunnen worden beschouwd. In stemming komt het amendement-Hijink/Van den Berg (stuk nr. 22). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Omtzigt de SGP het CDA BBB JA21 de PVV FVD en Groep Van Haga voor dit amendement hebben gestemd en de leden van de overige fracties ertegen zodat het is aangenomen. In stemming komt het gewijzigde amendement-Van den Berg/Hijink (stuk nr. 25).De voorzitter: Ik constateer dat dit gewijzigde amendement met algemene stemmen is aangenomen. In stemming komt het amendement-Hijink (stuk nr. 20). De voorzitter: Ik constateer dat dit amendement met algemene stemmen is aangenomen. In stemming komt het nader gewijzigde amendement-Van den Berg (stuk nr. 27). De voorzitter: Ik constateer dat dit nader gewijzigde amendement met algemene stemmen is aangenomen. In stemming komt het gewijzigde amendement-Van den Berg/Hijink (stuk nr. 43) tot het invoegen van een artikel 6.2. De voorzitter: Ik constateer dat dit gewijzigde amendement met algemene stemmen is aangenomen. Mag het iets stiller in de zaal? Dank u wel. In stemming komt het wetsvoorstel zoals op onderdelen gewijzigd door de aanneming van de nader gewijzigde amendementen-Van den Berg/Paulusma (stuk nrs. 46 I t/m VII) de gewijzigde amendementen-Van den Berg/Hijink (stuk nrs. 44 I t/m IV) het amendement-Hijink/Van den Berg (stuk nr. 22) het gewijzigde amendement-Van den Berg/Hijink (stuk nr. 25) het amendement-Hijink (stuk nr. 20) het nader gewijzigde amendement-Van den Berg (stuk nr. 27) en het gewijzigde amendement-Van den Berg/Hijink (stuk nr. 43). De voorzitter: Ik constateer dat dit wetsvoorstel met algemene stemmen is aangenomen.