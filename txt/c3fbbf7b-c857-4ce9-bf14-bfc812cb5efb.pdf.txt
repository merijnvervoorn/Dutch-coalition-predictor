6 Regeling van werkzaamheden De voorzitter: Aan de orde is een korte regeling van werkzaamheden. Ik stel voor toe te voegen aan de agenda van de Kamer: - het tweeminutendebat Integriteit openbaar bestuur (CD d.d. 09/05) met als eerste spreker het lid Martin Bosma van de PVV; - het tweeminutendebat Dierproeven (CD d.d. 09/05) met als eerste spreker het lid Wassenberg van de Partij voor de Dieren. Aangezien alle sprekers zich hebben teruggetrokken wordt het tweeminutendebat Nationale Grondstoffenstrategie van de agenda afgevoerd. Ik deel aan de Kamer mee dat voor de volgende debatten de termijn voor toekenning is verlengd: - het dertigledendebat over voedselhulp in Nederland; - het dertigledendebat over het bericht dat Nederland de laagste score krijgt op de Corruption Perceptions Index; - het dertigledendebat over lobbyactiviteiten van Uber; - het debat over persvrijheid en persveiligheid. Ik deel aan de Kamer mee dat de volgende debatten zijn komen te vervallen: - het dertigledendebat over het aantal daklozen; - het debat over het Gezond en Actief Leven Akkoord. Op verzoek van een aantal leden stel ik voor de volgende door hen ingediende moties opnieuw aan te houden: 32637539; 32637-537; 36200-IV-50; 36305-5. Overeenkomstig de voorstellen van de voorzitter wordt besloten. De voorzitter: Daarmee zijn wij aan het einde gekomen van deze korte regeling van werkzaamheden.