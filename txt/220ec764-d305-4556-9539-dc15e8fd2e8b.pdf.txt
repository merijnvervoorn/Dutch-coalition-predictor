7 Regeling van werkzaamheden (stemmingen) De voorzitter: Aan de orde zijn de stemmingen van donderdag 23 februari 2023. Voordat we van start gaan met de stemmingen geef ik het woord aan mevrouw Mutluer van de PvdA en vervolgens aan de heer Tjeerd de Groot. Mevrouw Mutluer (PvdA): Dank u wel voorzitter. Met uw permissie wil ik bij de stemmingen onder 1 over moties ingediend bij het tweeminutendebat Humanitaire hulp na aardbeving Turkije en Syrië twee moties aanhouden omdat ik nog wacht op antwoord van de minister. Dat is ten eerste de motie op stuk nr. 7 over een spoedprocedure voor medische en uitzonderlijke gezinshereniging. De voorzitter: Ik denk dat u de motie op stuk nr. 39 bedoelt. Mevrouw Mutluer (PvdA): O excuses. Ja. De voorzitter: Op verzoek van mevrouw Mutluer stel ik voor haar motie (36180 nr. 39) aan te houden. Daartoe wordt besloten. Mevrouw Mutluer (PvdA): En nu moeten mijn collega's even helpen want de andere motie is de motie-Mutluer/Piri die ook tijdens dat debat is ingediend. De voorzitter: Dat is de motie op stuk nr. 40. Mevrouw Mutluer (PvdA): Nou perfect. De voorzitter: Op verzoek van mevrouw Mutluer stel ik voor haar motie (36180 nr. 40) aan te houden. Daartoe wordt besloten. De voorzitter: De heer Tjeerd de Groot D66.De heer Tjeerd de Groot (D66): Voorzitter. Namens D66 wil ik graag de motie op stuk nr. 36 (36180) aanhouden. De voorzitter: Dat is ook bij de stemmingen onder punt 1 moties ingediend bij het tweeminutendebat Humanitaire hulp na aardbeving Turkije en Syrië. Op verzoek van de heer Hammelburg stel ik voor zijn motie (36180 nr. 36) aan te houden. Daartoe wordt besloten. De voorzitter: Ik deel nog mee dat de heer Wassenberg zijn motie op stuk nr. 41 bij punt 1 moties ingediend bij het tweeminutendebat Humanitaire hulp na aardbeving Turkije en Syrië heeft ingetrokken tijdens het debat.