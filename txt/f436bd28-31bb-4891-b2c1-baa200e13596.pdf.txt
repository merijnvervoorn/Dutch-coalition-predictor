51 Stemming motie Europese top van 12 en 13 december 2019 Aan de orde is de stemming over een aangehouden motie ingediend bij het debat over de Europese top van 12 en 13 december 2019 te weten: - de motie-Ouwehand/Van Raan over energie uit houtige biomassa niet langer als duurzame energie aanmerken (21501-20 nr. 1499). (Zie vergadering van 10 december 2019.) De voorzitter: De motie-Ouwehand/Van Raan (21501-20 nr. 1499) is in die zin gewijzigd dat zij thans luidt: Motie De Kamer gehoord de beraadslaging constaterende dat het classificeren van energie uit (houtige) biomassa als duurzame (hernieuwbare) energie door de gezamenlijke Europese Academies van Wetenschappen (EASAC) sterk bekritiseerd wordt; constaterende dat de verbranding van houtige biomassa leidt tot grootschalige boskap en een verhoogde CO-con2 centratie; spreekt uit dat (vooralsnog afgezien van biomassa uit houtafval afkomstig uit een straal van maximaal 100 km van de centrale) houtige biomassa niet kan worden gezien als bron voor duurzame hernieuwbare energie; verzoekt de regering er bij de Europese Commissie op aan te dringen deze houtige biomassa niet langer als duurzame (hernieuwbare) energie aan te merken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1559 was nr. 1499 (21501-20). Op verzoek van mevrouw Ouwehand stel ik voor haar gewijzigde motie (21501-20 nr. 1559 was nr. 1499) opnieuw aan te houden. Daartoe wordt besloten.