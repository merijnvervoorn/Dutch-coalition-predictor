7 Regeling van werkzaamheden Regeling van werkzaamheden De voorzitter: In overleg met de aanvragers stel ik voor het debat over de inperking van het zelfbeschikkingsrecht van vrouwen ten aanzien van abortus het debat over de droogteproblematiek en het dertigledendebat over de Arbeidsinspectie van de lijst met debatten af te voeren. Ik stel voor hedenmiddag ook te stemmen over: - de moties ingediend bij het wetgevingsoverleg van de vaste commissie voor Binnenlandse Zaken over de jaarverslagen 2010 en de eindrapportage Vernieuwing Rijksdienst; - de moties ingediend bij het wetgevingsoverleg van de vaste commissie voor Volksgezondheid Welzijn en Sport over het jaarverslag 2010 en het jaarverslag Jeugd en Gezin 2010; - de moties ingediend bij het wetgevingsoverleg van de vaste commissie voor Onderwijs Cultuur en Wetenschap over het jaarverslag 2010 en het Onderwijsverslag; - de moties ingediend bij het wetgevingsoverleg van de vaste commissie van Economische Zaken Landbouw en Innovatie over het jaarverslag 2010. Verder stel ik voor toe te voegen aan de agenda: - het VAO doorberekening kabinetsplannen voor woningcorporaties en woningwaarderingsstelsel met als eerste spreker het lid Monasch; - het VAO waterkwantiteit met als eerste spreker het lid Van Veldhoven. Overeenkomstig de voorstellen van de voorzitter wordt besloten. De voorzitter: Het woord is aan de heer Recourt. De heer Recourt (PvdA): Voorzitter. Mijn collega Arib ondervraagt het kabinet al lang over de mogelijkheid om de Stichting Martijn te verbieden. Onlangs heeft het Openbaar Ministerie geconcludeerd dat dit niet mogelijk is. Mijn partij zou graag in een plenair debat vragen stellen aan dit kabinet over deze conclusie en nagaan wat er verder mogelijk is. Mevrouw Gesthuizen (SP): Mijn fractie steunt het voorstel van de fractie van de Partij van de Arbeid. Zij zou wel graag voordien een brief ontvangen van het kabinet met de nodige informatie over de gevolgen en de mogelijkheden die het kabinet zelf ziet. Mevrouw Van Toorenburg (CDA): Alle steun voor het debat. Wij zouden ook een brief willen waarin drie vragen zouden moeten worden opgenomen. Ten eerste: waarom is dit besluit genomen? Ten tweede: waarom kon het Openbaar Ministerie niet meer opsporingsmethoden inzetten? Ten derde: wat is nodig voor een wetswijziging om het wel te kunnen doen?Mevrouw Helder (PVV): Mijn fractie steunt het verzoek om een debat. Wat betreft de brief: ik heb genoeg informatie. Steun is voldoende. De heer Van der Steur (VVD): Steun voor het verzoek om een debat en een brief. De heer Dibi (GroenLinks): Namens de fractie van GroenLinks steun ik het verzoek om een debat en een brief. Mevrouw Berndsen (D66): Namens de D66-fractie steun ik ook het verzoek om een debat en een brief. De heer Van der Staaij (SGP): De SGP-fractie steunt het verzoek om een brief en een debat. De heer Slob (ChristenUnie): Ik sluit mij daar namens de fractie van de ChristenUnie bij aan. De voorzitter: Mijnheer Recourt volgens mij hebt u een zeer ruime meerderheid voor een debat. Het hoeft dus geen dertigledendebat te zijn maar het kan een gewoon debat zijn met een spreektijd van vier minuten per fractie. Volgens mij lukt het echter niet om het nog voor het reces te plannen maar wij zullen dat heel gauw na het reces doen. Wij zullen het stenogram doorgeleiden naar het kabinet. Het woord is aan mevrouw Wolbert. Mevrouw Wolbert (PvdA): Voorzitter. De PvdA-fractie heeft samen met de fracties van de VVD en de PVV een motie over geclusterd wonen het zogenaamde Fokuswonen ingediend. Het kabinet zou daarover een brief sturen maar die hebben wij nog niet gekregen. Ik wil die brief graag voor het AO over de AWBZ ontvangen. De voorzitter: Dat begrijp ik. Wij zullen het stenogram doorgeleiden naar het kabinet. Het woord is aan mevrouw Ouwehand. Ik begrijp dat zij drie verzoeken heeft. Mevrouw Ouwehand (PvdD): Voorzitter. Ik heb maar twee verzoeken. Laat ik met het eerste verzoek beginnen. Zoals u weet heb ik een interpellatiedebat met de minister-president over de Hedwigepolder aangevraagd. De stukken zijn er inmiddels maar gelet op de inhoud daarvan en op de internationale betrekkingen wil ik heel graag dat de minister-president ook bij het inhoudelijke debat over de Hedwigepolder aanwezig is. Dan komt het interpellatiedebat uiteraard te vervallen. De voorzitter: Mevrouw Ouwehand trekt haar interpellatiedebat in. Zij heeft ook een voorstel gedaan. De heer Van Gerven (SP): De SP-fractie steunt het verzoek.Mevrouw Lodders (VVD): De VVD-fractie steunt het verzoek niet. Wij voeren het debat met de staatssecretaris en dat is wat ons betreft meer dan voldoende. De heer Schouw (D66): Ik steun het verzoek zeker. Het is namelijk noodzakelijk dat de minister-president zelf bij dit belangrijke debat aanwezig is. De heer Heijnen (PvdA): Voorzitter. Ik neem aan dat u de mondelinge vraag aan de minister-president vandaag van de agenda hebt afgevoerd met het oog op het verzoek van mevrouw Ouwehand om de minister-president bij het overleg over de Westerschelde en de Hedwigepolder te betrekken. De PvdA-fractie steunt het verzoek daarom volmondig. De heer De Mos (PVV): De PVV-fractie steunt het verzoek niet. De vlag hangt uit in de Hedwigepolder en laten wij daar blij om zijn. Mevrouw Wiegman-van Meppelen Scheppink (ChristenUnie): De ChristenUnie steunt het verzoek van mevrouw Ouwehand. Het lijkt me goed dat de minister-president bij het debat aanwezig is gezien het belang van internationale verdragen. Mevrouw Verburg (CDA): De CDA-fractie heeft geen behoefte aan de aanwezigheid van de minister-president bij het debat in kwestie. Mevrouw Van Gent (GroenLinks): Wij willen heel graag dat de minister-president bij dit debat aanwezig is gezien de voorgeschiedenis en onze relatie met de Belgen. De voorzitter: Wij zullen het stenogram doorgeleiden naar het kabinet. Mevrouw Ouwehand wat is uw tweede verzoek? Mevrouw Ouwehand (PvdD): Voorzitter. Mijn tweede verzoek gaat over de behandeling van de Wet Raad voor de leefomgeving en infrastructuur en de intrekking van de Wet Adviesraad Gevaarlijke Stoffen. Ik doe graag het voorstel om die behandeling uit te stellen tot stukken over de brand in Moerdijk en de beloofde veiligheidsbrief over Brzo-bedrijven binnen zijn. Dat heeft namelijk alles te maken met de Adviesraad Gevaarlijke Stoffen. Het lijkt mij beter dat de Kamer het bespreekt als wij de inhoud van deze informatie tot ons hebben kunnen nemen. De voorzitter: Ik wil niet onaardig zijn of lijken maar wij sturen altijd een conceptagenda rond. Het zou helpen als u die allemaal bekijkt en daarop reageert. Nu moet ik namelijk bekijken of ik nog iets kan doen in de agenda die al zo vol zit als mevrouw Ouwehand tenminste voldoende steun heeft voor haar verzoek. Mevrouw Ouwehand (PvdD): Excuus voorzitter ik zal dat voortaan via een e-mail doen als u dat liever hebt.De voorzitter: Dat kan. Op donderdag kunt u daar allemaal op reageren. De heer Koopmans (CDA): Wij zijn er voorstander van dat het debat gewoon doorgaat. De heer Leegte (VVD): Ook de VVD-fractie vindt dat het debat gewoon kan doorgaan. De voorzitter: Er is nog geen meerderheid voor het laten doorgaan van het debat maar ook niet voor het voorstel van mevrouw Ouwehand om het niet te laten doorgaan. Het helpt dus als een aantal fracties een positie inneemt. De heer De Mos (PVV): Wat ons betreft kan het debat gewoon doorgaan. De heer Paulus Jansen (SP): Voorzitter. Ik geloof niet dat het er nog toe doet maar ik had wel sympathie voor het verzoek van mevrouw Ouwehand. De voorzitter: Ik heb nu een meerderheid om het debat door te laten gaan. De heer Samsom (PvdA): Voorzitter. Ik weet niet of het nog relevant is maar wij steunen het verzoek van mevrouw Ouwehand. Mevrouw Wiegman-van Meppelen Scheppink (ChristenUnie): De ChristenUnie steunt ook het verzoek van mevrouw Ouwehand. Mevrouw Van Tongeren (GroenLinks): Steun voor het verzoek van mevrouw Ouwehand. De voorzitter: Ik snap het maar ik heb een meerderheid zoals ik net zei om het op de agenda te handhaven. Mevrouw Ouwehand u had nog een verzoek over een VAO Landbouwraad. Mevrouw Ouwehand (PvdD): Voorzitter. Morgen is er een algemeen overleg over de Landbouwraad. Ik sluit niet uit dat wij er een motie over willen indienen dus ik wil onder voorbehoud voor donderdag een VAO inclusief stemmingen vragen. De voorzitter: U kent het gevoelen bij de Kamer over extra stemmingen op de donderdag dus ik vraag u dringend: kan die stemming niet gewoon worden meegenomen in de stemmingen van de dinsdag daarna? Mevrouw Ouwehand (PvdD): De Landbouwraad zelf is op de 28ste. Als dit onderwerp waarover wij een motie overwegen pas later op de middag aan de orde komt vind ik het natuurlijk prima om op dinsdag te stemmen. Maar dat zullen wij met de griffier moeten nagaan.De voorzitter: Als het niet dringend noodzakelijk is wil ik liever niet stemmen op donderdag. De heer Koopmans (CDA): Precies want wij wilden ook nog even herinneren aan de motie-Hamer. De voorzitter: Dat snap ik. Mevrouw Hamer steekt haar duim op. Het woord is aan de heer Van Gerven. De heer Van Gerven (SP): Voorzitter. De SP-fractie wil graag uitstel van de stemmingen over de Wet aanvulling instrumenten bekostiging WMG (32393). Er is laat nog een verstrekkend amendement binnengekomen. Wij willen de fracties de gelegenheid geven om dat nader te bestuderen inclusief de reactie van het kabinet. De voorzitter: Het is een goed gebruik om als leden een verzoek doen om een stemming uit te stellen daarmee akkoord te gaan. Mevrouw Gerbrands (PVV): Voorzitter. Wij hebben dat amendement al ontvangen en al bekeken dus wat ons betreft is uitstel niet aan de orde. De voorzitter: Nee maar uw collega vraagt om de stemming een week uit te stellen. Mevrouw Smilde (CDA): Voorzitter. Een week uitstel is prima maar wij willen wel graag voor het reces hierover gestemd hebben. De heer Mulder (VVD): Voorzitter. De heer Van Gerven sprak wat in de passieve wijs maar de SP heeft dat amendement zelf ingediend. Er is niet zomaar een amendement ingediend. Maar als wij er voor het reces over stemmen is het wat de VVD betreft akkoord. Mevrouw Voortman (GroenLinks): Wij steunen het verzoek van de SP. De voorzitter: Dan zullen wij deze stemmingen afvoeren van de stemmingslijst. Het woord is aan mevrouw Wiegman-van Meppelen Scheppink. Mevrouw Wiegman-van Meppelen Scheppink (ChristenUnie): Voorzitter. Ik zou graag uiterlijk morgen de brief willen hebben die wij van het kabinet verwachten over de uitvoering van de motie-Slob met betrekking tot alternatieve voorstellen voor de bezuinigingen op het pgb. Die herinnering zou ik bij dezen willen doen. De voorzitter: Er is ons toegezegd dat de brief er vanavond is. Het woord is aan mevrouw Voortman.Mevrouw Voortman (GroenLinks): Voorzitter. Ik heb afgelopen vrijdag gevraagd om de raming van de AWBZ-visie. Ik ga ervan uit dat die er vandaag ook zal zijn. De voorzitter: Daar kunt u van uitgaan. Het woord is aan mevrouw Leijten. Mevrouw Leijten (SP): Voorzitter. Ik heb op 14 april aan de staatssecretaris gevraagd te reageren op onrust bij Cordaan in Amsterdam. Toen heeft de Kamer mij gesteund in het verzoek om een brief. Die is er nog steeds niet. Aangezien het probleem nog steeds speelt wil ik hier graag vragen of wij de brief deze week nog kunnen krijgen. De voorzitter: Wij zullen het stenogram doorgeleiden naar het kabinet. Hiermee zijn wij gekomen aan het eind van de regeling van werkzaamheden en kunnen wij gaan stemmen.