19 Stemming Aanpassing disconteringsvoet Aan de orde is de stemming in verband met het Voorstel van wet van het lid Van Rooijen tot tijdelijke wijziging van de Pensioenwet en de Wet verplichte beroepspensioenregeling in verband met het invoeren van een maatregel tot onder meer aanpassing van de disconteringsvoet waartegen pensioenfondsen hun pensioenverplichtingen moeten berekenen (Tijdelijke wet aanpassing disconteringsvoet) (34606). (Zie vergadering van 17 januari 2019.) De voorzitter: Ik geef gelegenheid tot het afleggen van een stemverklaring vooraf. Mevrouw Van Brenk wil een stemverklaring afleggen. Het is niet gebruikelijk dat een stemverklaring wordt gegeven over eigen wetsvoorstellen. Mevrouw Van Brenk (50PLUS): Voorzitter. Ik begrijp dat het ongebruikelijk is maar we praten hier over dreigende pensioenkortingen voor 5 tot 10 miljoen mensen en dat heeft een ongelofelijke impact. Ik wil toch deze Kamer waarschuwen voor de dramatische gevolgen voor de pensioenfondsen die daar morgen in ieder geval al mee naar buiten komen. Het wetsvoorstel van Martin van Rooijen voorkomt dit dus 50PLUS doet een dringend beroep op alle partijen in de Kamer. De voorzitter: Dank u wel mevrouw Van Brenk. Mevrouw Van Brenk (50PLUS): Maar daarmee trekken we wel de hoofdelijke stemming in. De voorzitter: Ok√©. Dat scheelt dan weer in de tijd. We gaan dus niet hoofdelijk stemmen heeft mevrouw Van Brenk aan het eind van haar bijdrage gezegd. Dan gaan we nu naar het wetsvoorstel van de heer Van Rooijen. In stemming komt het wetsvoorstel. De voorzitter: Ik constateer dat de leden van de fracties van de SP DENK 50PLUS de PVV en FvD voor dit wetsvoorstel hebben gestemd en de leden van de overige fracties ertegen zodat het is verworpen.