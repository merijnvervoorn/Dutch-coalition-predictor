5 Regeling van werkzaamheden De voorzitter: Aan de orde is een korte regeling van werkzaamheden. Ik stel voor toestemming te geven voor het houden van een wetgevingsoverleg met stenografisch verslag: - aan de vaste commissie voor Volksgezondheid Welzijn en Sport op woensdag 17 november van 12.00 uur tot 18.00 uur over het wetsvoorstel Wijziging van de Wet publieke gezondheid in verband met aanpassing van de tijdelijke regels over de inzet van coronatoegangsbewijzen bij nietessentiële detailhandel en niet-essentiële dienstverlening op publieke plaatsen (35961). Ik benoem in de Kunstcommissie de leden Werner Ephraim en Van der Plas. Overeenkomstig de voorstellen van de voorzitter wordt besloten. De voorzitter: Dan geef ik een aantal mensen het woord allereerst aan de heer Hijink dan aan de heer Paternotte en dan aan mevrouw Kuiken. De heer Hijink (SP): Dank u voorzitter. We gaan zo debatteren over het coronabeleid. De SP-fractie zou daar graag één minuut extra spreektijd bij willen. Ik hoop een beetje op steun van de collega's want ik heb mijn tekst natuurlijk allang klaar. Dus ik neem aan dat dat geen probleem is. De voorzitter: Volgens mij is dat geen probleem. Dan gaan we dat op die manier doen. Dan geef ik het woord aan de heer Paternotte van D66. De heer Paternotte (D66): Voorzitter. We gaan het zo meteen hebben over een pakket maatregelen maar die hebben natuurlijk alleen maar zin als ze ook effectief worden nageleefd en als dat niet zo is worden gehandhaafd. Daarom zou ik graag net als bij het vorige debat ook de minister van Justitie en Veiligheid uitgenodigd willen zien. De voorzitter: Ik kijk even of daar bezwaar tegen is. Dat is niet het geval. Dan besluit ik wel dat we na de regeling even vijf minuten schorsen zodat ook de minister hier op tijd aanwezig kan zijn. Ik geef tot slot het woord aan mevrouw Kuiken van de PvdA.Mevrouw Kuiken (PvdA): Voorzitter. Ik sta hier nadrukkelijk als fungerend als plaatsvervangend voorzitter van de commissie VWS. Ik verzoek donderdag te stemmen over de wijziging van de Wet publieke gezondheid in verband met de aanpassing van de tijdelijke regels over de inzet van de coronatoegangsbewijzen bij niet-essentiële detailhandel en niet-essentiële dienstverlening op publieke plaatsen. De voorzitter: Dank u wel. Ik kijk even of daar steun voor is. Mevrouw Agema van de PVV. Mevrouw Agema (PVV): Ik dank onze fungerend voorzitter maar voor ons heeft dat geen enkele prioriteit voorzitter. De voorzitter: Dank u wel. De heer Kuzu van DENK. Dan leg ik het even voor. De heer Kuzu (DENK): Voorzitter. Voor morgenochtend is dat wetgevingsoverleg ingepland. Wij zijn een kleine fractie. We hebben ook nog een begrotingsbehandeling Buitenlandse Zaken. Ik hoor mevrouw Kuiken hier achter me "donderdag" zeggen maar morgen is de wetsbehandeling. Het gaat er mij om dat zorgvuldigheid boven snelheid gaat dus geen prioriteit voor stemmingen. De voorzitter: U steunt het voorstel niet. De heer Paternotte van D66. De heer Paternotte (D66): Voorzitter. Ik heb alle begrip voor partijen die zeggen dat het snel gaat maar ik denk dat het gewoon heel erg belangrijk is dat we de kans hebben om tempo te maken met maatregelen die ons kunnen helpen om sneller uit die lockdownachtige maatregelen te komen. Wat ons betreft gaan we daarom donderdag stemmen. De heer Van Haga (Groep Van Haga): Voorzitter. We staan aan de vooravond van het invoeren van een stel discriminerende maatregelen die via die wet worden geregeld. Wat ons betreft nemen we hier dus veel meer tijd voor en is het absoluut niet opportuun om dat niet te doen. De voorzitter: Dus geen steun. Dank u wel. Dan mevrouw Van den Berg van het CDA. Mevrouw Van den Berg (CDA): Voorzitter. Ik wil me graag aansluiten bij de woorden van meneer Paternotte. We moeten gewoon maatregelen nemen. Daar moeten we ook gewoon met elkaar het debat over voeren.De voorzitter: Dank u wel. U steunt de maatregelen. Dan mevrouw Van der Plas. Mevrouw Van der Plas (BBB): Wij geven ook geen steun. Net zoals de heer Kuzu zei: er zijn begrotingsbehandelingen van Buitenlandse Zaken en Onderwijs. Die vergen ook veel tijd. Deze wet vergt ook gewoon veel tijd om er goed over na te denken. Dus ook geen steun. Mevrouw Tellegen (VVD): Steun. Eens met de heer Paternotte. De heer Van Meijeren (FVD): Geen steun. De heer Stoffer (SGP): Voorzitter ook geen steun van de SGP. Mevrouw Simons (BIJ1): Geen steun voorzitter. Meer in het algemeen doe ik het verzoek om de planning werkbaar te houden voor de kleinere fracties. De heer Hijink (SP): Wij vinden deze haast niet verstandig dus geen steun. De voorzitter: Geen steun. Mevrouw Westerveld (GroenLinks): Ook voor de iets grotere fracties is dit bijna niet te doen dus geen steun. De heer Wassenberg (PvdD): Ook namens de Partij voor de Dieren geen steun. Mevrouw Den Haan (Fractie Den Haan): Ik begrijp de haast en het heeft ook prioriteit maar één dag na de behandeling al stemmen vind ik ook wel erg snel dus geen steun. De voorzitter: Dank u wel. Ik kijk even. Eén moment. Er is op dit moment geen meerderheid voor het verzoek van de fungerend voorzitter van de commissie. Er is geen meerderheid meneer Kuzu. De heer Kuzu (DENK): Ik snap het voorzitter. Maar ik vind het vrij lastig. Dit is in alle haast ingepland. Afgelopen vrijdag hadden we nog eenpersconferentie. Woensdag wordt het debat ingepland. We hebben vandaag een debat dat waarschijnlijk tot diep in de nacht gaat duren. De dag erna moeten we erover stemmen. Hoe moet ik mijn … De voorzitter: Nee de stemmingen gaan niet door. Er is geen meerderheid voor. De heer Kuzu (DENK): O! Dan zit ik me voor niks op te winden. Excuses daarvoor! De voorzitter: Dat geeft niet. Ik probeerde even wat rust bij u te brengen. Ik schors de vergadering voor vijf minuten zodat de minister van Justitie en Veiligheid kan aanschuiven. De vergadering wordt enkele ogenblikken geschorst.