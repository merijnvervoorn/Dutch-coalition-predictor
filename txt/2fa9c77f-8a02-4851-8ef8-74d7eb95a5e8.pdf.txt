12 Stemming motie Conferentie over de Toekomst van Europa Aan de orde is de stemming over een aangehouden motie ingediend bij het tweeminutendebat Conferentie over de Toekomst van Europa te weten: - de motie-Amhaouch over een paper over de hervorming van het Europees buitenlandbeleid (35663 nr. 10). (Zie vergadering van 10 juni 2021.) De voorzitter: De motie-Amhaouch (35663 nr. 10) is in die zin gewijzigd dat zij thans luidt: Motie De Kamer gehoord de beraadslaging overwegende dat de Conferentie over de Toekomst van Europa een momentum schept waarin mogelijk fundamentele aanpassingen van het Europese besluitvormingsproces worden gemaakt; overwegende dat Nederland samen met Spanje een nonpaper heeft geschreven waarin voorstellen worden gedaan om de stemprocedure in het Europese besluitvormingsproces te hervormen; overwegende dat een grote lidstaat als Duitsland inmiddels heeft aangegeven van het veto op Europees buitenlandbeleid af te willen; verzoekt de regering tijdig met een uitgebreide paper te komen waarin zij aangeeft op welke beleidsterreinen en volgens welke besluitvormingsprocedure het Europese buitenlandbeleid dient te worden hervormd en daarbij aan te geven wat het speelveld is en gaat over tot de orde van de dag. Zij krijgt nr. 30 was nr. 10 (35663). Ik stel vast dat wij hier nu over kunnen stemmen. In stemming komt de gewijzigde motie-Amhaouch (35663 nr. 30 was nr. 10). De voorzitter: Ik constateer dat de leden van de fracties van GroenLinks BIJ1 Volt DENK de PvdA Fractie Den Haan D66 de ChristenUnie de VVD en het CDA voor deze gewijzigde motie hebben gestemd en de leden van de overige fracties ertegen zodat zij is aangenomen.