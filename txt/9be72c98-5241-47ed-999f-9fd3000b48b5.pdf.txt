20 Stemmingen moties Mishandeling NSpersoneel Aan de orde zijn de stemmingen over moties ingediend bij het debat over de mishandeling van NS-personeel te weten: - de motie-Madlener over opnieuw invoeren van de spoorwegpolitie (28642 nr. 68); - de motie-Smaling over een politiepost op Utrecht Centraal (28642 nr. 69); - de motie-Van Helvert/Smaling over spoed maken met de integrale aanpak van de veiligheid van ov-personeel (28642 nr. 70); - de motie-Van Helvert over een verkenning naar aanvullende bewapening van beveiligers (28642 nr. 71). (Zie vergadering van 28 januari 2016.) De voorzitter: Ik geef het woord aan de heer Van Helvert. De heer Van Helvert (CDA): Ik wens mijn motie op stuk nr. 71 aan te houden. De voorzitter: Op verzoek van de heer Van Helvert stel ik voor zijn motie (28642 nr. 71) aan te houden. Daartoe wordt besloten. In stemming komt de motie-Madlener (28642 nr. 68). De voorzitter: Ik constateer dat de aanwezige leden van de fracties van de SP de PvdD GroenLinks Van Vliet de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Smaling (28642 nr. 69). De voorzitter: Ik constateer dat de aanwezige leden van de fracties van de SP de PvdD GroenLinks de Groep Kuzu/Öztürk Klein de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Helvert/Smaling (28642 nr. 70). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/ÖztürkKlein de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.