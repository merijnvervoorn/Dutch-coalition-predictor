4 Stemmingen moties RBZ/Handel Aan de orde zijn de stemmingen over moties ingediend bij het tweeminutendebat RBZ/Handel te weten: - de motie-Teunissen c.s. over splitsing van het EU-Mercosur-verdrag tegengaan (21501-02 nr. 2528); - de motie-Hammelburg over een strategie voor het zeker stellen van de beschikbaarheid van kritieke grondstoffen voor klimaatdoelstellingen (21501-02 nr. 2529); - de motie-Hammelburg over een toolbox binnen het handelsbeleid voor het afbouwen van onafhankelijkheden (21501-02 nr. 2530). (Zie vergadering van 19 oktober 2022.) De voorzitter: De motie-Hammelburg (21501-02 nr. 2530) is in die zin gewijzigd dat zij thans luidt: Motie De Kamer gehoord de beraadslaging constaterende dat de oorlog in Oekraïne heeft laten zien welke risico's handel met onstabiele landen en landen die de internationale rechtsorde niet respecteren met zich meebrengt voor het Nederlandse bedrijfsleven en hoe kwetsbaar Nederland is voor geopolitieke schokken; overwegende dat de Nederlandse economie dus veel andere afhankelijkheden kent zoals van chips uit China en kobalt uit Congo; overwegende dat de Europese Unie een "toolbox of autonomous trade instruments" heeft gevuld met instrumenten om strategische autonomie te bevorderen; verzoekt het kabinet te onderzoeken of een soortgelijke toolbox binnen het Nederlandse handelsbeleid zou kunnen bijdragen aan het afbouwen van afhankelijkheden zonder daarmee inbreuk te maken op de competenties van de EU en de Kamer hier voor het einde van 2022 over te informeren en gaat over tot de orde van de dag. Zij krijgt nr. 2531 was nr. 2530 (21501-02). Ik stel vast dat wij hier nu over kunnen stemmen. In stemming komt de motie-Teunissen c.s. (21501-02 nr. 2528). De voorzitter: Ik constateer dat de leden van de fracties van de SP GroenLinks BIJ1 DENK de PvdA de PvdD Lid Omtzigtde ChristenUnie de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Hammelburg (21501-02 nr. 2529). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA Lid Gündoğan D66 Lid Omtzigt de ChristenUnie de VVD de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Hammelburg (2150102 nr. 2531 was nr. 2530). De voorzitter: Ik constateer dat deze gewijzigde motie met algemene stemmen is aangenomen.