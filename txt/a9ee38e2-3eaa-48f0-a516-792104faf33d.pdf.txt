13 Stemmingen Wijziging van de Participatiewet en enige andere wetten Aan de orde zijn de stemmingen in verband met het wetsvoorstel Wijziging van de Participatiewet en enige andere wetten in verband met het opheffen van discriminatoir onderscheid tussen bloedverwanten in de tweede graad en anderen die een gezamenlijke huishouding voeren waarbij sprake is van zorgbehoefte (35174). (Zie vergadering van 4 september 2019.) In stemming komen de amendementen-Jasper van Dijk (stuk nrs. 9 I t/m III). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV FvD en vKA voor deze amendementen hebben gestemd en de leden van de overige fracties ertegen zodat zij zijn verworpen. Ik stel vast dat door de verwerping van deze amendementen de overige op stuk nr. 9 voorkomende amendementen als verworpen kunnen worden beschouwd. In stemming komt het amendement-Raemakers c.s. (stuk nr. 8 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement de overige op stuk nr. 8 voorkomende amendementen als aangenomen kunnen worden beschouwd. In stemming komt het wetsvoorstel zoals op onderdelen gewijzigd door de aanneming van de amendementen-Raemakers c.s. (stuk nrs. 8 I tot en met III). De voorzitter: Ik constateer dat de leden van de fracties van D66 de VVD het CDA en de ChristenUnie voor dit wetsvoorstel hebben gestemd en de leden van de overige fracties ertegen zodat het is aangenomen.