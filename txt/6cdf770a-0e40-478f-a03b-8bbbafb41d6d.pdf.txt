6 Regeling van werkzaamheden (stemmingen) De voorzitter: We gaan stemmen maar voordat we gaan stemmen is er een korte regeling van werkzaamheden. Ik stel voor zo dadelijk ook te stemmen over de aangehouden moties: - Wassenberg/Van Esch (35300-XII nrs. 72 en 73); - Stoffer/Von Martels (35300-XV nr. 74); - Wassenberg/Graus (33576 nr. 182); - Bruins (35179 nr. 13); - Karabulut (35300-V nr. 26). Op verzoek van de minister van Onderwijs Cultuur en Wetenschap stel ik voor om de eindstemming over het wetsvoorstel 35282 (Wet taal en toegankelijkheid) uit te stellen naar aanstaande donderdag en dus vandaag alleen te stemmen over de ingediende moties. Heeft iemand daar bezwaar tegen? Nee? Dan gaan we er donderdag over stemmen. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Van den Berg namens het CDA en dan aan mevrouw Van den Hul dan aan mevrouw Van Toorenburg en dan aan mevrouw Van der Graaf. Maar eerst mevrouw Van den Berg namens het CDA. Mevrouw Van den Berg (CDA): Dank u wel voorzitter. Ik wil graag mijn beide moties aanhouden bij het VAO Inspectie Gezondheidszorg. De voorzitter: Dat is bij agendapunt 14 de stemmingen over moties ingediend bij het VAO IGJ begrijp ik? Mevrouw Van den Berg (CDA): Ja. Er zijn twee moties van mij. De ene was al aangehouden. Ik wil de andere ook graag aanhouden. De voorzitter: O ja de motie op stuk nr. 58 was al aangehouden. Dus ook de motie op stuk nr. 59. Dan gaan we alleen nog over één motie stemmen. Op verzoek van mevrouw Van den Berg stel ik voor haar motie (33149 nr. 59) aan te houden. Daartoe wordt besloten.De voorzitter: U kijkt zo ongeduldig meneer Wiersma. De heer Wiersma (VVD): Voorzitter. U deed een voorstel over het wetsvoorstel onder agendapunt 12 de stemmingen over de Wet taal en toegankelijkheid. U zei dat we alleen gaan stemmen over de moties maar ik wil u vragen om ook over de amendementen te laten stemmen en dan donderdag inderdaad over het wetsvoorstel. U zei alleen: de moties. Dus even voor de duidelijkheid: ook de amendementen worden in stemming gebracht. De voorzitter: Dat is goed. Dat klopt. "Over de ingediende amendementen." Dat is waar. Zo staat het hier ook. Mevrouw Van den Hul. Mevrouw Van den Hul (PvdA): Voorzitter. Onder punt 13 de stemmingen over moties ingediend bij de Wet taal en toegankelijkheid zou ik graag de motie op stuk nr. 39 willen aanhouden. De voorzitter: Op verzoek van mevrouw Van den Hul stel ik voor haar motie (35282 nr. 39) aan te houden. Daartoe wordt besloten. De voorzitter: Mevrouw Van der Graaf. Mevrouw Van der Graaf (ChristenUnie): Voorzitter. Onder punt 17 de stemmingen over de moties ingediend bij het VAO Kansspelen wil ik graag de motie op stuk nr. 161 aanhouden. De voorzitter: Op verzoek van mevrouw Van der Graaf stel ik voor haar motie (24557 nr. 161) aan te houden. Daartoe wordt besloten. De voorzitter: Mevrouw Van Toorenburg namens het CDA. Mevrouw Van Toorenburg (CDA): Voorzitter. Op het laatste moment hebben wij de motie op stuk nr. 159 ook onder agendapunt 17 gewijzigd net iets later dan dat de stemmingslijst definitief was. Daarom wil ik haar graag even aanhouden. Zij is gewijzigd. Dan kunnen we er donderdag over stemmen.De voorzitter: Op verzoek van mevrouw Van Toorenburg stel ik voor haar motie (24557 nr. 159) aan te houden. Daartoe wordt besloten. De voorzitter: Meneer Stoffer was u ook van plan om iets aan te houden? Dan kan het nu. De heer Stoffer (SGP): Ik dacht dat u die net al had genoemd voorzitter. Het gaat om de motie op stuk nr. 74 (35300-XV) de motie-Stoffer/Von Martels onder agendapunt 37 de stemming over de aangehouden motie ingediend bij het de vaststelling van de begrotingsstaten van het ministerie van SZW voor 2020. De voorzitter: Die is nu niet aangehouden maar u wilt de motie opnieuw aanhouden? De heer Stoffer (SGP): U heeft haar zelf net opgenoemd voorzitter. De voorzitter: Nu begrijp ik het. U heeft gelijk. De heer Stoffer (SGP): Zo helpen we elkaar een beetje voor de kerst. De voorzitter: Dat is heel fijn dank u wel. Op verzoek van de heer Stoffer stel ik voor zijn motie (35300XV nr. 74) aan te houden. Daartoe wordt besloten.