11 Regeling van werkzaamheden Regeling van werkzaamheden De voorzitter: Ik deel aan de Kamer mee dat de fractie van GroenLinks geacht wenst te worden tegen motie op stuk 32647 nr. 14 te hebben gestemd. Op verzoek van de aanvragers stel ik voor om het dertigledendebat over mensonterende behandeling in de geestelijke gezondheidszorg en falend toezicht door de inspectie het dertigledendebat over dreigende faillissementen van bouwbedrijven door stijgende lasten het dertigledendebat over het bericht dat de cao-onderhandelingen bij de politie zijn stukgelopen het debat over het rapport van het Sociaal en Cultureel Planbureau getiteld "Poolse Migranten" het debat over het rapport inzake controle op wapenvergunningen en het debat over de zorg in de nacht- en avonduren in ziekenhuizen van de lijst met te agenderen debatten af te voeren. Ik stel voor toestemming te verlenen tot het houden van wetgevings- c.q. notaoverleg met stenografisch verslag op maandag 16 april van 10.00 uur tot 22.00 uur van de vaste commissie voor Sociale Zaken en Werkgelegenheid over de Invoeringswet Wet werken naar vermogen (33161). Ik stel voor toe te voegen aan de agenda van een van de volgende weken: - het wetsvoorstel wijziging van onder meer de Archiefwet 1995 in verband met onder meer het beleggen van de zorgen over provinciale archiefbescheiden ook na overbrenging naar een archiefbewaarplaats bij gedeputeerde staten (33095); - het wetsvoorstel wijziging van onder meer de Wet op het voortgezet onderwijs en de Wet educatie en beroepsonderwijs in verband met de samenwerking tussen onbekostigd voortgezet onderwijs en voortgezet algemeen volwassenenonderwijs (32892); - het wetsvoorstel aanpassing van wetgeving en vaststelling van overgangsrecht in verband met de herziening van de maatregelen van kinderbescherming (33061). Ik stel voor toe te voegen aan de agenda: - het VAO Landbouw- en Visserijraad met als eerste spreker het lid Koopmans; - het VAO Moties en toezeggingen onderdeel Landbouw en Natuur met als eerste spreker het lid Hazekamp. Overeenkomstig de voorstellen van de voorzitter wordt besloten. De voorzitter: Het woord is aan mevrouw Arib. Mevrouw Arib (PvdA): Gisteren hebben collega's Voortman van GroenLinks Dijkstra van D66 Van Gerven van de SP Wiegman-van Meppelen Scheppink van de ChristenUnie en ik schriftelijke vragen gesteld over de PIP-implantaten maar vandaag bereikte ons het bericht dat men in de ZEMBLA-uit-zending van morgen tot de ontdekking komt dat de PIPimplantaten al vanaf 1997 op de Nederlandse markt verkrijgbaar zijn in plaats van 2001. Daarop is de inspectie nu gedwongen om meer vrouwen te gaan oproepen. Ook zal er vanavond in een uitzending van het EO-programma De Vijfde Dag aandacht worden besteed aan borstimplantaten. Niet alleen PIP-implantaten blijken onveilig te zijn maar ook andere borstimplantaten. Daarom wil ik graag namens de collega's van GroenLinks D66 de SP en de ChristenUnie een brief vragen aan de minister van VWS waarin zij ingaat op de uitzending van ZEMBLA van morgenavond en de uitzending van De Vijfde Dag waarin hierbij uitgebreid wordt stilgestaan. Mevrouw Smilde (CDA): Ik denk dat de brief er voor het AO moet zijn. Mevrouw Arib (PvdA): Dat lijkt mij een heel goede aanvulling. De voorzitter: We zullen het stenogram doorgeleiden naar het kabinet. Het woord is aan de heer Van Gerven. De heer Van Gerven (SP): Voorzitter. In 2010 verdienden de Nederlandse orthodontisten â‚¬ 350.000 per jaar. Volgens de Nederlandse Zorgautoriteit moesten de tarieven met ruim 30% omlaag. Ze werden in 2011 inderdaad verlaagd met 16%. Maar marktminister Schippers gaf met steun van het CDA de VVD en de grote gedoogpartner PVV de prijzen vrij. En wat gebeurde er? De tarieven gingen met 12% omhoog naar het niveau van 2010. Dat is 30% boven het niveau dat de Nederlandse Zorgautoriteit normaal vindt. Er wordt weer gegraaid over de ruggen van de ouders van beugelkinderen. We willen graag een brief van de marktminister van VWS waarin zij haar oordeel geeft over deze nieuwste cijfers. Wij vragen haar om per direct een einde te maken aan dit schandalige experiment. Mevrouw Voortman (GroenLinks): GroenLinks steunt het verzoek van de heer Van Gerven. Mevrouw Kuiken (PvdA): Het is een heel goed verzoek. We steunen het graag. De voorzitter: We zullen het stenogram doorgeleiden naar het kabinet. Het woord is aan mevrouw Van Toorenburg. Mevrouw Van Toorenburg (CDA): Voorzitter. De rechter in 's-Hertogenbosch heeft besloten dat Sytze van der V. de gevangenis in moet omdat er nergens een plaats is waar hij kan verblijven. Dus kan hij niet voldoen aan het toezicht door de reclassering. Dit is een zorgelijke ontwikkeling. Wij willen graag precies weten wat hier aan de hand is ook gelet op het feit dat voor andere situaties een goed beleid moet worden vastgesteld. Wij willen hierover daarom graag een brief zodat we hierover een debat kunnen voeren. De heer Van Gerven (SP): De SP-fractie steunt dit verzoek.Mevrouw Helder (PVV): Wij steunen het verzoek niet. We weten wat er aan de hand is. Deze man krijgt de drie maanden voorwaardelijke celstraf alsnog opgelegd omdat hij zich niet houdt aan het reclasseringstoezicht. Mevrouw Bouwmeester (PvdA): Ik steun het verzoek. Mevrouw Berndsen (D66): Ook ik steun het verzoek.