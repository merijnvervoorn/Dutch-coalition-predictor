26 Stemming motie Advies Onderwijsraad "Herkenbaar vmbo" Aan de orde zijn de stemmingen over moties ingediend bij het VAO Advies van de Onderwijsraad "Herkenbaar vmbo met sterk vakmanschap" te weten: - de motie-Siderius over de mogelijkheid van een zesjarige opleiding in een vmbo-setting (30079 nr. 65); - de motie-Van Meenen over de bevoegdheid van leraren met een pabo-diploma om les te geven in de vmbo-onderbouw (30079 nr. 67). (Zie vergadering van 23 juni 2016.) De voorzitter: De motie-Van Meenen (30079 nr. 67) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 68 was nr. 67 (30079). Ik stel vast dat wij hier nu over kunnen stemmen. Motie De Kamer gehoord de beraadslaging constaterende dat voorheen leraren met een pabo-diploma ook bevoegd waren les te geven aan de vmbo-onderbouw maar dat dit niet meer het geval is; overwegende dat deze leraren hier goed toe in staat zijn en het bovendien doorstroming en carri√®remogelijkheden voor leraren met een pabo-diploma bevordert; verzoekt de regering ervoor te zorgen dat ervaren leraren met een pabo-diploma weer bevoegd worden les te geven in de vmbo-onderbouw en gaat over tot de orde van de dag. Op verzoek van de heer Van Meenen stel ik voor zijn gewijzigde motie (30079 nr. 68 was nr. 67) opnieuw aan te houden. Daartoe wordt besloten. De fractie van de PVV wordt aantekening verleend tegen de overgenomen motie op stuk nr. 65 te zijn.