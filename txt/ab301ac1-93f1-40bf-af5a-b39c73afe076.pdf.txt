35 Stemmingen moties OntwerpAanvullingsbesluit bodem Omgevingswet Aan de orde zijn de stemmingen over moties ingediend bij het VSO Ontwerp-Aanvullingsbesluit bodem Omgevingswet te weten: - de motie-Van Gerven over de omgang met bodemverontreiniging nabij drinkwatervoorzieningen (34864 nr. 23); - de motie-Van Gerven/Laçin over een pfas-norm van 01 microgram bij drinkwaterwinningsgebieden (34864 nr. 24); - de motie-Ronnes over integrale visies op grondwaterbeheer onder regie van de provincies (34864 nr. 25). (Zie vergadering van 12 december 2019.) In stemming komt de motie-Van Gerven (34864 nr. 23). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Gerven/Laçin (34864 nr. 24). De voorzitter: Ik constateer dat de leden van de fracties van de SP de PvdA GroenLinks de PvdD Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ronnes (34864 nr. 25). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen.