9 Stemmingen moties Personeel Defensie Aan de orde zijn de stemmingen over moties ingediend bij het VAO Personeel Defensie te weten: - de motie-Belhaj over maatregelen om gezondheidsschade door uitstootgassen van burnpits te voorkomen (35000-X nr. 113); - de motie-Diks over een substantieel deel van de extra middelen in de Voorjaarsnota inzetten voor een betere cao (35000-X nr. 114); - de motie-Karabulut over een moratorium op investeringen in kapitale munitie (35000-X nr. 115); - de motie-Kerstens over een plan van aanpak voor het herstel van vertrouwen (35000-X nr. 116); - de motie-Kerstens over geen geheimhoudingsverklaringen bij misstanden en calamiteiten (35000-X nr. 118); - de motie-Kerstens/Karabulut over snel extra geld vrijmaken voor cao en pensioenregeling (35000-X nr. 119). (Zie vergadering van 9 april 2019.) De voorzitter: Op verzoek van mevrouw Diks stel ik voor haar motie (35000-X nr. 114) aan te houden. Daartoe wordt besloten. In stemming komt de motie-Belhaj (35000-X nr. 113). De voorzitter: Ik constateer dat deze motie met algemene stemmen is aangenomen. In stemming komt de motie-Karabulut (35000-X nr. 115). De voorzitter: Ik constateer dat de leden van de fracties van de SP de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kerstens (35000-X nr. 116). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kerstens (35000-X nr. 118). De voorzitter: Ik constateer dat deze motie met algemene stemmen is aangenomen.In stemming komt de motie-Kerstens/Karabulut (35000-X nr. 119). De voorzitter: Ik constateer dat de leden van de fracties van de SP de PvdA de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen.