12 Stemmingen mensenhandel Aan de orde is de stemming over een aangehouden motie ingediend bij het debat over het bericht dat mensenhandel fors is toegenomen te weten: - de motie-Arib c.s. over de bedenktijd voor slachtoffers van mensenhandel (28638 nr. 82). (Zie vergadering van 3 juli 2012.) De voorzitter: Mevrouw Arib verzoekt hoofdelijk te stemmen over haar motie op stuk nr. 82. Wie is daarvoor? Ach dat hoef ik niet te vragen! Maar misschien wil ze het wel niet meer. Mevrouw Arib gaat u mij gelukkig maken? Mevrouw Arib (PvdA): Voorzitter. Ik kan ook tellen. Ik zie af van een hoofdelijke stemming. De voorzitter: Nou kijk eens heeft mijn fout toch nog iets opgeleverd! In stemming komt de motie-Arib c.s. (28638 nr. 82). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.