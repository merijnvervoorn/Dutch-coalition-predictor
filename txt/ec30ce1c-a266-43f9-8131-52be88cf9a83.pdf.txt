26 Stemmingen moties Energiewende Aan de orde zijn de stemmingen over moties ingediend bij het VAO Energiewende te weten: - de motie-Van Tongeren over het proces van een energieakkoord (32813 nr. 50); - de motie-Klever over het afzien van een Nederlandse Energiewende (32813 nr. 51). (Zie vergadering van 20 juni 2013.) De voorzitter: De motie-Klever (32813 nr. 51) is in die zin gewijzigd dat zij thans luidt: Motie De Kamer gehoord de beraadslaging overwegende dat in Nederland reeds een overschot aan energiecentrales is; overwegende dat duurzame energieproductie zonder subsidies econo-misch onrendabel is; Overwegende dat Nederlandse burgers en bedrijven tot 2021 een bedrag van 20 miljard moeten opbrengen voor de subsidiÃ«ring van duurzame energieproductie; overwegende dat daar bovenop naar schatting tot 2050 tussen de 20 en 71 miljard voor aanpassing aan het netwerk nodig is; van mening dat dit een ongekende aanslag op onze koopkracht en concurrentiekracht is; verzoekt de regering af te zien van een Nederlandse Energiewende en energieproductie over te laten aan de markt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 53 was nr. 51 (32813). Ik stel vast dat wij hier nu over kunnen stemmen. In stemming komt de motie-Van Tongeren (32813 nr. 50). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks en de SP voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de gewijzigde motie-Klever (32813 nr. 53 was nr. 51). De voorzitter: Ik constateer dat de aanwezige leden van de fractie van de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.