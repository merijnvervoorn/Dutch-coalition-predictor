19 Doorrekening Green Deal Aan de orde is de behandeling van: - de brief van het Presidium over een verzoek om het Planbureau voor de Leefomgeving te vragen een doorrekening te maken van de Green Deal (33043 nr. 2). De voorzitter: Ik stel voor om conform het voorstel van het Presidium te besluiten en de minister van Economische Zaken Landbouw en Innovatie en de staatssecretaris van Infrastructuur en Milieu te verzoeken het Planbureau voor de Leefomgeving (PBL) te vragen om een doorrekening te maken van de Green Deal onder de aantekening dat de fractie van de PVV geacht wenst te worden tegen het voorstel te hebben gestemd. Daartoe wordt besloten.