13 Stemming motie Wet excessief lenen bij eigen vennootschap Aan de orde is de stemming over een motie ingediend bij de behandeling van het wetsvoorstel Wijziging van de Wet inkomstenbelasting 2001 en de Invorderingswet 1990 ter bestrijding van belastinguitstel en -afstel als gevolg van excessief lenen bij een eigen vennootschap (Wet excessief lenen bij eigen vennootschap) te weten: - de motie-Ephraim over uitstel van de wet tot het volgende Belastingplan (35496 nr. 24). (Zie vergadering van 7 september 2022.) De voorzitter: Aangezien de motie op stuk nr. 24 vraagt om uitstel van het wetsvoorstel zal er eerst worden gestemd over deze motie alvorens er wordt gestemd over het wetsvoorstel en de overige moties. In stemming komt de motie-Ephraim (35496 nr. 24). De voorzitter: Ik constateer dat de leden van de fracties van BBB JA21 FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.