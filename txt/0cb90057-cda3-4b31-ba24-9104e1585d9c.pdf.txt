21 Stemming motie Begroting Buitenlandse Zaken 2018 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaat van het Ministerie van Buitenlandse Zaken (V) voor het jaar 2018 te weten: - de motie-Van Ojik over gasleidingen onder de Energieunie brengen (34775-V nr. 18). (Zie vergadering van 15 november 2017.) De voorzitter: De motie-Van Ojik (34775-V nr. 18) is in die zin gewijzigd dat zij thans luidt: Motie De Kamer gehoord de beraadslaging overwegende dat de gasleiding Nord Stream 2 invloed heeft op de energieafhankelijkheid van Rusland en de kwetsbaarheid van Oost-Europa vergroot; overwegende dat Nederland de komende jaren in de transitiefase afhankelijker wordt van gas uit het buitenland door de verminderde productie in Groningen; overwegende dat de afhankelijkheid van fossiele brandstoffen verminderd moet worden om de klimaatdoelstellingen te behalen; overwegende dat diversificatie van bronnen leveranciers en aanvoerroutes noodzakelijk is; verzoekt de regering zich er in de EU voor in te zetten dat voor gasleidingen met een oorsprong buiten de EU dezelfde voorwaarden gelden als voor gasleidingen tussen lidstaten zodat de EU de doelstelling van een betrouwbare en duurzame energievoorziening kan verwezenlijken zonder dat de Nederlandse energievoorzieningszekerheid in gevaar komt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 73 was nr. 18 (34775-V). Ik stel vast dat wij hier nu over kunnen stemmen. In stemming komt de gewijzigde motie-Van Ojik (34775-V nr. 73 was nr. 18).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. De heer Van Ojik. De heer Van Ojik (GroenLinks): Voorzitter dank u wel. Ik ben blij dat mijn motie is aangenomen. Ik wil graag een brief van het kabinet ontvangen over hoe het de motie denkt uit te voeren. Misschien kan dat binnen twee weken want het kabinet heeft heel veel tijd gehad om erover na te denken. De voorzitter: Ik stel voor het stenogram van dit deel van de vergadering door te geleiden naar het kabinet.