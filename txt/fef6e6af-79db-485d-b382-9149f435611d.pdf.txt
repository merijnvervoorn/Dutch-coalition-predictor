13 Stemmingen moties Actieplan Bevolkingsdaling en krimp Aan de orde zijn de stemmingen over moties ingediend bij het VAO Actieplan Bevolkingsdaling en krimp te weten: - de motie-Van Vliet over het uitvoeren van de motie-Van Vliet over experimenten in krimpgebieden (31757 nr. 81); - de motie-Albert de Vries/Van Dekken over geen halvering van de formatie voor coördinatie van het rijkskrimpbeleid (31757 nr. 82); - de motie-Albert de Vries/Van Dekken over provincies betrekken bij actieplannen bevolkingsdaling 2017-2020 (31757 nr. 83); - de motie-Madlener over geen onderzoek naar opvang statushouders in krimpregio's (31757 nr. 84); - de motie-Madlener over het tolvrij maken van de Westerscheldetunnel (31757 nr. 85); - de motie-Ronnes over het in stand blijven van resultaten en doelstellingen van het krimpteam (31757 nr. 86); - de motie-Houwers over extra voorwaarde bij sloopsubsidieaanvraag in krimpgebieden (31757 nr. 87). (Zie vergadering van 4 februari 2016.) De voorzitter: Aangezien de motie-Albert de Vries/Van Dekken (31757 nr. 82) is ingetrokken maakt zij geen onderwerp van behandeling meer uit. Op verzoek van de heer Houwers stel ik voor zijn motie (31757 nr. 87) aan te houden. Daartoe wordt besloten. De voorzitter: In stemming komt de motie-Van Vliet (31757 nr. 81). Ik constateer dat de aanwezige leden van de fracties van de SP de PvdD GroenLinks Van Vliet 50PLUS de Groep Kuzu/Öztürk de PvdA D66 de PVV de Groep Bontes/Van Klaveren de ChristenUnie en de heer Van Vliet … Als iedereen op tijd zijn handen omhoog steekt dan is het misschien wat duidelijker. We gaan opnieuw stemmen over de motie-Van Vliet. Mijnheer Van Vliet u moet even geduld hebben. In stemming komt de motie-Van Vliet (31757 nr. 81). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet de Groep Kuzu/Öztürk Klein de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.De heer Van Vliet (Van Vliet): Voorzitter. Deze motie is wederom met een ruime tweederdemeerderheid aangenomen maar de minister heeft van tevoren gezegd: dat interesseert me niet; ik voer de motie niet uit. Daarom wil ik graag dat de Kamer nu eens dualistisch haar tanden laat zien. Ik wil dat hij een brief stuurt naar de Kamer waarin hij onverwijld aankondigt dat deze motie wordt uitgevoerd. Wat is anders het instrument van een motie in dit huis waard zo vraag ik u. Voor de tweede keer een tweederdemeerderheid maar de minister zegt dat ik maar een amendement moet indienen als hij ooit de wet gaat veranderen. Nee dus nu! De voorzitter: Ik zal het stenogram van dit deel van de vergadering doorgeleiden naar het kabinet. In stemming komt de motie-Albert de Vries/Van Dekken (31757 nr. 83). De voorzitter: Ik constateer dat deze motie met algemene stemmen is aangenomen. In stemming komt de motie-Madlener (31757 nr. 84). De voorzitter: Ik constateer dat de aanwezige leden van de fracties van de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Madlener (31757 nr. 85). De voorzitter: Ik constateer dat de aanwezige leden van de fracties van de SP D66 50PLUS Klein de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ronnes (31757 nr. 86). De voorzitter: Ik constateer dat deze motie met algemene stemmen is aangenomen.