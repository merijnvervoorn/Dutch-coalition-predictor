7 Regeling van werkzaamheden De voorzitter: Op verzoek van de aanvragers stel ik voor het debat over frictie tussen bouwers en Rijkswaterstaat en het dertigledendebat over het tekort aan plaatsen in verpleeghuizen van de lijst af te voeren. Ik stel voor dinsdag 3 december aanstaande ook te stemmen over eventuele moties ingediend bij de wetgevingsoverleggen over de begrotingsonderdelen Sport en Bewegen en Emancipatie en over de aangehouden motie-Krol (35300-VII nr. 32). Ik stel voor de volgende wetsvoorstellen toe te voegen aan de agenda van de Kamer: - Wijziging van het Wetboek van Strafvordering en enkele andere wetten in verband met de invoering van de Wet herziening tenuitvoerlegging strafrechtelijke beslissingen (Invoeringswet herziening tenuitvoerlegging strafrechtelijke beslissingen) (35311); - Wijziging van de Wet kenbaarheid publiekrechtelijke beperkingen onroerende zaken (35284). Aangezien voor de volgende stukken de termijnen zijn verstreken stel ik voor deze stukken voor kennisgeving aan te nemen: 31289-352; 27923-248; 34407-1; 31524-273; 31497176; 29546-22; 31288-416; 35239-1; 31289-263 en 31289-198. Ik deel mee dat de volgende aangehouden moties zijn vervallen: 24077-430; 24077-432; 24077-434; 24077-437; 24077-441; 27830-286; 29398-746; 29398-747 en 35010-23. Op verzoek van een aantal leden stel ik voor de volgende door hen ingediende motie opnieuw aan te houden: 35123-24. Ik stel voor de volgende stukken van de stand van werkzaamheden af te voeren: 28676-318; 28676-328; 2150102-2082; 33529-697; 33529-696; 33529-692; 33529-695; 29023253; 34957-54; 33529-691; 29023-252; 33529-689; 32813-404; 32637-389; 24587-753; 33552-58; 33552-57; 33552-59; 3355255; 33552-54; 33552-53; 23645-668; 34960-VIII-3; 34968-4; 30420-292; 31524-366; 21501-34-297; 21501-34-296; 27923302; 21501-34-295; 22112-2526; 21501-34-293; 21501-34-291; 21501-34-292; 34735-21; 21501-34-285; 21501-34-283; 347358; 29546-28; 34775-VIII-117; 21501-34-282; 34845-VIII-3; 22112-2443; 34775-VIII-60; 34775-VIII-141; 34775-XVI-114; 34284-11; 34775-VIII-59; 34775-VIII-57; 33822-12; 31511-24; 34775-VIII-8; 33650-54; 2017Z12569; 33822-11; 31511-23; 28760-68; 34735-5; 31293-377; 31288-595; 34732-5; 31497243; 27923-263; 2017Z07745; 27923-262; 27923-249; 2017Z05289; 20487-51; 31293-360; 31293-361; 34775-VIII-56; 33349-4; 33925-4; 34246-4; 26150-184; 29754-534; 32820325; 35300-XII-79; 24515-499; 31288-581; 29546-27; 31293358; 2017Z01185; 26695-118; 31293-355; 2017Z00645; 31293351; 31288-566; 34550-VIII-100; 34550-VIII-88; 29546-26; 31293-337; 31288-557; 22112-2213; 34412-25; 31293-334; 34458-8; 34300-VIII-157; 34412-14; 2016Z15841; 22112-2180; 34334-22; 34485-VIII-7; 22112-2174; 33977-15; 31289-335; 31289-334; 31524-295; 31289-333; 27923-226; 23645-624;21501-34-264; 33495-96; 31289-317; 29544-721; 31288-537; 27923-224; 28753-39; 34334-11; 33495-94; 31289-297; 2876054; 34407-2; 30420-242; 2016Z04627; 31289-287; 31289-286; 31524-274; 33822-9; 29544-703; 34251-44; 34326-6; 3018331; 31135-59; 31289-274; 28753-38; 34350-VIII-3; 28760-52; 31289-272; 34300-VIII-116; 31289-269; 31524-255; 34300-VIII93; 21501-34-257; 31289-266; 34300-VIII-14; 31289-261; 31332-52; 21501-34-253; 32820-171; 33822-5; 31289-255; 34286-3; 34285-3; 32820-167; 31490-188; 31293-268; 3386214; 2015Z16007; 34264-5; 32820-166; 31289-250; 28753-37; 31288-483; 30183-30; 21501-34-249; 21501-34-250; 2150134-248; 2015Z13850; 34200-VIII-11; 31490-179; 31289-246; 31293-265; 32827-75; 31568-162; 34210-VIII-3; 31289-236; 34000-VIII-98; 21501-34-247; 31288-438; 32764-12; 34000VIII-90; 21501-34-245; 31293-251; 34000-VIII-87; 34130-19; 27923-200; 33993-18; 21501-34-243; 29240-71; 34000-VIII-84; 31524-237; 32764-11; 2015Z01941; 33495-61; 29546-20; 31293-241; 31293-233; 29240-70; 29240-69; 21501-03-135; 21501-07-1637; 2019Z21987; 32013-221; 32805-86; 3280584; 29247-288; 35043-25; 32805-83; 32805-81; 32620-225; 32805-78; 32805-63; 32805-62; 24557-153; 2019Z22307; 33996-75; 24557-152; 24557-150; 29385-106; 31305-297; 35300-A-13; 34775-VIII-9; 34550-VIII-9; 34300-VIII-8; 31293198; 30012-75; 34550-VIII-10; 34550-VIII-12; 34550-VIII-8; 30420-252; 19637-2175; 31288-488; 33862-9; 34077-1; 3282766; 34300-VIII-82; 21501-34-256; 21501-34-255; 21501-34254; 2015Z20044; 31497-180; 32827-69; 31497-147; 31524232; 32034-6; 34085-VIII-3; 21501-34-239; 21501-34-240; 21501-34-237; 31293-227; 21501-34-238; 34035-61; 31293223; 29546-18; 31293-221; 31524-219; 34000-VIII-19; 2150134-236; 31293-219; 31135-49; 31293-216; 32820-123; 3215653; 2014Z18606; 2014Z18303; 33495-59; 33495-60; 2924068; 31524-215; 30420-209; 24724-134; 31293-214; 21501-34233; 22112-1914; 32827-64; 31288-403; 33495-58; 33750-VIII120; 33826-4; 31293-212; 22112-1888; 31293-210; 33650-39; 31293-207; 29362-234; 28760-37; 31524-196; 33157-54; 31293196; 28760-36; 33157-53; 31524-353; 29385-105; 35300-A-12; 35239-2; 32668-14; 35300-A-6; 29984-868; 35000-XII-91; 35300-A-5; 35300-A-4; 29385-103; 35000-A-129; 29383-331; 35000-A-132; 34244-2; 31305-294; 32668-13; 29385-104; 35000-J-34; 35000-A-131; 31305-292; 35000-XII-83; 31305290; 29385-102; 2019Z21330; 25422-257; 25422-256; 31753179; 31753-181; 29517-179; 29628-915; 29911-258; 2512498; 29911-259; 35250-9; 34919-47; 35300-VIII-106; 2019Z22128; 33159-3; 32824-286; 32824-288; 30012-123; 29754-530; 32827-87; 2016Z12921; 2016Z11498; 33862-21; 32156-56; 29680-12 en 33862-4. Ik stel voor toe te voegen aan de agenda: - het VAO Mijnbouw/Groningen met als eerste spreker mevrouw Beckerman namens de SP; - het VAO NAVO met als eerste spreker mevrouw Karabulut namens de SP; - het VAO Ontwerpaanvullingsbesluit bodem Omgevingswet (34864 nr. 22) met als eerste spreker de heer Van Gerven namens de SP. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Kuzu namens DENK.De heer Kuzu (DENK): Voorzitter dank u wel. Ik sta hier in verband met een toch best wel ernstige aantijging die ik gisteren heb gelezen in misschien wel de beste krant van Israël namelijk Haaretz. Daarin staat dat een motie die is ingediend door de ChristenUnie tot stand is gekomen na samenwerking tussen medewerkers van de Israëlische ambassade en een fractie in de Tweede Kamer. Voorzitter. Dit is wat ons betreft ongewenste buitenlandse beïnvloeding. In het regeerakkoord staat ook opgenomen dat we dit moeten tegengaan. Dit is inmenging in onze democratie. Ik hecht er toch nog waarde aan. Als dit een andere politieke partij zou zijn overkomen — pak 'm beet: Thierry Baudet van Forum voor Democratie met betrekking tot Rusland of ons met betrekking tot Turkije — ... De voorzitter: Nee nee nee ik ga u onderbreken. Het spijt me heel erg. De heer Kuzu (DENK): ... dan zou het een heel ander verhaal zijn. Ik ben benieuwd hoe de Kamer hiertegen aankijkt. De voorzitter: Meneer Kuzu ... De heer Kuzu (DENK): Ik wil een debat met de ministers van Binnenlandse Zaken en van Buitenlandse Zaken. De voorzitter: ... we hebben gisteren ook de afspraak gemaakt dat bij de regeling van werkzaamheden alleen het onderwerp kan worden genoemd met daarop een korte toelichting. Maar niet naar andere partijen uithalen; dat kan maar dan in een debat. Ik wil vooraf even een korte opmerking maken over het verzoek los van de inhoud. Gaat het om een debat over de ChristenUnie? De heer Kuzu (DENK): Nee. Het gaat om een debat met de ministers van Binnenlandse Zaken en van Buitenlandse Zaken over vermeende buitenlandse beïnvloeding voorzitter. De voorzitter: Wie hierover? De heer Kuzu (DENK): Ik begrijp dat de Kamer daar stil van wordt.De voorzitter: Nou ik denk dat het staatsrechtelijk een beetje ingewikkeld is als het gaat om andere partijen want wij controleren de regering maar niet elkaar. Daarom vraag ik het expliciet. De heer Kuzu (DENK): Daarom vraag ik dus ook om een debat met de ministers van Binnenlandse Zaken en van Buitenlandse Zaken over vermeende buitenlandse beïnvloeding voorzitter. Mevrouw Karabulut (SP): Buitenlandse beïnvloeding is natuurlijk een ding. Het is een interessant punt dat de heer Kuzu opbrengt. Wij hebben een debat staan dat is aangevraagd door de heer Van der Staaij over het Midden-Oosten Vredesproces. Daar zou het bij betrokken kunnen worden voor beide heren. De voorzitter: Dank je wel mevrouw Karabulut. De heer Voordewind namens de ChristenUnie. De heer Voordewind (ChristenUnie): Dat lijkt mij een hele goede suggestie. Laten we het daar gewoon bij betrekken. Ik heb niks te verbergen. Ik wacht alleen nog even op de instructie van de Israëlische ambassadeur voor wat betreft onze inbreng voor dat debat maar als ik die binnen heb ga ik graag het debat aan. (Hilariteit) De heer Van der Staaij (SGP): Als het gaat over buitenlandse inmenging is het ook altijd mogelijk om dat bijvoorbeeld bij integratiedebatten te betrekken. Stel je voor dat je Kamerleden hebt van Turkse komaf die erg gestuurd worden vanuit hun thuisland dan kan het een integratieprobleem opleveren. Dan is het goed om het daar aan de orde te stellen. De voorzitter: U steunt het niet. De heer Van der Staaij (SGP): Het kan bij Buitenlandse Zaken of bij Binnenlandse Zaken als het over integratie gaat. Zo zijn er verschillende debatten waar iedereen z'n puntjes naar voren kan brengen. De voorzitter: Dit doet u nooit zo'n opmerking over collega's bij de regeling. Mevrouw Karabulut (SP): Ik wil slechts zeggen dat we hier allemaal volksvertegenwoordigers zijn. Laten we elkaar niet aanspreken op de achtergrond de sekse of wat dan ook maar het over de inhoud hebben.De voorzitter: Dank u wel. U heeft geen steun. De heer Kuzu (DENK): Ik zie het. Omdat ik toch word aangesproken — u heeft het ook gezien — wil ik nog wat zeggen. Voorzitter u hecht er belang aan dat er wanneer er iets wordt gesteld iets wordt bewezen. Ik daag de heer Van der Staaij van de SGP uit om te bewijzen wat hij stelt. Dat proberen ze al vijf jaar lang en het lukt ze al vijf jaar lang niet. Dat moet eens een keertje ophouden. Ik heb hier gewoon bewijs. De heer Voordewind kan er lacherig over doen. De voorzitter: Nee meneer Kuzu. De heer Kuzu (DENK): Dit is inmenging in onze democratie. Dat mag niet. Dat kan niet. Dat moet ophouden. De voorzitter: Wanneer wordt het rapport van de heer Van der Staaij over de regeling van werkzaamheden in de Kamer behandeld? Ergens in januari hoor ik. Dan is het heel belangrijk om daar duidelijke afspraken te maken. Anders hebben we bij elke regeling onderling een debat en daar is ze echt niet voor bedoeld. U heeft geen steun. Dat is de conclusie. Mevrouw Özütok namens GroenLinks. Mevrouw Özütok (GroenLinks): Dank u wel voorzitter. De Venezolaanse crisis raakt ook ons Koninkrijk. Curaçao herbergt op dit moment duizenden Venezolaanse vluchtelingen die de gevolgen van het Maduroregime zijn ontvlucht. Ze worden gevangengezet en naar nu blijkt volgens vreemdelingenadvocaten massaal uitgezet zonder serieus onderzoek naar relevante asielmotieven. GroenLinks wil graag een debat met de minister van Binnenlandse Zaken en Koninkrijksrelaties en met de minister van Buitenlandse Zaken over de recente berichten over massale uitzetting voorafgegaan door een brief. De heer Van Dam (CDA): Een brief lijkt mij heel mooi. Geen steun voor het debat. Mevrouw Diertens (D66): Een brief vooralsnog. Dit is een ontzettend belangrijk thema. We hebben ook schriftelijke vragen gesteld. Aan de hand van de beantwoording daarvan kunnen we altijd nog kijken. We hebben ook nog een IPKO. De heer Bisschop (SGP): De lijn die zojuist werd geschetst lijkt mij de beste.De heer Van Raak (SP): Wij zijn niet het parlement van Curaçao dus wij gaan niet de regering van Curaçao ter verantwoording roepen. Ik wil wel graag een brief met een analyse van de huidige situatie. Ik zou ook graag willen weten of er nog verzoeken tot hulp en ondersteuning zijn geweest vanuit Curaçao. Als die er zijn geweest wil ik ook heel graag weten of daaraan voldaan is en als er niet aan voldaan is waarom niet. De heer Van Gent (VVD): Brief. Geen steun debat. De heer Öztürk (DENK): Steun voor brief en debat. Mevrouw Kuiken (PvdA): Steun voor de brief. Geen debat op dit moment. De voorzitter: Mevrouw Özütok u heeft geen meerderheid. Mevrouw Özütok (GroenLinks): Het blijft een inhumane situatie dus ik zie mezelf binnenkort wel weer hier staan. Dank u wel. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Kuik namens het CDA. Mevrouw Kuik (CDA): Voorzitter. Vanochtend lazen we het zoveelste alarmerende bericht over lachgas. Dit keer ging het over een verschuiving naar criminele netwerken. We zien de overlast in gemeentes gevaar in het verkeer en het milieu. Ik pleit hier al een tijdje voor. Hopelijk is dit de laatste keer. Dit duurt te lang. Ik wil een debat. De voorzitter: Heel goed. Heel kort en duidelijk. Mevrouw Kuiken (PvdA): Ik steun het niet want volgens mij zijn er genoeg algemeen overleggen waar dit aan toegevoegd kan worden. Mevrouw Diertens (D66): Een heel belangrijk onderwerp maar we hebben eerst een rapport dan een brief en dan eventueel een debat. Voorlopig geen steun. Mevrouw Hermans (VVD): Ik sluit me aan bij de woorden van mevrouw Diertens.De voorzitter: Mevrouw Agema u bent aan het nadenken? Mevrouw Agema (PVV): Geen steun want het komt steeds aan de orde op andere terreinen. De heer Van Gerven (SP): Geen steun. Ik zou wel een brief willen van het kabinet dus van de staatssecretaris maar ook van de minister van Justitie lijkt mij. De heer Renkema (GroenLinks): Er zijn voldoende mogelijkheden om dit met de staatssecretaris te bespreken of met de minister van Justitie waar nodig dus geen steun voor een apart debat. De heer Öztürk (DENK): Voorzitter. Dit is best wel alarmerend: wel steun voor de brief en het debat zo snel mogelijk. De voorzitter: Desalniettemin heeft u geen steun. Ik stel voor het stenogram van dit deel van de vergadering door te geleiden naar het kabinet. De heer Voordewind. De heer Voordewind (ChristenUnie): Ik geef wel steun aan het debat. Ik was iets te laat want ik was nog even in de coulissen. De voorzitter: Er is nog steeds geen meerderheid en er zijn ook geen 30 leden die het verzoek steunen maar dat is aardig. Dank u wel. Ik stel voor het stenogram van dit deel van de vergadering door te geleiden naar het kabinet. Dan geef ik nu het woord aan de heer Futselaar namens de SP. De heer Futselaar (SP): Dank u voorzitter. Het slechte nieuws van vorige week is gisteren bevestigd namelijk dat er 1.600 banen zullen verdwijnen bij Tata Steel in IJmuiden. Dat is een ramp voor de betrokken medewerkers voor hun gezinnen en voor de regio. Ik zou daar graag een debat over willen met de minister van Economische Zaken en Klimaat. Daarvoor krijg ik graag een brief waarin het kabinet neerzet wat het wil gaan doen met dit slechte nieuws. Ik kan mij overigens voorstellen dat het kabinet twee weken wil wachten tot er meer gedetailleerde plannen naar buiten komen. Daar zou ik mee akkoord kunnen gaan maar wat ons betreft komen er wel een brief en een debat. Mevrouw Van Brenk (50PLUS): Voorzitter. Dit raakt heel veel gezinnen dus steun voor dit debat.Mevrouw Kuiken (PvdA): Steun voor de brief en steun voor het debat hoewel ik denk dat een spoed-AO misschien verstandiger kan zijn. Maar dat laat ik aan uzelf over. De heer Amhaouch (CDA): Voorzitter. Het is nogmaals typerend dat de SP altijd achteraf er als eerste staat om een debat aan te vragen als er ontslagen zijn. We betreuren het dat er ontslagen zijn maar in de debatten over handel en over Economische Zaken horen we ze nooit over wat we moeten doen. De voorzitter: Geen steun dank u wel. De heer Amhaouch (CDA): Geen steun voor een debat wel voor een brief. De heer Futselaar (SP): Voorzitter dit is iets wat we niet zouden doen tijdens de regeling van werkzaamheden. De voorzitter: Ja precies meneer Amhaouch. Hij doet dat ook bijna nooit maar ... De heer Futselaar (SP): Het is typisch dat het vaak de christendemocraten zijn die zich zo misdragen in het parlement voorzitter. De heer Amhaouch (CDA): Nee nee nee dit is juist wat de SP altijd doet in andere debatten: dat er niets kan. De voorzitter: Goed. Maar wat is er eigenlijk aan de hand de laatste tijd? Het gaat helemaal niet goed hè? Iedereen is boos op iedereen. Ik hoor iets zeggen over het kerstreces maar we moeten het nog even drie weken volhouden. Wie was er eerder? De heer Öztürk. De heer Öztürk (DENK): Voorzitter. Het gaat om de medewerkers en de gezinnen dus alle steun daarvoor. Mevrouw Agema (PVV): Steun. De voorzitter: De heer Wiersma. Steun? Of niet?De heer Wiersma (VVD): U kunt mijn gedachten lezen maar niet helemaal. Ik zou eerst graag op korte termijn een brief willen van het kabinet en dan de afweging maken waar we het het snelste kunnen bespreken. Want een debat voor de kerst schiet ook niet meer op en dit is wel acuut dus ik zou wel wat meer inschatting van het kabinet willen hebben. De voorzitter: Dus geen steun. Oké. Mevrouw Van Eijs (D66): Wel een brief geen debat. De voorzitter: Meneer Futselaar. De heer Futselaar (SP): Voorzitter. Wij wachten op de brief en dan zullen we verder kijken. De woorden van sommige mensen hier zijn voor hun eigen rekening. De voorzitter: Ja prima. Dan stel ik voor het stenogram van dit deel van de vergadering door te geleiden naar het kabinet. De heer Bisschop. Eens kijken of u heel kort bent. De heer Bisschop (SGP): Voorzitter ik zie u ongerust naar mijn twee A4'tjes kijken en dat is volkomen terecht. Maar ik weet ook dat u zich zorgen maakt over het feit dat het aantal debatten alsmaar toeneemt. De voorzitter: Ja. De heer Bisschop (SGP): Nu vraag ik een debat aan om te spreken over de middenkoopwoningen. De verpleegster de politieagent de schoolmeester ze komen nauwelijks meer in aanmerking voor een koopwoning. Er is nauwelijks meer iets verkrijgbaar zo blijkt uit onderzoek. Het vorige onderzoek gaf nog een wat hoger percentage woningen die voor hen wel bereikbaar zouden zijn. De voorzitter: Nee die inbreng bewaart u voor het debat. De heer Bisschop (SGP): Het daalt allemaal steeds verder af. Maar om een voorbeeld van een coöperatieve houding te laten zien en om u ter wille te zijn bedacht ik dat ik in plaats van een apart debat aan te vragen natuurlijk ook kan vragenof het debat numero 59 over het tekort aan betaalbare middenhuurwoningen aangevraagd door collega Van Eijs kan worden uitgebreid met een debat over de middenkoopwoningen. Dat is bij nader inzien eigenlijk mijn vraag. Dus niet een apart debat tot uw vreugde maar om debat numero 59 uit te breiden ... De voorzitter: Ja ja ja ik heb het begrepen. De heer Bisschop (SGP): ... en dan wel naar voren te halen. Met stip op 1. De voorzitter: Met stip weet ik niet maar er staat in elk geval een debat op nummer 59 aangevraagd door mevrouw Van Eijs over het tekort aan betaalbare middenhuurwoningen. U vraagt of dat debat wat eerder kan worden gepland. De heer Bisschop (SGP): En uitgebreid met het aspect van de middenkoopwoningen. De voorzitter: Dat kunt u tijdens het debat aan de orde stellen. De heer Bisschop (SGP): Maar dat moeten we dan wel even afspreken. De voorzitter: Ja. Ik ga eerst naar mevrouw Van Eijs want zij is de aanvrager de eigenaar van dit debat. Mevrouw Van Eijs (D66): Voorzitter dit lijkt mij een goed plan. Ik heb laatst ook aandacht gevraagd voor dit segment koopwoningen: sociale koop of betaalbare koop. Mensen zoeken óf naar een huurwoning óf naar een koopwoning. Beide zijn nu heel erg moeilijk. Het lijkt mij goed om dat debat iets breder te trekken en het liefst ook iets naar voren te halen. De voorzitter: Naar voren halen? De heer Bisschop (SGP): Januari. De voorzitter: Is iedereen het daarmee eens? Oké dank u wel. Daarmee zijn wij aan het eind gekomen van de regeling van werkzaamheden. De vergadering wordt enkele ogenblikken geschorst.