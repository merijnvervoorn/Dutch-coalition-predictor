Timmermans De heer Voordewind (ChristenUnie): Nee ik wil een woordje toevoegen het woordje "risicovol". De voorzitter: De motie-Voordewind (32709 nr. 4) is in die zin gewijzigd dat zij thans luidt: Motie De Kamer gehoord de beraadslaging constaterende dat het MIVD-advies bij een mislukte evacuatiepoging in Sirte niet is afgewacht; overwegende dat een MIVD-advies had kunnen bijdragen aan een betere informatiepositie over onder andere de veiligheidssituatie; spreekt uit het wenselijk te vinden dat de regering als standaardprocedure de MIVD consulteert indien er sprake is van risicovolle militaire operaties zoals bij evacuaties en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 6 (32709). Heeft de minister gehoord dat dit woord is toegevoegd? Minister Rutte: Excuus voorzitter. De voorzitter: Dat dacht ik al. In de motie van de heer Voordewind is in de voorlaatste regel het woord "risicovolle" toegevoegd voor "militaire". â€¢ Minister Rutte: Voorzitter. Door de wijziging in de motie kunnen wij nog meer in de geest van deze motie handelen. Ik laat een klein muizengaatje open maar in grote lijnen beschouw ik de motie als ondersteuning van het beleid. De motie-Timmermans c.s. in haar huidige vorm ontraad ik met klem. Ik vind dat de motie niet in lijn is met de sfeer en de lijn van dit debat. Zij doet daar geen recht aan. We hebben in dit debat lessen getrokken voor de toe komst. Daar zijn wij volstrekt duidelijk over geweest. Wat mij betreft zal besluitvorming over dit soort zaken de volgende keer op een andere wijze tot stand komen. Deze motie ademt wat ons betreft veel te veel een afwijzing uit van het besluit op 27 februari. Zou de heer Timmermans bereid zijn om zijn motie enigszins aan te passen zodat de Kameruitspraak de wijze van besluitvorming zou regarderen dan kan ik de motie beschouwen als ondersteu ning van het beleid. Dan wordt de laatste zin van de motie: "spreekt voorts uit dat de wijze van besluitvorming niet op deze wijze had moeten gebeuren". Dan zouden w dit debat in een goede sfeer kunnen afsluiten.De heer Timmermans (PvdA): De motie is glashelder. Er staat in dat de missie niet had moeten worden uitgevoerd zoals zij is uitgevoerd. Dit heeft uiteraard te maken met de wijze waarop de missie tot stand is gekomen maar ik zie geen enkele reden om de motie aan te passen. Het is een duidelijke constatering dat het anders had gemoeten. Naar ik meen heeft ook het kabinet deze constatering gedaan. Ik begrijp werkelijk niet waarom de minister-president deze motie op deze manier moet afwijzen. Minister Rutte: Dan handhaaf ik mijn advies. De beraadslaging wordt gesloten. De voorzitter: Wij gaan stemmen over de twee moties die zijn ingediend tijdens het debat over de evacuatiemissie in Libie. In stemming komt de gewijzigde motie-Voordewind (32709 nr. 6). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Timmermans c.s. (32709 nr. 5). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. Sluiting 1.36 uur.