17 Stemmingen Handhaving Aan de orde zijn de stemmingen over moties ingediend bij het debat over handhaving te weten: - de motie-Heerma over verruimen van de mogelijkheden voor het omdraaien van de bewijslast (17050 nr. 422); - de motie-Karabulut over een kosten- en batenanalyse (17050 nr. 423); - de motie-Karabulut over het wegnemen van uitvoeringsobstakels (17050 nr. 424). (Zie vergadering van 12 december 2012.) De voorzitter: De motie-Karabulut (17050 nr. 424) is in die zin gewijzigd dat zij thans luidt: Motie De Kamer gehoord de beraadslaging overwegende dat gemeenten grote moeite hebben met de uitvoering van het aangescherpte handhavings- en sanctiebeleid van SZW-wetgeving; verzoekt de regering in overleg te treden met gemeenten en andere uitvoeringsorganisaties teneinde mogelijke (uitvoerings-)obstakels weg te nemen en de Kamer hierover te informeren en gaat over tot de orde van de dag. Deze gewijzigde motie is ondertekend door de leden Karabulut en Van Weyenberg. Naar mij blijkt wordt de indiening ervan voldoende ondersteund. Zij krijgt nr. 425 was nr. 424 (17050). Ik stel vast dat wij hier nu over kunnen stemmen. In stemming komt de motie-Heerma (17050 nr. 422). De voorzitter: Ik constateer dat de aanwezige leden van de fracties van de PVV de SGP het CDA en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Karabulut (17050 nr. 423). De voorzitter: Ik constateer dat de aanwezige leden van de fracties van de ChristenUnie 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Karabulut/Van Weyenberg (17050 nr. 425 was nr. 424).De voorzitter: Ik constateer dat de aanwezige leden van de fracties van het CDA de ChristenUnie 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.