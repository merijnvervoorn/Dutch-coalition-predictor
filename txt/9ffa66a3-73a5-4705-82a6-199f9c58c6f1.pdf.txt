31 Stemmingen moties Leefomgeving Aan de orde zijn de stemmingen over moties ingediend bij het VAO Leefomgeving te weten: - de motie-Van Esch over serieuze opvolging door gemeentes van meldingen van houtstookoverlast (29383 nr. 349); - de motie-Van Esch over de plek van de president-directeur van Shell in de Bestuurlijke Commissie VTH laten vervullen door een vertegenwoordiger van milieu- en leefomgevingbelangen (29383 nr. 350); - de motie-Laçin over onderzoeken hoe de toepassing van met asbest verontreinigd talk kan worden tegengegaan (29383 nr. 352); - de motie-Laçin over in overleg met provincie en gemeente Venlo verminderen van het aantal ammoniaktreinen door woonkernen in Limburg (29383 nr. 353); - de motie-Ziengs over behouden van producties met zeer zorgwekkende stoffen zolang er geen alternatieven zijn (29383 nr. 354). (Zie vergadering van 9 december 2020.) De voorzitter: De heer Ziengs wenst zijn aangehouden motie op stuk nr. 354 te wijzigen en verzoekt deze vervolgens in stemming te brengen. De voorzitter: De motie-Ziengs (29383 nr. 354) is in die zin gewijzigd dat zij thans luidt: Motie De Kamer gehoord de beraadslaging overwegende dat meerdere zeer zorgwekkende stoffen zoals kobalt voor belangrijke innovatieve toepassingen in de transitie naar een circulaire economie worden gebruikt; overwegende dat het doel is niet-essentiële ZZS op Europees niveau uit te faseren; overwegende dat producties verdwijnen uit Nederland en Europa door soepelere normen elders; overwegende dat innovatieve chemische industrie essentieel is voor de Nederlandse en Europese economie; overwegende dat het uitfaseren van ZZS van belang is om te komen tot een circulaire economie maar dat sommige grondstoffen op dit moment nog onmisbaar zijn voor de transitie; verzoekt de regering om zich in Europees verband in te zetten voor een onderzoek dat in kaart brengt welke produc-tieprocessen waarin ZZS gebruikt worden essentieel zijn voor de overgang naar een klimaatneutrale en circulaire economie en die als essentieel gebruik aan te merken zolang er geen veiliger alternatieven zijn en te bezien in welke mate de EU actief kan en moet inzetten op het behouden van dergelijke materialen door middel van recycling binnen Europa en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 355 was nr. 354 (29383). Ik stel vast dat wij hier nu over kunnen stemmen. In stemming komt de motie-Van Esch (29383 nr. 349). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Esch (29383 nr. 350). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen en DENK voor deze motie hebben gestemd en de leden van de overige fracties ertegen zodat zij is verworpen. Dat is een lange motieomschrijving. Het is bijna het hele dictum. In stemming komt de motie-Laçin (29383 nr. 352). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Laçin (29383 nr. 353). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Ziengs (29383 nr. 355 was nr. 354). De voorzitter: Ik constateer dat de leden van de fracties van de PvdA Krol GroenLinks 50PLUS de VVD de SGP het CDA de PVV en FvD voor deze gewijzigde motie hebben gestemd en deleden van de overige fracties ertegen zodat zij is aangenomen.