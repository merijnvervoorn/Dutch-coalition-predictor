19 Stemmingen Wet gewasbeschermingsmiddelen en biociden Aan de orde zijn de stemmingen in verband met het wetsvoorstel Wijziging van de Wet gewasbeschermingsmiddelen en biociden (grondslag voor maatregelen inzake het (particulier) gebruik van gewasbeschermingsmiddelen) (35756). (Zie vergadering van 29 juni 2022.) In stemming komt het amendement-Bromet c.s. (stuk nr. 7). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt en de PVV voor dit amendement hebben gestemd en de leden van de overige fracties ertegen zodat het is aangenomen. In stemming komt het amendement-Bisschop/Van der Plas (stuk nr. 10). De voorzitter: Ik constateer dat de leden van de fracties van de SGP BBB JA21 de PVV FVD en Groep Van Haga voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Vestering (stuk nr. 8) tot het toevoegen van een onderdeel F. De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de PVV en FVD voor dit amendement hebben gestemd en de leden van de overige fracties ertegen zodat het is aangenomen. Gaat uw gang meneer Geurts CDA. De heer Geurts (CDA): Voorzitter. Ik verzoek om uitstel van stemming over de wet tot donderdag. Dan kunnen we ons even bezinnen. Want er zijn twee vergaande amendementen aangenomen van Bromet en Vestering. De voorzitter: Dank u wel. Ik kijk even naar de Kamer om te zien of er bezwaar tegen is dat we donderdag over het wetsvoorstel gaan stemmen. Dat is niet het geval. Dan gaan wij volgende week donderdag stemmen. Ik bedoelde: deze week. Want anders zou daar denk ik geen meerderheid voor zijn of misschien weer wel. We gaan daar donderdag dus over stemmen.