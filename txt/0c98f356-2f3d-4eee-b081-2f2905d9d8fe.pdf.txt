8 Stemming motie Ontwikkelingen rondom het coronavirus van 16 november 2021 Stemming motie Ontwikkelingen rondom het coronavirus van 16 november 2021 Aan de orde is de stemming over een aangehouden motie ingediend bij het debat over de ontwikkelingen rondom het coronavirus van 16 november 2021 te weten: - de gewijzigde motie-Paternotte/Kuiken over de vrije keuze voor ouders om kinderen van 5 tot en met 11 jaar te laten vaccineren (25295 nr. 1628 was nr. 1523). (Zie vergadering van 16 november 2021.) De voorzitter: De gewijzigde motie-Paternotte/Kuiken (25295 nr. 1628 was nr. 1523) is in die zin nader gewijzigd dat zij thans luidt: Motie De Kamer gehoord de beraadslaging constaterende dat het EMA het coronavaccin voor kinderen tussen 5 en 11 jaar heeft goedgekeurd omdat de voordelen opwegen tegen de nadelen; constaterende dat de Gezondheidsraad vaccinatie tot nu toe alleen aanbeveelt voor jonge kinderen met verhoogd medisch risico en nog niet voor alle kinderen; overwegende dat ook in Nederland artsen en ouders van (vooral) kwetsbare kinderen graag zo spoedig als mogelijk de optie tot vaccinatie willen hebben; van mening dat vaccinatie onder 12 jaar geen enkele rol mag spelen in de toekenning van coronatoegangsbewijzen; verzoekt de regering alle ouders in overleg met artsen de vrije keuze te geven om kinderen van 5 tot en met 11 jaar te laten vaccineren mits het advies van de Gezondheidsraad over de inzet van vaccins voor deze doelgroep dit niet in de weg staat en gaat over tot de orde van de dag. Zij krijgt nr. 1631 was nr. 1628 (25295). Ik stel vast dat wij hier nu over kunnen stemmen. In stemming komt de nader gewijzigde motie-Paternotte/Kuiken (25295 nr. 1631 was nr. 1628).De voorzitter: Ik constateer dat de leden van de fracties van GroenLinks BIJ1 Volt de PvdA de PvdD Fractie Den Haan D66 de ChristenUnie de VVD Lid Omtzigt het CDA en JA21 voor deze nader gewijzigde motie hebben gestemd en de leden van de fracties van de SP DENK de SGP de PVV FVD en Groep Van Haga ertegen zodat zij is aangenomen.