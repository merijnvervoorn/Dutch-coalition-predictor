12 Stemmingen Wijziging Wet op het hoger onderwijs en wetenschappelijk onderzoek Aan de orde zijn de stemmingen in verband met het wetsvoorstel Wijziging van de Wet op het hoger onderwijs en wetenschappelijk onderzoek in verband met een aantal redactionele verbeteringen en technische wijzigingen alsmede tot wijziging van de Wet inkomstenbelasting 2001 in verband met enkele samenhangende technische aanpassingen (technische verbeteringen WHW) (33840). (Zie vergadering van 15 april 2014.) In stemming komt het amendement-Jasper van Dijk (stuk nr. 9). De voorzitter: Ik constateer dat de aanwezige leden van de fracties van de PVV D66 GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het gewijzigde amendement-Duisenberg/Van Meenen (stuk nr. 11 I) tot het invoegen van onderdeel La. De voorzitter: Ik constateer dat dit gewijzigde amendement met algemene stemmen is aangenomen. Ik stel vast dat door de aanneming van dit gewijzigde amendement de overige op stuk nr. 11 voorkomende gewijzigde amendementen als aangenomen kunnen worden beschouwd. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Duisenberg/Van Meenen (stuk nrs. 11 I tot en met III). De voorzitter: Ik constateer dat dit wetsvoorstel met algemene stemmen is aangenomen.