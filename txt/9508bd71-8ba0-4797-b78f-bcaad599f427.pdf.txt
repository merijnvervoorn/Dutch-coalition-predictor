11 Stemmingen moties Rapport Onderzoekscommissie seksuele intimidatie en misbruik in de sport Aan de orde zijn de stemmingen over moties ingediend bij het debat over het rapport van de Onderzoekscommissie seksuele intimidatie en misbruik in de sport te weten: - de motie-Diertens c.s. over uitwisselen van kennis en meldingen (34843 nr. 18); - de motie-Van Nispen over een onafhankelijk centraal meldpunt (34843 nr. 19); - de motie-Westerveld over vertrouwenspersonen bij sportverenigingen (34843 nr. 22); - de motie-Westerveld/Özütok over een plan van aanpak voor sporters met een beperking en lhbtq-sporters (34843 nr. 23). (Zie vergadering van 16 mei 2018.) De voorzitter: De motie-Westerveld (34843 nr. 22) is in die zin gewijzigd dat zij thans luidt: Motie De Kamer gehoord de beraadslaging overwegende dat seksueel overschrijdend gedrag bij sportverenigingen nog steeds een groot probleem is; overwegende dat sporters een aanspreekpunt binnen de eigen sportvereniging nodig hebben waar zij kunnen praten over onder andere seksueel overschrijdend gedrag; constaterende dat op slechts de helft van de sportverenigingen een vertrouwenscontactpersoon aanwezig is; overwegende dat een vertrouwenscontactpersoon kan helpen bij het melden en tegengaan van seksueel overschrijdend gedrag; verzoekt de regering om sportverenigingen al dan niet gezamenlijk te verplichten een vertrouwenscontactpersoon aan te stellen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 24 was nr. 22 (34843). Op verzoek van mevrouw Westerveld stel ik voor haar gewijzigde motie (34843 nr. 24 was nr. 22) en haar motie (34843 nr. 23) aan te houden.Daartoe wordt besloten. In stemming komt de motie-Diertens c.s. (34843 nr. 18). De voorzitter: Ik constateer dat deze motie met algemene stemmen is aangenomen. In stemming komt de motie-Van Nispen (34843 nr. 19). De voorzitter: Ik constateer dat de leden van de fracties van de SP GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen.