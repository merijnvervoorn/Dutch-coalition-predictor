14 Stemmingen moties Luchtvaart Aan de orde zijn de stemmingen over moties ingediend bij het VAO Luchtvaart te weten: - de motie-Kröger c.s. over het terugdringen van de overlast van nachtvluchten (31936 nr. 616); - de motie-Kröger c.s. over het handhaafbaar vastleggen van minimale vlieghoogtes (31936 nr. 617); - de motie-Laçin c.s. over een maatschappelijke kostenbatenanalyse uitvoeren voor de Luchtvaartnota (31936 nr. 618); - de motie-Van Raan over geen besluit nemen over de openstelling van Lelystad Airport voor commercieel luchtverkeer (31936 nr. 620); - de motie-Van Raan over het risico op botsingen met vogels rond Lelystad Airport (31936 nr. 621); - de motie-Van Raan over volumescenario's opnemen in de Luchtvaartnota naar aanleiding van klimaateffecten (31936 nr. 622); - de motie-Van Raan over de gang naar de bestuursrechter inzake luchthavenbesluiten weer volledig openstellen (31936 nr. 623); - de motie-Van Raan over rekening houden met de doelstelling om de opwarming van de aarde te beperken tot maximaal 15°C (31936 nr. 624); - de motie-Van Raan over rekening houden met het sluiten van een of meerdere luchthavens (31936 nr. 625); - de motie-Graus over dit jaar een kabinetsbesluit nemen dat in lijn is met het Aldersakkoord en het regeerakkoord (31936 nr. 626); - de motie-De Groot/Bruins over het in kaart brengen van de kostenposten van het Nederlandse spoor (31936 nr. 627); - de motie-De Groot/Bruins over aandringen op een substantiële vermindering van het aantal nachtvluchten (31936 nr. 628). (Zie vergadering van 22 mei 2019.) De voorzitter: Op verzoek van de heer Van Raan stel ik voor zijn moties (31936 nrs. 622 623 624 en 625) aan te houden. Daartoe wordt besloten. De voorzitter: De motie-Van Raan (31936 nr. 620) is in die zin gewijzigd dat zij thans luidt: Motie De Kamer gehoord de beraadslagingconstaterende dat de reactie van het kabinet op de zienswijze Luchthavenbesluit Lelystad Airport nog niet is ontvangen en in sommige zienswijzen wordt verondersteld dat er fouten in de MER Lelystad uit 2018 kunnen voorkomen; van mening dat nog onvoldoende helder is dat de geluidsoverlast van de aansluitroutes na luchtruimherziening vermindert ten opzichte van de situatie voor luchtruimherziening; constaterende dat nog onvoldoende is gebleken hoe een door Brussel goedgekeurde VVR autonome groei op Lelystad kan voorkomen; verzoekt de regering gezien het bovenstaande voorlopig geen besluit te nemen over een openstelling van Lelystad Airport voor commercieel luchtverkeer en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 626 was nr. 620 (31936). Op verzoek van de heer Van Raan stel ik voor zijn gewijzigde motie (31936 nr. 626 was nr. 620) aan te houden. Daartoe wordt besloten. In stemming komt de motie-Kröger c.s. (31936 nr. 616). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de SGP voor deze motie hebben gestemd en de leden van de overige fracties ertegen zodat zij is verworpen. De voorzitter: Mevrouw Van Kooten-Arissen. Mevrouw Van Kooten-Arissen (PvdD): Excuus maar bij het vorige onderwerp willen wij geacht worden tegen te hebben gestemd bij het gewijzigde amendement-Koerhuis/Ronnes (35022 nr. 8). De voorzitter: Deze opmerking zal in de Handelingen worden opgenomen. In stemming komt de motie-Kröger c.s. (31936 nr. 617). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze motie hebben gestemd en de leden van de fractie van FvD ertegen zodat zij is aangenomen. In stemming komt de motie-Laçin c.s. (31936 nr. 618).De voorzitter: Ik constateer dat de leden van de fracties van de SP de PvdA GroenLinks de PvdD DENK en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (31936 nr. 621). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Graus (31936 nr. 626). De voorzitter: Ik constateer dat de leden van de fracties van DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Groot/Bruins (31936 nr. 627). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-De Groot/Bruins (31936 nr. 628). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen.