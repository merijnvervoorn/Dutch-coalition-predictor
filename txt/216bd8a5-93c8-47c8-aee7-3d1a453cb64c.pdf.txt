2 Beëdiging tijdelijk Voorzitter Aan de orde is de beëdiging van de tijdelijk Voorzitter. De voorzitter: Aan de orde is de beëdiging van de op 22 november 2023 gekozen leden van de Tweede Kamer der Staten-Generaal. Zoals ik al zei is het toch weer een bijzonder moment met deze keer vele nieuwe gezichten maar ook nog een groot aantal bekende gezichten. Ik zal zo dadelijk als eerste ten overstaan van de vergadering de verklaring en belofte afleggen waarmee ik de komende week in lijn met het Reglement van Orde uw tijdelijk Voorzitter mag zijn. Daarna zal ik de leden tot de toelating van wie is besloten verzoeken de eed dan wel de verklaring en belofte af te leggen. De eed dan wel de verklaring en belofte mogen ook in de Friese taal worden afgelegd. Ik verzoek nu de Griffier om het formulier met de eden en de verklaringen en beloften voor te lezen. De leden kunnen tijdens het voorlezen blijven zitten. Ik geef het woord nu aan de Griffier. De heer Hamilton: De door u af te leggen eden of verklaringen en beloften luiden als volgt: "Ik zweer of verklaar dat ik om tot lid van de Staten-Generaal te worden benoemd rechtstreeks noch middellijk onder welke naam of welk voorwendsel ook enige gift of gunst heb gegeven of beloofd. Ik zweer of verklaar en beloof dat ik om iets in dit ambt te doen of te laten rechtstreeks noch middellijk enig geschenk of enige belofte heb aangenomen of zal aannemen. Ik zweer of beloof trouw aan de Koning aan het Statuut voor het Koninkrijk en aan de Grondwet. Ik zweer of beloof dat ik de plichten die mijn ambt mij oplegt getrouw zal vervullen." Mevrouw Kamminga (VVD): Dat verklaar en beloof ik.