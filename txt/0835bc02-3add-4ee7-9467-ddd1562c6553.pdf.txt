10 Goedkeuring belastingverdrag met de Republiek Cyprus Goedkeuring belastingverdrag met de Republiek Cyprus Aan de orde is de behandeling van: - het wetsvoorstel Goedkeuring van het op 1 juni 2021 te Nicosia tot stand gekomen Verdrag tussen het Koninkrijk der Nederlanden en de Republiek Cyprus tot het vermijden van dubbele belasting met betrekking tot belastingen naar het inkomen en het voorkomen van het ontduiken en ontwijken van belasting met Protocol (Trb. 2021 80) ( 36053 ). De voorzitter: We gaan door met de goedkeuring van het op 1 juni 2021 te Nicosia tot stand gekomen Verdrag tussen het Koninkrijk der Nederlanden en de Republiek Cyprus tot het vermijden van dubbele belasting met betrekking tot belastingen naar het inkomen en het voorkomen van het ontduiken en ontwijken van belasting. De algemene beraadslaging wordt geopend. De voorzitter: De eerste en enige spreker is de heer Edgar Mulder van de PVV. Ik geef hem nu het woord. De heer Edgar Mulder (PVV): In 1974 viel Turkije Cyprus binnen. De invasie was een grove schending van het internationaal recht. Door het Turkse geweld werden duizenden Grieks-Cyprioten gedood of gewond. Als gevolg van die invasie werd 36% van het grondgebied van Cyprus bezet. Ook zit Turkije achter de illegale immigratie van ruim 110.000 kolonisten uit Turkije naar Noord-Cyprus. Voorzitter. Door de Turkse invasie is Cyprus niet meer volledig vrij. Het is een ongekende schande dat Europa accepteert dat een deel van onze beschaving wordt bezet door Turken. De Turken willen geen oplossing. Dat blijkt uit diverse provocaties rondom de gaswinning maar het meest aansprekende voorbeeld is natuurlijk het uitroepen van de Turkse Republiek van Noord-Cyprus een nietbestaande bananenrepubliek. Het is een schrale troost dat deze staatsgreep door niemand wordt erkend: niet door Nederland zelfs niet door de EU. Maar dit verandert niets aan het feit dat een groot deel van Cyprus nog steeds bezet is. Voorzitter over dit verdrag. Dit belastingverdrag is in principe goed. Het is ook goed voor de Cyprioten. Maar we kunnen toch niet zomaar voorbijgaan aan de illegale Turkse bezetting van Noord-Cyprus? Ik ga ervan uit dat de staatssecretaris de Turkse bezetting van het noorden van Cyprus onacceptabel en illegaal vindt. Vindt de staatssecretaris dan ook dat die illegale bezetting met kracht bestreden moet worden? Met andere woorden wil het kabinet zich met behulp van alle diplomatieke middelen inzetten om de Turkse bezetting van Noord-Cyprus ongedaan te maken?Zo ja waaruit blijkt dat? Dat is de vraag die ik vanavond stel. Voorzitter. Ik wil dus een overzicht van de inspanningen van de afgelopen jaren die het kabinet heeft verricht om de bezetting ongedaan te maken. Dank u wel. De voorzitter: Dank u wel. Ik kijk naar de staatssecretaris van FinanciÃ«n die ook vragen over Buitenlandse Zaken moet gaan beantwoorden. Het woord is aan staatssecretaris Van Rij. Staatssecretaris Van Rij: Voorzitter dank u wel. Inderdaad. Aan de orde is een belastingverdrag ter voorkoming van dubbele belasting tussen Nederland en Cyprus. Het verdrag geldt niet voor Noord-Cyprus zeg ik uitdrukkelijk. Het is gesloten met de Republiek Cyprus. Nederland erkent de autoriteiten in Noord-Cyprus niet. Belastingen die door de autoriteiten daar worden geheven zullen daarom niet door het verdrag worden gedekt. De overige vragen zal ik aan de minister van Buitenlandse Zaken doorspelen want dat is zijn terrein. De voorzitter: Dan geef ik voor de tweede termijn het woord weer aan de heer Mulder indien hij daar prijs op stelt. De heer Edgar Mulder (PVV): Ik ben heel blij dat we dat overzicht krijgen want we kunnen natuurlijk niet accepteren dat deze situatie zomaar ongezien en onbediscussieerd doorgaat. Het is goed dat we daartegen stelling nemen en dat we steeds weer duidelijk maken dat het onacceptabel is dat dat deel van Cyprus bezet wordt door de Turken. Ik ben blij met de toezegging voor dat overzicht. De voorzitter: Dank dan is hierbij dit onderdeel afgesloten. De algemene beraadslaging wordt gesloten. De voorzitter: Dinsdag gaat u hierover stemmen. Dan schors ik de vergadering voor een kort moment om zo meteen over te gaan tot het voorstel van wet van de leden Maatoug en Nijboer. De vergadering wordt enkele ogenblikken geschorst.