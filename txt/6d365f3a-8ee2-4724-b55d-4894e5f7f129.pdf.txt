6 Beëdiging van de heer C. Simons (VVD) Aan de orde is de beëdiging van de heer C. Simons (VVD). De voorzitter: Aan de orde is de beëdiging van een nieuwe collega. Zoals te doen gebruikelijk geef ik het woord aan mevrouw Leijten tot het uitbrengen van verslag namens de commissie voor het onderzoek van de Geloofsbrieven. Het woord is aan mevrouw Leijten. Mevrouw Leijten: Voorzitter. Onze commissie onderzoekt of iemand die benoemd is of tijdelijk benoemd is ook toegelaten kan worden in onze vergadering in onze Kamer. Dat is gelukkig weer gelukt. Voordat we het heugelijke moment voor de heer Simons organiseren wil ik vanaf hier mevrouw Tellegen van harte beterschap wensen. (Geroffel op de bankjes) Mevrouw Leijten: Voorzitter. De commissie voor het onderzoek van de Geloofsbrieven heeft de stukken onderzocht die betrekking hebben op de heer C. Simons te Middelburg. De commissie is tot de conclusie gekomen dat de heer C. Simons te Middelburg terecht benoemd is verklaard tot lid van de Tweede Kamer der Staten-Generaal. De commissie stelt u daarom voor hem toe te laten als lid van de Kamer. Daartoe dient hij wel eerst de verklaringen en beloften zoals die zijn voorgeschreven bij de Wet beëdiging ministers en leden Staten-Generaal van 27 februari 1992 Staatsblad nr. 120 af te leggen. Wij verzoeken u tot slot het volledige rapport op te nemen in de Handelingen. De voorzitter: Dank u wel. Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Ik verzoek de leden en de overige aanwezigen in de zaal voor zover mogelijk te gaan staan. De heer Simons is in het gebouw der Kamer aanwezig om de voorgeschreven verklaringen en beloften af te leggen. Ik verzoek de Griffier hem binnen te leiden. (De heer Simons wordt binnengeleid door de Griffier.) De voorzitter: De door u af te leggen verklaringen en beloften luiden als volgt:"Ik verklaar en beloof dat ik om tot lid van de StatenGeneraal te worden benoemd rechtstreeks noch middellijk onder welke naam of welk voorwendsel ook enige gift of gunst heb gegeven of beloofd. Ik verklaar en beloof dat ik om iets in dit ambt te doen of te laten rechtstreeks noch middellijk enig geschenk of enige belofte heb aangenomen of zal aannemen. Ik beloof trouw aan de Koning aan het Statuut voor het Koninkrijk en aan de Grondwet." De heer Chris Simons (VVD): Dat verklaar en beloof ik. De voorzitter: Dank u wel. Dan feliciteer ik u met het onderdeel zijn van de Tweede Kamer. Heel veel succes. Ondanks het feit dat het tijdelijk is en dat we mevrouw Tellegen het beste wensen wens ik u heel veel succes in de Tweede Kamer. Ik schors de vergadering voor een enkel moment zodat u de felicitaties in ontvangst kunt nemen. De vergadering wordt enkele ogenblikken geschorst.