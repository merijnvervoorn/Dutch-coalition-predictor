16 Stemming motie Begroting Volksgezondheid Welzijn en Sport 2021 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Volksgezondheid Welzijn en Sport (XVI) voor het jaar 2021 te weten: - de motie-Bergkamp c.s. over strafbaarstelling van homogenezings- of conversietherapie (35570-XVI nr. 137). (Zie vergadering van 3 december 2020.) De voorzitter: De motie-Bergkamp (35570-XVI nr. 137) is in die zin gewijzigd dat zij thans luidt: Motie De Kamer gehoord de beraadslaging van mening dat alle vormen van "homogenezings- of conversietherapie" een schending van de mensenrechten zijn; overwegende dat naar aanleiding van de motie-Bergkamp c.s. (28345 nr. 219) onderzoek is gedaan naar de mate waarin jongeren en kwetsbare personen in Nederland worden blootgesteld aan "homogenezings- of conversietherapie"; constaterende dat het eerste deel van het onderzoek concludeert dat "homogenezings- of conversietherapie" in Nederland voorkomt met ernstige psychische en/of fysieke schade als gevolg; constaterende dat eind juni 2020 het tweede deel van het onderzoek mogelijke richtlijnen tot beleidsmaatregelen opgeleverd zou worden; verzoekt de regering begin 2021: - te komen met een wetsvoorstel waarin het verlenen van "homogenezings- of conversietherapie" aan minderjarigen en kwetsbare volwassenen en het werven/openlijk aanbieden van "homogenezings- of conversietherapie" strafbaar wordt gesteld; - een plek op te richten waar personen zich kunnen melden indien zij slachtoffer zijn van "homogenezings- of conversietherapie" en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 181 was nr. 137 (35570-XVI). Ik stel vast dat wij hier nu over kunnen stemmen.In stemming komt de gewijzigde motie-Bergkamp c.s. (35570-XVI nr. 181 was nr. 137). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD het CDA de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.