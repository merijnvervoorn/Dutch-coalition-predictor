5 Regeling van werkzaamheden De voorzitter: Ik stel voor dinsdag a.s. ook te stemmen over de moties zoals ingediend bij het notaoverleg over de initiatiefnota van het lid Tanamal over buurtrechten en over de brief van het Presidium inzake de overdracht van de taken van de commissie voor de Rijksuitgaven aan de vaste commissie voor FinanciÃ«n (31597 nr. 9). Ik stel voor toe te voegen aan de agenda van de Kamer: - het wetsvoorstel Regels ten aanzien van de bestrijding van maritieme ongevallen met inbegrip van wijziging van Boek 8 van het Burgerlijk Wetboek en enige andere wetten ter uitvoering van het op 18 mei 2007 tot stand gekomen Verdrag van Nairobi inzake het opruimen van wrakken (Wet bestrijding maritieme ongevallen) (34069). Op verzoek van een aantal leden stel ik voor enkele door hen ingediende moties opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor de moties 28973 nr. 150 en 31288 nr. 454 opnieuw gaat lopen. Overeenkomstig de voorstellen van de voorzitter wordt besloten. De voorzitter: Het woord is aan de heer Pechtold. De heer Pechtold (D66): Voorzitter. Eind mei heb ik samen met collega Van Raak van de SP schriftelijke vragen gesteld over de gigantische kostenoverschrijdingen bij Huis ten Bosch. We hebben in juni de helft van de vragen beantwoord gekregen maar de meest politieke vragen worden niet beantwoord. Dat zijn de vragen 4 5 7 en 8. Ik verzoek u het kabinet te rappelleren om deze antwoorden zo snel mogelijk wat mij betreft per omgaande naar de Kamer te sturen omdat ook vandaag een aantal overschrijdingen bij het Koninklijk Huis op de agenda staan en het zich begint op te stapelen. De voorzitter: Ik zal het stenogram van dit gedeelte van de vergadering doorgeleiden naar het kabinet. Ik zie mevrouw Leijten naar de microfoon lopen. Mevrouw Leijten ik heb begrepen dat de antwoorden op de vragen waarop u wilde rappelleren binnen zijn. Daarmee is uw verzoek dus komen te vervallen. Hiermee is een einde gekomen aan de regeling van werkzaamheden. De vergadering wordt enkele ogenblikken geschorst.