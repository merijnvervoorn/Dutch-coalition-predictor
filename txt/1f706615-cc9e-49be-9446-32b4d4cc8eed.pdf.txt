23 Stemming motie Algemene Politieke Beschouwingen Aan de orde is de stemming over een aangehouden motie ingediend bij de Algemene Politieke Beschouwingen te weten: - de motie-Baudet over behandelingen met puberteitsremmers en hormoonblokkers verbieden voor minderjarigen (36410 nr. 32). (Zie vergadering van 21 september 2023.) De voorzitter: De fractie van de PVV heeft verzocht om een hoofdelijke stemming over de motie op stuk nr. 32. We hebben nu eerst een stemverklaring van de heer Omtzigt dan een stemverklaring van mevrouw Pouw-Verweij van BBB dan een stemverklaring van de heer Van Haga en dan een stemverklaring van de heer Jansen. De heer Omtzigt (Lid Omtzigt): Voorzitter. Mede namens de ChristenUnie leg ik deze stemverklaring af. Landen zoals Zweden Finland Denemarken en het Verenigd Koninkrijk zijn een stuk terughoudender geworden met het gebruik van puberteitsremmers dat ook een behoorlijke vlucht genomen had in die landen. Zij schrijven die niet meer algemeen voor bij minderjarigen maar alleen nog in een onderzoekssetting. Gezien de bijwerkingen van puberteitsremmers een begrijpelijke keuze. De motie vraagt om helemaal te stoppen met puberteitsremmers. Dat gaat te ver omdat onderzoek mogelijk moet blijven en de huidige trajecten niet zomaar afgebroken kunnen worden. Verder is het niet helemaal een politieke taak om per motie precies voor te schrijven wanneer een behandeling of medicijn wel en niet moet worden toegepast. Daarom stemmen wij nu tegen deze motie. Wel hopen we dat de regering hoort en begrijpt dat een nader advies over het voorschrijven van puberteitsremmers zeer gewenst is. Dank u wel. De voorzitter: Dank u wel meneer Omtzigt. Dan mevrouw Pouw-Verweij BBB. Mevrouw Pouw-Verweij (BBB): Dank u wel voorzitter. De afwegingen van mijn fractie komen grotendeels overeen met die van de heer Omtzigt en de ChristenUnie. Ook wij zien graag meer terughoudendheid met en beter onderzoek naar puberteitsremmers bij minderjarigen zoals in het Verenigd Koninkrijk en andere landen. Echter met die overweging kan je twee kanten op: vóór de motie stemmen met als boodschap aan de minister dat we hem willen vragen om het voorschrijven van puberteitsremmers binnen de onderzoekssetting mogelijkte houden of tegen de motie stemmen omdat dit niet direct in de motie genoemd staat. Voor beide valt wat te zeggen en daarom stemmen wij fiftyfifty bij deze motie. Dank u wel. De voorzitter: Dank u wel. De heer Van Haga Groep Van Haga. Gaat uw gang meneer Van Haga. Gaat u ook fiftyfifty stemmen? (Hilariteit) De heer Van Haga (Groep Van Haga): Dat lukt niet meer hè? Ik zou willen dat het kon! Nee hoor wij stemmen altijd gewoon unaniem. Voorzitter. Hormoon- en geslachtsveranderende behandelingen zijn onomkeerbaar en kunnen onherstelbare schade aanrichten. Jongeren kunnen de consequenties van hun gevoelens en hun daden nog niet goed overzien en vallen makkelijk ten prooi aan maatschappelijke ideologische indoctrinatie. De steeds verder om zich heen grijpende woke-ideologie gaat te ver en richt mentale en fysieke schade aan onder jongeren. Daar moeten wij hen tegen beschermen. Maar deze motie mist enige nuance. Er bestaat wel degelijk een zeer kleine groep mensen met genderproblemen. Hun problematiek is wezenlijk. Zij moeten op een verantwoorde en doordachte manier geholpen kunnen worden. Met deze kanttekening stemt BVNL vóór de motie om hormoonbehandelingen voor jongeren te verbieden. De voorzitter: Dank u wel meneer Van Haga. Dan geef ik het woord aan de heer Jansen Forum voor Democratie. Het is een motie van Forum voor Democratie. Normaal gesproken geeft de indiener geen stemverklaring maar u heeft aangegeven dat u tegen de motie gaat stemmen ... De heer Jansen (FVD): Voorzitter ... De voorzitter: Wacht wacht ... De heer Baudet (FVD): Voorzitter ... De voorzitter: Eén moment. Ik ben even met uw collega in conclaaf. Ik hoor net dat het zeer ongebruikelijk is maar dat het niet wordt uitgesloten door het Reglement van Orde. Dus gaat uw gang. Heel kort.De heer Jansen (FVD): Dank u wel mevrouw de voorzitter. Er wordt vandaag over deze motie door verschillende fracties verdeeld gestemd dus het leek mij goed om een beroep te doen op alle fracties en daarbij ook onze eigen motivatie … De voorzitter: Nee. Dit is geen stemverklaring. Ik was hier al bang voor. De heer Jansen (FVD): … De voorzitter: Dit is geen stemverklaring. Neeneenee ik ga het niet toestaan; ik ga het gewoon niet toestaan. De heer Jansen (FVD): … De voorzitter: Ik heb u de mogelijkheid gegeven om een normale stemverklaring te geven. U doet een oproep aan collega's. Dat heeft niks meer te maken met uw eigen afwegingen dus ik laat het gewoon niet toe. We gaan nu hoofdelijk stemmen. (Geroffel op de bankjes) De voorzitter: Even voor de duidelijkheid we gaan stemmen over de motie-Baudet over behandelingen met puberteitsremmers en hormoonblokkers verbieden voor minderjarigen. Het woord is aan de griffier. In stemming komt de motie-Baudet (36410 nr. 32). Vóór stemmen de leden: Beertema Bisschop Martin Bosma Tony van Dijck Eerdmans Ephraim Eppink Fritsma De Graaf Graus Van Haga Van Houwelingen Jansen Kerseboom Kops Kuzu Maeijer Markuszower Van Meijeren Edgar Mulder Pouw-Verweij De Roon Van der Staaij Stoffer Van Weerdenburg Wilders Van Baarle en Baudet. Tegen stemmen de leden: Belhaj Van den Berg Bergkamp Bevers Bijenhof Bikker Bontenbal Boswijk Bouchallikh Boucke Brekelmans Van den Brink Bromet Bushoff Van Campen Ceder Dassen Dekker-Abdulaziz Dijk Inge van Dijk Jasper van Dijk Drost El Yassini Ellemeet Ellian Erkens Van Esch Van Ginneken Van der Graaf Grevink Grinwis Peter de Groot Tjeerd de Groot Den Haan Hagen Hammelburg Haverkort Pieter Heerma Heinen Helder Hermans Van den Hil De Hoop Léon de Jong Romke de Jong Kamminga Kat Kathmann Van Kent Klaver Klink Koekkoek Koerhuis De Kort Kröger Kuik Kuiken Kwint Van der Laan Van der Lee Madlener Marijnissen MichonDerkzen Minhas Mohandis Mutluer Nijboer Van Nispen Omtzigt Palland Paternotte Peters Piri Van der Plas Podt Van Raan Raemakers Rahimi Richardson Chris Simons Sylvana Simons Sjoerdsma Slootweg Smals Sneller VanStrien Strolenberg Temmink Christine Teunissen Hans Teunissen Thijssen Tielen Valstar Vedder Verkuijlen Vestering Warmerdam Wassenberg Van der Werf Werner Westerveld Van Weyenberg Van Wijngaarden Van der Woude Wuite Aartsen Agema Alkaya Amhaouch Becker en Beckerman. De voorzitter: Ik constateer dat deze motie met 28 stemmen voor en 111 stemmen tegen is verworpen.