60 Regeling van werkzaamheden De voorzitter: Aangezien alle sprekers zich hebben teruggetrokken zal een aantal VAO's van de agenda worden afgevoerd. Dat zijn niet de VAO's die op het schema van vandaag staan zeg ik jullie maar vast. Ik zou dat ook wel willen. Het betreft: - het VAO Evaluatie Wet hervorming herziening ten voordele; - het VAO Strafrechtelijke onderwerpen; - het VAO Strafrechtketen; - het VAO Inburgering en integratie; - het VAO Jemen; - het VSO Weging Nederlandse vertegenwoordigingen in het buitenland; - het VSO Raad Buitenlandse Zaken Ontwikkelingssamenwerking; - het VAO Internationaal maatschappelijk verantwoord ondernemen (imvo). Op verzoek van de aanvragers stel ik voor van de agenda af te voeren: - het debat over de toekomst van ons geldstelsel; - het debat over het bericht dat de overheid minder 50plussers in dienst heeft genomen; - het debat over de controle op mensen met een uitkering; - het debat over het breed moratorium schulden; - het debat over een mogelijk einde aan een collectief pensioen voor de schoonmaakbranche; - het debat over fraude met mestvergisting; - het debat over een inval bij een veevoederbedrijf dat vervuilde producten als gecertificeerd en veilig zou verkopen; - het debat over chemische bestrijdingsmiddelen in het drinkwater; - het debat over het lot van jonge dieren in de zuivelketen; - het debat over brandveiligheid in stallen. Ik stel voor de volgende wetsvoorstellen toe te voegen aan de agenda van de Kamer: - Wijziging van een aantal onderwijswetten in verband met verduidelijking van de burgerschapsopdracht aan scholen in het funderend onderwijs (35352); - Wijziging van de Wet op rechterlijke organisatie in verband met het wegnemen van belemmeringen voor gerechten bij het verlenen van onderlinge bijstand in geval van gebrek aan voldoende zittingscapaciteit (35375); - Wijziging van Boek 1 van het Burgerlijk Wetboek teneinde te voorzien in een adviesrecht voor gemeenten bij de procedure rond beschermingsbewind wegens problematische schulden (35428);- Wijziging van de Wet justitiële en strafvorderlijke gegevens in verband met het mogelijk maken van het in bepaalde gevallen weigeren van afgifte van een verklaring omtrent het gedrag op basis van politiegegevens (35355); - Aanpassing van enkele wetten ter uitvoering van de Verordening (EU) 2017/1939 van de Raad van 12 oktober 2017 betreffende nauwere samenwerking bij de instelling van het Europees Openbaar Ministerie (EOM) (PbEU 2017 L 283) (Invoeringswet EOM) (35429); - Regels inzake instelling van een Mobiliteitsfonds (Wet Mobiliteitsfonds) (35426); - Wijziging van de Wegenverkeerswet 1994 en enkele andere wetten in verband met de uitvoering van verordening (EU) 2018/858 en andere besluiten van de Europese Unie betreffende de goedkeuring van en het marktoezicht op motorvoertuigen aanhangwagens daarvan en systemen onderdelen en technische eenheden die voor dergelijke voertuigen zijn bestemd (Uitvoeringswet verordening (EU) 2018/858) (35427); - Tijdelijke bepaling in verband met de informatieverstrekking aan het RIVM bij de bestrijding het novel coronavirus (2019-nCoV) (Tijdelijke wet informatieverstrekking RIVM i.v.m. COVID-19) (35479); - Wijziging van de Wet implementatie EU-richtlijnen energie-efficiëntie teneinde een grondslag op te nemen voor de energie-audit (35435); - Voorstel van wet van de leden Wilders en Emiel van Dijk tot wijziging van de Vreemdelingenwet in verband met afschaffing van de dwangsomregeling bij asielaanvragen (Noodwet afschaffing dwangsomregeling ter voorkoming van misbruik door asielzoekers) (35406). Ik deel mee dat het lid Van Haga bij de stemmingen op dinsdag 30 juni jongstleden over Wijziging van de begrotingsstaat van het Ministerie van Sociale Zaken en Werkgelegenheid (XV) voor het jaar 2020 (35473) geacht wenst te worden vóór het amendement-Gijs van Dijk op stuk nr. 4 en vóór het amendement-Smeulders op stuk nr. 7 te hebben gestemd. Ik stel voor toe te voegen aan de agenda van voor het reces: - het VSO Subsidieregeling abortusklinieken (29214 nr. 83) met als eerste spreker de heer Van der Staaij namens de SGP. Ik stel voor toe te voegen aan de agenda van na het reces: - het VAO Digitalisering met als eerste spreker het lid Middendorp namens de VVD; - het VSO Eindrapport Expertgroep inzake politieke steun aan interstatelijk geweldsgebruik en inzake humanitaire interventie (29521 nr. 406) met als eerste spreker mevrouw Karabulut namens de SP. Ik benoem in de parlementaire ondervragingscommissie Kinderopvangtoeslag de leden Van Wijngaarden Van Aalst Van Dam Belhaj Van der Lee Leijten Kuiken Azarkan en Van Kooten-Arissen. Overeenkomstig de voorstellen van de voorzitter wordt besloten.De voorzitter: Daarmee zijn we aan het einde gekomen van de regeling.