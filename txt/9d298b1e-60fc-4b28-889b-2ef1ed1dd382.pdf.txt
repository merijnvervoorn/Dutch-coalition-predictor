30 Stemmingen Aanscherping eisen examencommissies mbo Aan de orde zijn de stemmingen in verband met het wetsvoorstel Wijziging van onder meer de Wet educatie en beroepsonderwijs inzake aanscherping van de eisen met betrekking tot examencommissies in het middelbaar beroepsonderwijs en een technische aanpassing (34402). (Zie vergadering van 15 december 2016.) In stemming komt het amendement-Van der Ree (stuk nr. 8 I). De voorzitter: Ik constateer dat de aanwezige leden van de fracties van D66 Van Vliet Klein de Groep Kuzu/Öztürk Houwers de VVD de ChristenUnie de Groep Bontes/Van Klaveren en de PVV voor dit amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 8 voorkomende amendement als aangenomen kan worden beschouwd. In stemming komt het amendement-Rog (stuk nr. 9) tot het invoegen van een artikel IIIa. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie het CDA de Groep Bontes/Van Klaveren en de PVV voor dit amendement hebben gestemd en de fractie van Monasch ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van de amendementen-Van der Ree (stuk nrs. 8 I en II) en het amendement-Rog (stuk nr. 9) tot het invoegen van een artikel IIIa. De voorzitter: Ik constateer dat dit wetsvoorstel met algemene stemmen is aangenomen.