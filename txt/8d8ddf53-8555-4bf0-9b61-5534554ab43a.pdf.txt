63 Stemmingen moties Circulaire economie Aan de orde zijn de stemmingen over moties ingediend bij het VAO Circulaire economie te weten: - de motie-Remco Dijkstra c.s. over terughoudend handhaven in de eerste fase van invoering van het verbod op gratis plastic tassen (33043 nr. 48); - de motie-Remco Dijkstra/Agnes Mulder over een einde afvalstatus bepalen voor fosfaat nutriënten secundaire grondstoffen uit meststromen en afvalstromen (33043 nr. 49); - de motie-Van Tongeren over onderzoeken welke producten het meest voor reparatie aangeboden worden bij repaircafés (33043 nr. 50); - de motie-Van Tongeren over effectief regelen van fosforterugwinning uit slachtafval en rioolwaterzuivering (33043 nr. 51); - de motie-Cegerek/Van Veldhoven over duurzaamheidsdoelstellingen voor verpakkingen (33043 nr. 53); - de motie-Klein over zo veel mogelijk gebruik maken van circulaire bouwmaterialen en –methoden bij de renovatie Binnenhof (33043 nr. 54); - de motie-Dik-Faber over minimaal 60% gerecycled plastic in nieuwe flessen per 1 januari 2017 (33043 nr. 56); - de motie-Dik-Faber over het weghalen van hindernissen in wet- en regelgeving om te komen tot een circulaire economie (33043 nr. 57); - de motie-Dik-Faber over het percentage van het gewicht van kunststofverpakkingen uit gerecycled materiaal in de cosmetica en zeepsector (33043 nr. 58). (Zie vergadering van heden.) De voorzitter: Op verzoek van de heer Remco Dijkstra stel ik voor zijn motie (33043 nr. 49) aan te houden. Daartoe wordt besloten. De voorzitter: De motie-Van Tongeren (33043 nr. 50) is in die zin gewijzigd dat zij thans luidt: Motie De Kamer gehoord de beraadslaging overwegende dat de overgang naar een circulaire economie meer inzet op repareerbaarheid en modulair ontwerpen vergt;overwegende dat een groeiend aantal mensen gebruikmaakt van repaircafés om de levensduur van producten te verlengen; verzoekt de regering om te onderzoeken welke producten het meest aangeboden worden voor repaircafés en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 59 was nr. 50 (33043). De voorzitter: De motie-Cegerek/Van Veldhoven (33043 nr. 53) is in die zin gewijzigd dat zij thans is ondertekend door de leden Cegerek Van Veldhoven en Van Tongeren en luidt: Motie De Kamer gehoord de beraadslaging constaterende dat de Europese Commissie recent het EUpakket circulaire economie heeft gepresenteerd; constaterende dat het EU-Pakket circulaire economie onder andere over duurzaamheidsdoelstellingen voor verpakkingen gaat; overwegende dat duurzaamheidsdoelstellingen voor verpakkingen ambitieus genoeg moeten zijn; verzoekt de regering een inventarisatie te maken van de verschillen tussen de raamovereenkomst verpakkingen en de doelstellingen op dit gebied in het EU-Pakket circulaire economie en de Kamer te informeren over de verschillen in ambities in het voorjaar van 2016 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 60 was nr. 53 (33043). De voorzitter: De motie-Dik-Faber (33043 nr. 57) is in die zin gewijzigd dat zij thans is ondertekend door de leden Dik-Faber en Cegerek en luidt: Motie De Kamer gehoord de beraadslagingconstaterende dat bedrijven die elkaars afval willen gebruiken als grondstof dit nu vaak niet kunnen door belemmerende regelgeving; verzoekt de regering met een voorstel te komen waarmee hindernissen in wet- en regelgeving om te komen tot een circulaire economie worden weggehaald en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 61 was nr. 57 (33043). Ik stel vast dat wij hier nu over kunnen stemmen. In stemming komt de motie-Remco Dijkstra c.s. (33043 nr. 48). De voorzitter: Ik constateer dat de aanwezige leden van de fracties van D66 50PLUS Van Vliet Klein de VVD de SGP het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Van Tongeren/Cegerek (33043 nr. 59 was nr. 50). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Tongeren (33043 nr. 51). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Cegerek c.s. (33043 nr. 60 was nr. 53). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.In stemming komt de motie-Klein (33043 nr. 54). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk Klein en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Dik-Faber (33043 nr. 56). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Dik-Faber/Cegerek (33043 nr. 61 was nr. 57). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Dik-Faber (33043 nr. 58). De voorzitter: Ik constateer dat de aanwezige leden van de fracties van de SP de PvdD GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. Hiermee zijn we aan het einde gekomen van de stemmingen. Zoals te doen gebruikelijk rond deze tijd — het is eigenlijk een traditie — zal ik in verband met het reces een speech voordragen. Beste collega's. Voordat ik de laatste vergadering van 2015 sluit wil ik kort terugblikken op het jaar dat achter ons ligt. Het was in alle opzichten een bewogen jaar. Een jaar waarin duidelijk werd dat onze wereld klein is. Alles wat tot voor kort ver of verder weg leek is heel dichtbij gekomen. Dat begon dit jaar met de aanslag op de redactie van Charlie Hebdo en de schietpartijen in Kopenhagen eerst in een cultureel centrum later in een synagoge. En in november waren er de verschrikkelijke aanslagen opnieuw in Parijs. Het zijn geen lokale kwesties. Het zijn fundamentele waarden. Onze waarden. Waarden die horen bij een democratische rechtsstaat die onder vuur wordt genomen. Daarom raakt dit ons zo diep. Het beste bewijs dat die democratische waarden overwinnen is de geschiedenis van het Nederlandse parlement. De Eerste en Tweede Kamer vierden in oktober van dit jaar hun 200-jarig bestaan. Wij kunnen bouwen op een stabiele democratie gebaseerd op de oudste geschreven grondwetvan Europa waarin de vrijheid van meningsuiting persoonlijke vrijheid en de onafhankelijke rechtspraak zijn verankerd. Volgens cijfers van het Sociaal en Cultureel Planbureau worden die door de samenleving breed gewaardeerd. Behalve over onderwerpen die niet stoppen bij onze grenzen de economie de veiligheid in de wereld de vluchtelingenstromen debatteerden we ook over onderwerpen binnen onze landsgrenzen: van pgb's tot de bouw van een gigastal in Grubbenvorst. Er waren 460 plenaire vergaderingen. U diende meer dan 3.500 moties in en stelde meer dan 2.700 schriftelijke vragen. Het was ook een jaar waarin twaalf leden uit de Tweede Kamer vertrokken. Iedereen maakt daarbij een persoonlijke afweging maar voor het instituut is het spijtig dat de doorloop zo groot is. Met ieder Kamerlid dat vertrekt verdwijnt en vertrekt ook een deel van het collectieve geheugen van de Kamer. Gelukkig wordt dat geheugen op andere manieren aangevuld bijvoorbeeld door de dames Agema Voortman Fokke Leijten en Bergkamp en de heren Marcouch Oskam en Hoogland. Zij hebben dit jaar niet alleen bijgedragen aan demografische groei. Met hun dochters en zonen en natuurlijk met de kleindochter van de heer Van Meenen is er perspectief op een nieuwe generatie die politiek met de paplepel meekrijgt. Het Kamerwerk is meer dan de debatten die hier en in de commissiezalen worden gevoerd. Het is ook en misschien zelfs vooral het contact met de samenleving. De Kamer krijgt jaarlijks honderden brieven en e-mails binnen. We kregen in 2015 veel complimenten over de transparantie van de Kamer. De website en livestream worden veel gebruikt. De mensen waren ook enthousiast over de openhuisdagen. De reacties op sociale media maakten duidelijk dat de bezoekers het heel bijzonder vinden om hier rond te lopen. Vooral de Ridderzaal is een grote favoriet. Natuurlijk zijn er ook andere geluiden. Met stip op nummer een: de manier waarop Kamerleden bezig zijn met hun mobiele telefoons. Die leidt bij veel mensen tot ergernis. Ik geef dit gewoon mee. Wat voor de buitenwereld niet altijd zichtbaar is is hoezeer wij leunen op het ambtelijk apparaat. Wij kunnen ons werk niet doen zonder de fractiemedewerkers en alle mensen van de Griffie Bureau Wetgeving het Restaurantbedrijf de Dienst Verslag en Redactie het CIP de communicatiemedewerkers en de beveiligers. Namens de Kamer bedank ik hen voor hun loyaliteit en inzet in het afgelopen jaar. (Geroffel op de bankjes) De voorzitter: Wie ik ook wil bedanken is de parlementaire pers. Die heeft het ons in 2015 niet altijd gemakkelijk gemaakt. (Hilariteit) De voorzitter: Die heeft het ons in 2015 dus niet altijd gemakkelijk gemaakt maar een kritische tegenmacht hoort bij een parlementaire democratie. Zonder dat kunnen wij niet functioneren. Journalisten houden ons een spiegel voor. Zo zei Joost Vullings in november 2015 bij Politieke Junkies iets over de woord- en emotie-inflatie in de politiek. Vroegerwaren Kamerleden "verbaasd" over kwesties. Later werd dat "geschokt". Maar volgens Vullings is dat inmiddels ook passé: tegenwoordig zijn Kamerleden "compleet verbijsterd". Zijn voorspelling voor 2016 is dat Kamerleden zullen zeggen dat ze ergens "echt helemaal kapot" van zijn. Thijs Niemantsverdriet van NRC Handelsblad schreef in september een verhaal over onze oneliners. Kamerleden willen met alle respect boter bij de vis. We slaan piketpaaltjes en zetten stippen op de horizon. En het is hier altijd vijf voor twaalf. Gisteren kwamen daar nog wat krabbeltjes en gemompel over bedragen bij. (Hilariteit) De voorzitter: Ik sluit af. Het was een bewogen jaar waarin heel veel gebeurde in de wereld en in ons parlement zowel inhoudelijk als in de samenstelling ervan. Anouchka van Miltenburg heeft ons parlement drie jaar lang met trots vertegenwoordigd en onze vergaderingen met tomeloze inzet geleid. Ik wil haar vanuit deze stoel namens jullie allen heel erg bedanken. (Geroffel op de bankjes) De voorzitter: Ik hoop dat u de komende weken gebruikt om in relatieve rust werkbezoeken af te leggen wat achterstallig werk te doen of uzelf voor te bereiden op de parlementaire dimensie van het EU-voorzitterschap dat vanaf januari gaat lopen. Alles wat er in de samenleving gebeurt komt hier samen op deze vierkante kilometer. Wij zijn fulltime bezig met het uitzetten van de lange lijnen voor ons land en het zoeken naar concrete oplossingen voor de problemen die mensen zien. Dat moet ook. Maar soms is het ook goed om wat afstand te nemen om te genieten van het samenzijn met uw familie en vrienden. Ik wens u heel mooie dagen en zie u op 12 januari graag in goede gezondheid terug. Dank jullie wel.