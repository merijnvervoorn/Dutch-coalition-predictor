16 Stemmingen moties Invoeringswet Jeugdwet Aan de orde zijn de stemmingen over moties ingediend bij de behandeling van het wetsvoorstel Invoeringswet Jeugdwet te weten: - de motie-Siderius over voorkomen dat de behandeling van kinderen wordt gestaakt (33983 nr. 9); - de motie-Keijzer/Bergkamp over informatie over de transitie van de jeugdzorg (33983 nr. 10); - de motie-Keijzer over een garantstelling voor het overgangsrecht (33983 nr. 11); - de motie-Bergkamp/Keijzer over het inkoopproces in regio's (33983 nr. 12). (Zie vergadering van 8 oktober 2014.) De voorzitter: Op verzoek van mevrouw Siderius stel ik voor haar motie (33983 nr. 9) aan te houden. Daartoe wordt besloten. De voorzitter: De motie-Bergkamp/Keijzer (33983 nr. 12) is in die zin gewijzigd dat zij thans is ondertekend door de leden Bergkamp Keijzer en Ypma en luidt: Motie De Kamer gehoord de beraadslaging overwegende dat het voor een optimale democratische controle voor de gemeenteraden noodzakelijk is om te weten hoe het inkoopproces in hun gemeente ervoor staat; verzoekt de regering alles in het werk te stellen om binnen twee weken transparant te maken welke regio's aangaande het inkoopproces op dit moment onvoldoende zekerheid bieden dat de subsidies voor 1 november 2014 zijn vastgesteld dan wel dat de contracten voor die datum gesloten zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 13 was nr. 12 (33983). Ik stel vast dat wij hier nu over kunnen stemmen. In stemming komt de motie-Keijzer/Bergkamp (33983 nr. 10).De voorzitter: Ik constateer dat de aanwezige leden van de fracties van de PVV het CDA de ChristenUnie 50PLUS/Baay-Timmerman D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Keijzer (33983 nr. 11). De voorzitter: Ik constateer dat de aanwezige leden van de fracties van het CDA 50PLUS/Baay-Timmerman GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Bergkamp c.s. (33983 nr. 13 was nr. 12). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Van Vliet 50PLUS/Baay-Timmerman D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de Groep Bontes/Van Klaveren ertegen zodat zij is aangenomen.