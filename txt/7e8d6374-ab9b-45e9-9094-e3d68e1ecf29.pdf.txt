30 Stemming motie Antisemitisme Stemming motie Antisemitisme Aan de orde is de stemming over een aangehouden motie ingediend bij het debat over antisemitisme te weten: - de motie-Timmermans/Bamenga over zich inzetten voor het uitbreiden van het aantal discriminatierechercheurs (30950 nr. 381). (Zie vergadering van 25 april 2024.) De voorzitter: De motie-Timmermans/Bamenga (30950 nr. 381) is in die zin gewijzigd dat zij thans luidt: Motie De Kamer gehoord de beraadslaging constaterende dat het aantal antisemitische incidenten stijgt en de hoeveelheid meldingen van antisemitisme discriminatie en racisme in alarmerend tempo toeneemt; van mening dat er een grotere aangiftebereidheid ontstaat als burgers erop kunnen vertrouwen dat de politie tot een goede herkenning en afhandeling van discriminatie-incidenten in staat is en dat speciaal opgeleide discriminatierechercheurs hierbij van belang zijn; verzoekt de regering om zich in te zetten voor het uitbreiden van het aantal discriminatierechercheurs en daarbij te streven naar minstens één discriminatierechercheur per politie-eenheid en de Kamer voor het voorjaarsreces te informeren over de voortgang en gaat over tot de orde van de dag. Zij krijgt nr. 427 was nr. 381 (30950). Ik stel vast dat wij hier nu over kunnen stemmen. In stemming komt de gewijzigde motie-Timmermans/Bamenga (30950 nr. 427 was nr. 381). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen. Dank voor uw eindeloze geduld. We gaan kort schorsen. Daarna gaan we verder met de regeling van werkzaamheden. De vergadering wordt enkele ogenblikken geschorst.