8 Regeling van werkzaamheden (Stemmingen) De voorzitter: Ik stel voor zo dadelijk ook te stemmen over de moties ingediend bij het notaoverleg over de initiatiefnota van het lid Leijten "Wmo 2015 in betere banen" over de aangehouden motie-Ronnes/Merkies (28165 nr. 237) de aangehouden motie-Aukje de Vries (32013 nr. 112) en over de aangehouden motie-Omtzigt (33997 nr. 66). Daartoe wordt besloten. De vergadering wordt enkele ogenblikken geschorst. De voorzitter: Ik geef voordat we gaan stemmen het woord aan de heer Graus. De heer Graus (PVV): Bij de stemmingen over de Mijnbouwwet (32849) wil ik graag twee moties aanhouden. Het betreft de motie op stuk nr. 59 over het stopzetten van de de Duitse pompen en de motie op stuk nr. 60 over het vergoeden van de schade door stijgend grondwater. De voorzitter: Op verzoek van de heer Graus stel ik voor zijn moties (32849 nrs. 59 en 60) aan te houden. Daartoe wordt besloten. Ik geef het woord aan mevrouw Dik-Faber. Mevrouw Dik-Faber (ChristenUnie): Bij hetzelfde agendapunt wil ik graag de motie op stuk nr. 56 over één loket voor afhandeling van schade door bodemdaling aanhouden. De voorzitter: Dat zullen wij straks doen. Dan kunnen we nu gaan stemmen.