94 Stemming motie Institutioneel racisme in Nederland Aan de orde is de stemming over een aangehouden motie ingediend bij het debat over institutioneel racisme in Nederland te weten: - de motie-Ouwehand over de gouden koets niet meer in de oude hoedanigheid inzetten (30950 nr. 207). (Zie vergadering van 1 juli 2020.) De voorzitter: De motie-Ouwehand (30950 nr. 207) is in die zin gewijzigd dat zij thans is ondertekend door de leden Ouwehand en Ceder en luidt: Motie De Kamer gehoord de beraadslaging overwegende dat de gouden koets een prominente plaats in onze samenleving inneemt maar symbolen draagt van de Nederlandse koloniale geschiedenis; constaterende dat de gouden koets is gerestaureerd en de komende maanden in het Amsterdam Museum staat; overwegende dat Prinsjesdag een feest van de democratie van alle Nederlanders behoort te zijn en dat de inzet van de gouden koets daaraan dienstbaar zou moeten zijn; overwegende dat het aan de koning is om een keuze te maken voor zijn vervoersmiddel op Prinsjesdag; spreekt uit dat de gouden koets niet past bij het samenbindende karakter van Prinsjesdag en gaat over tot de orde van de dag. Zij krijgt nr. 274 was nr. 207 (30950). Ik stel vast dat wij hier nu over kunnen stemmen. Maar voordat we dat doen geef ik het woord aan mevrouw Simons van BIJ1. Gaat uw gang. Mevrouw Simons (BIJ1): Ik moet bekennen voorzitter dat ik even kwijt ben waar we nu zijn en net over gestemd hebben want ik had graag voor willen stemmen. De voorzitter: Weet u ook waarvoor?Mevrouw Simons (BIJ1): Voor de laatste motie waarover we gestemd hebben. De voorzitter: Dat is de motie-Kuik/Bikker op stuk nr. 19. Mevrouw Simons (BIJ1): Dank u wel. De voorzitter: We zullen uw opmerking meenemen in de Handelingen. In stemming komt de gewijzigde motie-Ouwehand/Ceder (30950 nr. 274 was nr. 207). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen.