38 Stemming motie Liquiditeitssteun Aruba Curaçao en Sint-Maarten Aan de orde is de stemming over een aangehouden motie ingediend bij de behandeling van het wetsvoorstel Wijziging van de begrotingsstaat van Koninkrijksrelaties (IV) voor het jaar 2020 (Incidentele suppletoire begroting inzake liquiditeitssteun Aruba Curaçao en Sint Maarten) te weten: - de motie-Diertens over instellen van een gemeenschappelijke adviescommissie voor coronamaatregelen (35443 nr. 5). (Zie vergadering van 20 mei 2020.) De voorzitter: De motie-Diertens (35443 nr. 5) is in die zin gewijzigd dat zij thans luidt: Motie De Kamer gehoord de beraadslaging constaterende dat de coronacrisis voor Aruba Curaçao en Sint-Maarten ingrijpende gevolgen heeft op economisch sociaal en financieel gebied; constaterende dat het in maart 2020 aan de Tweede Kamer uitgebrachte onderzoeksrapport "Kleine eilanden grote uitdagingen" bevestigt dat de coronacrisis de kwetsbaarheid van kleinschaligheid de zogenaamde "silent crisis" in de Caribische regio en het gebrek aan noodzakelijk onderhoud aan de economieën en de overheidsfinanciën van Curaçao Aruba en Sint-Maarten aantoont; constaterende dat zowel structurele economische hervormingen als de ontwikkeling van een meer robuuste en diverse economie in het Caribisch deel van het Koninkrijk nodig zijn en meer in onderling overleg bevorderd kunnen worden; overwegende dat het daarom van belang is dat toezicht op de in het kader van liquiditeitssteun afgesproken voorwaarden zich niet beperkt tot het controleren van begrotingsdiscipline maar ook helpt om de economische structuur van de CAS-eilanden op middellange en lange termijn te versterken verduurzamen en verbreden; overwegende dat op grond van artikel 37 van het Statuut voor het Koninkrijk der Nederlanden Nederland Aruba Curaçao en Sint-Maarten zo veel mogelijk overleg zullen plegen omtrent alle aangelegenheden waarbij belangen van twee of meer van de landen zijn betrokken; overwegende dat daartoe bijzondere vertegenwoordigers kunnen worden aangewezen en gemeenschappelijke organen worden ingesteld;verzoekt de regering om samen met Aruba Curaçao en Sint-Maarten te bezien of een gemeenschappelijk Koninkrijksorgaan en/of bijzondere vertegenwoordigers kunnen worden ingesteld om invulling te geven aan de ambitie om de CAS-eilanden sociaal-economisch sterker en weerbaarder te maken en daaraan te werken in nauwe samenwerking tussen de vier landen van het Koninkrijk en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 6 was nr. 5 (35443). Ik stel vast dat wij hier nu over kunnen stemmen. In stemming komt de gewijzigde motie-Diertens (35443 nr. 6 was nr. 5). De voorzitter: Ik constateer dat de leden van de fracties van de PvdA GroenLinks DENK 50PLUS Krol/Van Kooten-Arissen en D66 voor deze gewijzigde motie hebben gestemd en de leden van de overige fracties ertegen zodat zij is verworpen. Meneer Van Nispen. De heer Van Nispen (SP): Een eind terug op de stemmingslijst hebben wij een foutje gemaakt bij agendapunt 3 over de Wet inburgering. De voorzitter: Huh? Helemaal ... De heer Van Nispen (SP): Dat is lang geleden alweer hè? Het was al een fout en dan kom je er ook nu pas achter. We waren toch vóór het amendement op stuk nr. 52 (35483). De voorzitter: Deze opmerking zal worden opgenomen in de Handelingen. Mevrouw Tellegen. Mevrouw Tellegen (VVD): Ik neem u nog verder mee terug nu we toch bezig zijn naar de motie op stuk nr. 356 (32820) bij agendapunt 2 het notaoverleg over cultuur en corona. Daar staan wij geregistreerd als vóór maar dat moet tegen zijn. De voorzitter: Dan zal deze opmerking in de Handelingen worden opgenomen. Gelukkig. Het duurt even maar het komt wel goed.