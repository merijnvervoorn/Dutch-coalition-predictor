13 Stemmingen moties Cybersecurity Aan de orde zijn de stemmingen over moties ingediend bij het VAO cybersecurity te weten: - de motie-Van Meenen over het kritisch tegen het licht houden van gekoppelde databestanden (26643 nr. 386); - de motie-Van Nispen/Gesthuizen over niet heimelijk binnendringen van een computersysteem door politie en justitie (26643 nr. 387); - de motie-Tellegen over het actief tegengaan van de legacyproblematiek (26643 nr. 388). (Zie vergadering van 9 februari 2016.) De voorzitter: De motie-Van Meenen (26643 nr. 386) is in die zin gewijzigd dat zij thans is ondertekend door de leden Van Meenen en Verhoeven. Naar mij blijkt wordt de indiening ervan voldoende ondersteund. Zij krijgt nr. 391 was nr. 386 (26643). Ik stel vast dat wij hier nu over kunnen stemmen. In stemming komt de motie-Van Meenen/Verhoeven (26643 nr. 391 was nr. 386). De voorzitter: Ik constateer dat de aanwezige leden van de fracties van de SP de PvdD GroenLinks D66 Houwers de Groep Kuzu/Öztürk Klein de ChristenUnie en de Groep Bontes/Van Klaveren voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Nispen/Gesthuizen (26643 nr. 387). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk en Klein voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Tellegen (26643 nr. 388). De voorzitter: Ik constateer dat deze motie met algemene stemmen is aangenomen.