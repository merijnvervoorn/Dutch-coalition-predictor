18 Stemming brief Voordracht lid van de afdeling klachtenbehandeling van de CTIVD Aan de orde is de stemming over de brief van de vaste commissie voor Binnenlandse Zaken inzake het opmaken van een voordracht ter vervulling van twee vacatures voor een lid van de afdeling klachtenbehandeling van de Commissie van Toezicht op de Inlichtingen- en Veiligheidsdiensten (CTIVD). De voorzitter: Ik stel voor niet schriftelijk te stemmen en de voordracht ter vervulling van de eerste vacature voor een lid van de afdeling klachtbehandeling van de CTIVD als volgt vast te stellen: 1. mevrouw mr. M. Mos; 2. de heer mr. P.J.D.J. Muijen; 3. de heer mr. drs. B. van Nus. Daartoe wordt besloten. De voorzitter: Ik stel voor niet schriftelijk te stemmen en de voordracht ter vervulling van de tweede vacature voor een lid van de afdeling klachtbehandeling van de CTIVD als volgt vast te stellen: 1. de heer mr. P.J.D.J. Muijen; 2. mevrouw mr. M. Mos; 3. de heer mr. drs. B. van Nus. Daartoe wordt besloten.