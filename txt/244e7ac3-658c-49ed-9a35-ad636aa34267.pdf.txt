17 Stemmingen moties Positie van regionale ziekenhuizen Aan de orde zijn de stemmingen over moties ingediend bij het debat over de positie van regionale ziekenhuizen te weten: - de motie-Van den Berg/Kerstens over een leefbaarheidstoets betrekken bij het kwaliteitskader spoedzorg (27295 nr. 156); - de motie-Van den Berg/Ellemeet over organiseren van netwerkbijeenkomsten en zorgtafels in krimpregio's (27295 nr. 157); - de motie-Van Gerven/Van Kooten-Arissen over een beschikbaarheidstoeslag voor regionale ziekenhuizen (27295 nr. 158); - de motie-Van Gerven/Van Kooten-Arissen over de klinische verloskundeafdelingen van Bethesda en Refaja (27295 nr. 159); - de motie-Sazias c.s. over de dekking van de algemene ziekenhuizen (27295 nr. 160); - de motie-Ellemeet c.s. over de oorzaken van de tekorten aan artsen in de regio (27295 nr. 161); - de motie-Dik-Faber over de wijze waarop de IGJ de betrokkenheid van belanghebbenden meeweegt (27295 nr. 162); - de motie-Kerstens over het leveren van maatwerk (27295 nr. 163); - de motie-Kerstens/Van den Berg over geen onomkeerbare stappen ten aanzien van ic's (27295 nr. 164); - de motie-Van der Staaij/Ellemeet over toetsing van de nieuwe standaard (27295 nr. 165). (Zie vergadering van 13 juni 2018.) De voorzitter: De motie-Van den Berg/Kerstens (27295 nr. 156) is in die zin gewijzigd dat zij thans luidt: Motie De Kamer gehoord de beraadslaging constaterende dat aangescherpte kwaliteitsstandaarden grote impact kunnen hebben op regioziekenhuizen en daarmee op de leefbaarheid van de regio en hiermee bij het opstellen van kwaliteitstandaarden geen rekening gehouden wordt; overwegende dat bereikbaarheid onderdeel is van de kwaliteit van de zorg; overwegende dat 90% van de acute zorg basiszorg is; overwegende dat zorgverzekeraars hun zorgplicht goed moeten kunnen uitvoeren;overwegende dat het Zorginstituut nu niet de effecten van aangescherpte kwaliteitstandaarden op de keten (eerstelijns en anderhalvelijnszorg alsmede andere tweedelijns locaties) in kaart brengt en daarmee op de leefbaarheid; constaterende dat het Zorginstituut een budgetimpactanalyse kan (laten) uitvoeren; verzoekt de regering er zorg voor te dragen dat ook een (leefbaarheids)analyse wordt uitgevoerd waarbij gekeken wordt naar de effecten op de keten zodat de belangen van burgers op het punt van behoud van leefbaarheid van de regio worden meegenomen bij het opstellen en beoordelen van het kwaliteitskader spoedzorg en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 167 was nr. 156 (27295). Ik stel vast dat wij hier nu over kunnen stemmen. In stemming komt de gewijzigde motie-Van den Berg/Kerstens (27295 nr. 167 was nr. 156). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP het CDA de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van den Berg/Ellemeet (27295 nr. 157). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze motie hebben gestemd en de leden van de fractie van FvD ertegen zodat zij is aangenomen. In stemming komt de motie-Van Gerven/Van Kooten-Arissen (27295 nr. 158). De voorzitter: Ik constateer dat de leden van de fracties van de SP de PvdD DENK de SGP en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Gerven/Van Kooten-Arissen (27295 nr. 159). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Sazias c.s. (27295 nr. 160). De voorzitter: Ik constateer dat de leden van de fracties van de SP de PvdA de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ellemeet c.s. (27295 nr. 161). De voorzitter: Ik constateer dat deze motie met algemene stemmen is aangenomen. In stemming komt de motie-Dik-Faber (27295 nr. 162). De voorzitter: Ik constateer dat deze motie met algemene stemmen is aangenomen. In stemming komt de motie-Kerstens (27295 nr. 163). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de VVD de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kerstens/Van den Berg (27295 nr. 164). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Staaij/Ellemeet (27295 nr. 165). De voorzitter: Ik constateer dat deze motie met algemene stemmen is aangenomen.