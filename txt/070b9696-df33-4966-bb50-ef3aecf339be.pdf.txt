42 Stemming motie Wijziging vierde antiwitwasrichtlijn Aan de orde is de stemming over een motie ingediend bij de behandeling van het wetsvoorstel Wijziging van de Wet ter voorkoming van witwassen en financieren van terrorisme en de Wet toezicht trustkantoren 2018 Wijziging van de Wet op het financieel toezicht en Wijziging van de Handelsregisterwet 2007 de Wet ter voorkoming van witwassen en financieren van terrorisme en enkele andere wetten te weten: - de motie-Bruins over inzicht voor UBO's in het aantal keren dat hun gegevens in het register zijn opgezocht (35179 nr. 13). (Zie vergadering van 3 december 2019.) De voorzitter: De motie-Bruins (35179 nr. 13) is in die zin gewijzigd dat zij thans luidt: Motie De Kamer gehoord de beraadslaging van mening dat extra waarborgen in de toegang tot het UBO-register nodig zijn; constaterende dat een amendement-Bruins/Van der Linde/Ronnes is ingediend waarmee geregeld wordt dat UBO's inzicht krijgen in hoe vaak ze zijn opgezocht in het register; van mening dat het voor de veiligheid van UBO's van belang kan zijn te weten of hun gegevens zijn verstrekt aan anderen dan betrouwbare partijen zoals overheid notaris bank et cetera; verzoekt de regering in overleg met ondernemers en familiebedrijven te onderzoeken hoe het register zo kan worden ingericht dat categorieÃ«n gebruikers kunnen worden onderscheiden en dat UBO's op verzoek inzicht kunnen krijgen in hoe vaak hun gegevens zijn verstrekt per categorie en wat de toegevoegde waarde daarvan is en zodra mogelijk en bij voldoende meerwaarde dit bij een volgende update van het systeem te implementeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 18 was nr. 13 (35179). Ik stel vast dat wij hier nu over kunnen stemmen.In stemming komt de gewijzigde motie-Bruins (35179 nr. 18 was nr. 13). De voorzitter: Ik constateer dat de leden van de fracties van GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.