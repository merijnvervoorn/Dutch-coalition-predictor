41 Stemming motie Natuur Aan de orde is de stemming over een aangehouden motie ingediend bij het VAO Natuur te weten: - de gewijzigde motie-Wassenberg/Graus over vergoedingen aan lokale en regionale wildopvangcentra (33576 nr. 182 was nr. 175). (Zie vergadering van 5 december 2019.) De voorzitter: De gewijzigde motie-Wassenberg/Graus (33576 nr. 182 was nr. 175) is in die zin nader gewijzigd dat zij thans luidt: Motie De Kamer gehoord de beraadslaging constaterende dat wildopvangcentra in het hele land moeite hebben om financieel het hoofd boven water te houden; overwegende dat het van belang is dat de co√∂rdinatie tussen provincies gemeenten en stakeholders versterkt wordt om te voorkomen dat wildopvangcentra omvallen; verzoekt de regering om in samenwerking met gemeenten provincies en stakeholders een uniforme landelijke richtlijn te ontwikkelen voor vergoedingen aan lokale en regionale wildopvangcentra en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 184 was nr. 182 (33576). Ik stel vast dat wij hier nu over kunnen stemmen. In stemming komt de nader gewijzigde motieWassenberg/Graus (33576 nr. 184 was nr. 182). De voorzitter: Ik constateer dat deze nader gewijzigde motie met algemene stemmen is aangenomen. De heer Van Weyenberg. De heer Van Weyenberg (D66): Voorzitter. Bij agendapunt 26 de stemmingen over moties ingediend bij het VAO Dieren in de veehouderij zouden wij geacht willen worden voor de motie op stuk nr. 229 te hebben gestemd.De voorzitter: Dan zal dat in de Handelingen worden opgenomen. De heer Wassenberg. De heer Wassenberg (PvdD): Voorzitter. Veel dank aan de collega's die allemaal voor de motie op stuk nr. 182 hebben gestemd. De minister heeft die motie ontraden. Ik zou graag een brief van haar willen ontvangen waarin zij schrijft hoe ze die motie uit gaat voeren. De voorzitter: Ik stel voor het stenogram van dit deel van de vergadering door te geleiden naar het kabinet.