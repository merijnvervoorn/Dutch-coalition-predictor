7 Stemmingen moties Voortgang gebiedsprogramma's en overleg landbouwakkoord Aan de orde zijn de stemmingen over moties ingediend bij het tweeminutendebat Voortgang gebiedsprogramma's en overleg landbouwakkoord te weten: - de motie-Van der Plas over geld uit de Wet Transitiefonds niet gebruiken voor zogenaamd "verplichtend instrumentarium" zoals gedwongen onteigening van boerenbedrijven (30252 nr. 88); - de motie-Van der Plas over een flexibele opstelling richting de provinciebesturen als de gebiedsplannen nog nadere invulling behoeven (30252 nr. 89); - de motie-Akerboom over het stellen van een deadline voor een besluit tot indeplaatsstelling (30252 nr. 90); - de motie-Akerboom c.s. over het wettelijk borgen van een substantiële bijdrage van agro-industriële bedrijven banken en supermarkten (30252 nr. 91); - de motie-Bromet c.s. over het staken van pogingen tot een landbouwakkoord bij geen overeenstemming voor dinsdag 23 mei 2023 17.00 uur (30252 nr. 92). (Zie vergadering van 16 mei 2023.) De voorzitter: Op verzoek van mevrouw Akerboom stel ik voor haar motie (30252 nr. 91) aan te houden. Daartoe wordt besloten. De voorzitter: Er zijn vandaag ook twee moties waar we hoofdelijk over gaan stemmen maar dat doen we straks. Mevrouw Van der Plas verzoekt om haar aangehouden motie op stuk nr. 88 (30252) alsnog in stemming te brengen. In stemming komt de motie-Van der Plas (30252 nr. 88). De voorzitter: Ik constateer dat de leden van de fracties van Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van der Plas (30252 nr. 89). De voorzitter: Ik constateer dat de leden van de fracties van de SP DENK Fractie Den Haan Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Akerboom (30252 nr. 90). De voorzitter: Ik constateer dat de leden van de fracties van GroenLinks BIJ1 Volt Fractie Den Haan de PvdA de PvdD en Lid Gündoğan voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bromet c.s. (30252 nr. 92). De voorzitter: Ik constateer dat de leden van de fracties van de SP GroenLinks BIJ1 Volt Fractie Den Haan de PvdA en de PvdD voor deze motie hebben gestemd en de leden van de overige fracties ertegen zodat zij is verworpen.