19 Stemmingen moties Sluiting intensive care Zuyderlandziekenhuis Heerlen Stemmingen moties Sluiting intensive care Zuyderlandziekenhuis Heerlen Aan de orde zijn de stemmingen over moties ingediend bij het debat over de sluiting van de intensive care van het Zuyderlandziekenhuis in Heerlen te weten: - de motie-Dijk/Bushoff over uitspreken dat het kabinet de regie naar zich toe moet trekken en het Zuyderlandziekenhuis in Heerlen volwaardig moet houden (31765 nr. 871); - de motie-Bushoff/Dijk over blijvende inzet voor een volwaardig ziekenhuis in Heerlen (31765 nr. 872); - de motie-Paulusma c.s. over een zorgvuldig proces om invulling te geven aan de plicht van zorgaanbieders om ketenpartners gemeenten en inwoners te informeren over en te betrekken bij plannen voor het aanbod acute zorg (31765 nr. 873); - de motie-Claassen/Van der Plas over een pilot in het Zuyderlandziekenhuis om de administratieve lasten te halveren met actiepunten uit het regeerprogramma (31765 nr. 874); - de motie-Claassen/Van der Plas over een pilot in het Zuyderlandziekenhuis met een vast budget voor spoedeisende hulp intensivecareafdelingen en acute verloskunde (31765 nr. 875); - de motie-Van der Plas over de handreiking inzetten om te waarborgen dat de spoedeisende hulp het geboortecentrum en de ic van het Zuyderlandziekenhuis in Heerlen openblijven (31765 nr. 876); - de motie-Tielen c.s. over de risico's in kaart brengen van het niet voldoen aan de kwaliteitseisen en de minimumnormen voor de afdelingen spoedeisende hulp (31765 nr. 877); - de motie-Krul c.s. over het initiatief nemen om uiterlijk in de eerste helft van 2025 tot een plan te komen voor goede en veilige geboortezorg in Heerlen (31765 nr. 878). (Zie vergadering van 26 september 2024.) De voorzitter: De motie-Tielen c.s. (31765 nr. 877) is in die zin gewijzigd dat zij thans luidt: Motie De Kamer gehoord de beraadslaging constaterende dat het Kwaliteitskader Spoedzorgketen in februari 2020 door het Zorginstituut is gepubliceerd; overwegende dat het RIVM jaarlijks constateert dat zeker tijdens de nachtopenstelling niet alle spoedeisendehulpafdelingen aan alle kwaliteitseisen en minimumnormen voldoen;verzoekt de regering om de betrokken zorgaanbieders zorgverzekeraars en patiënten te vragen de kwaliteitseisen en de bijbehorende minimumnormen waar nodig te actualiseren en gaat over tot de orde van de dag. Zij krijgt nr. 879 was nr. 877 (31765). De motie-Krul c.s. (31765 nr. 878) is in die zin gewijzigd dat zij thans is ondertekend door de leden Krul Dijk Bushoff Daniëlle Jansen Tielen en Bikker. Zij krijgt nr. 880 was nr. 878 (31765). Ik stel vast dat wij nu over deze gewijzigde moties kunnen stemmen. Een stemverklaring van de heer Eerdmans van de fractie van JA21. De heer Eerdmans (JA21): Voorzitter dank u wel. Ik heb het debat over het Zuyderlandziekenhuis gevolgd. En ik was niet de enige. De hele publieke tribune zat vol met medisch specialisten. Duidelijk is dat de minister heeft toegezegd te werken aan een oplossing voor de mensen in de regio Heerlen die met spoed geholpen moeten worden maar de realiteit is dat het volledig openhouden van het ziekenhuis niet gaat lukken. Dat is geen fijne boodschap. Het is denk ik ook een realitycheck voor de minister zelf na grote woorden tijdens de verkiezingscampagne. Maar wij stemmen dus tegen alle linkse moties hierover. Wij wachten de daden van de minister af. Ik zal ook tegen de moties-Van der Plas -Tielen en -Krul stemmen. Precies om dezelfde reden stem ik dus eigenlijk tegen alle moties. De voorzitter: Ja heel simpel. Als u dat nou gewoon zegt … De stemverklaring van de heer Eerdmans: wij stemmen overal tegen. Nou dank u wel. In stemming komt de motie-Dijk/Bushoff (31765 nr. 871). De voorzitter: Ik constateer dat de leden van de fracties van de SP GroenLinks-PvdA de PvdD DENK de ChristenUnie het CDA BBB FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bushoff/Dijk (31765 nr. 872). De voorzitter: Ik constateer dat de leden van de fracties van de SP GroenLinks-PvdA de PvdD DENK de ChristenUnie de SGP het CDA BBB FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Paulusma c.s. (31765 nr. 873). De voorzitter:Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA de VVD BBB FVD en de PVV voor deze motie hebben gestemd en de fractie van JA21 ertegen zodat zij is aangenomen. In stemming komt de motie-Claassen/Van der Plas (31765 nr. 874). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de ChristenUnie de SGP het CDA BBB FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Claassen/Van der Plas (31765 nr. 875). De voorzitter: Ik constateer dat de leden van de fracties van de SP GroenLinks-PvdA de PvdD DENK NSC de ChristenUnie de SGP het CDA BBB FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Plas (31765 nr. 876). De voorzitter: Ik constateer dat de leden van de fracties van de SP GroenLinks-PvdA de PvdD DENK de ChristenUnie de SGP het CDA BBB FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Tielen c.s. (31765 nr. 879 was nr. 877). De voorzitter: Ik constateer dat de leden van de fracties van Volt D66 NSC de ChristenUnie de SGP de VVD en FVD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Krul c.s. (31765 nr. 880 was nr. 878). De voorzitter: Ik constateer dat deze gewijzigde motie met algemene stemmen is aangenomen. Mevrouw Van der Plas. Mevrouw Van der Plas (BBB): Dank u wel voorzitter. Mijn motie op stuk nr. 876 over de handreiking inzetten om te waarborgen dat de spoedeisende hulp het geboortecentrum en de ic van het Zuyderlandziekenhuis in Heerlen openblijven was ontraden. Ik zou graag van de minister willen weten hoe ze de motie gaat uitvoeren. De voorzitter: Ik zal het stenogram van dit deel van de vergadering doorgeleiden aan het kabinet.