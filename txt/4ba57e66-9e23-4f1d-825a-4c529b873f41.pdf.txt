17 Stemmingen moties Verantwoording ministerie van Economische Zaken (XIII) en het Diergezondheidsfonds 2017 (deel LNV) Aan de orde zijn de stemmingen over moties ingediend bij het debat over de verantwoording ministerie van Economische Zaken (XIII) en het Diergezondheidsfonds 2017 (deel LNV) te weten: - de motie-Bromet over een toekomstbestendige landbouwsector; (34950-XIII nr. 14); - de motie-Ouwehand over een plan van aanpak ter vermindering van het aantal stalbranden; (34950-XIII nr. 15); - de motie-Ouwehand over schoonspuiten van dieren met een hogedrukspuit verbieden (34950-XIII nr. 16). (Zie wetgevingsoverleg van 21 juni 2018.) De voorzitter: De motie-Ouwehand (34950-XIII nr. 16) is in die zin gewijzigd dat zij thans luidt: Motie De Kamer gehoord de beraadslaging constaterende dat een hogedrukspuit niet bedoeld is om dieren mee af te spuiten en dat in de handleiding van hogedrukspuiten wordt gewaarschuwd dat je de spuit niet op mensen of dieren moet richten; constaterende dat kalfjes en runderen op veemarkten toch worden schoongespoten met een hogedrukspuit wat in strijd is met artikel 2.1 van de Wet dieren dat stelt dat het verboden is om zonder redelijk doel of met overschrijding van hetgeen ter bereiking van zodanig doel toelaatbaar is bij een dier pijn of letsel te veroorzaken dan wel de gezondheid of het welzijn van het dier te benadelen; verzoekt de regering het schoonspuiten van dieren met een hogedrukspuit te verbieden al dan niet door in de handhavingsprotocollen van de NVWA te laten opnemen dat voor het schoonmaken van dieren het gebruik van een hogedrukspuit in elk geval niet is toegestaan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 16 (34950-XIII). Ik stel vast dat wij hier nu over kunnen stemmen. In stemming komt de motie-Bromet (34950-XIII nr. 14).De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ouwehand (34950-XIII nr. 15). De voorzitter: Ik constateer dat de leden van de fracties van de PvdD DENK en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Ouwehand (34950XIII nr. 17 was nr. 16). De voorzitter: Ik constateer dat de leden van de fracties van de SP de PvdA GroenLinks de PvdD DENK en de PVV voor deze gewijzigde motie hebben gestemd en de leden van de overige fracties ertegen zodat zij is verworpen.