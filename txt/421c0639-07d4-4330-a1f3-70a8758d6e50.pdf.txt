7 Regeling van werkzaamheden De voorzitter: Aan de orde is een reguliere korte regeling van werkzaamheden en daarna een extra regeling. Ik stel voor toe te voegen aan de agenda van de Kamer: - het tweeminutendebat Innovatie en Ruimtevaart (CD d.d. 01/11) met als eerste spreker het lid Van Strien van de VVD; - het tweeminutendebat Besluit verlaagde omzetdrempels zorg (32620 nr. 276) met als eerste spreker het lid Hijink van de SP. Ik deel aan de Kamer mee dat de vaste commissie voor Economische Zaken en Klimaat tot haar ondervoorzitter heeft gekozen het lid Valstar. Ik stel voor dinsdag 8 november aanstaande ook te stemmen over: - het wetsvoorstel Wijziging van de begrotingsstaat van het Ministerie van Binnenlandse Zaken en Koninkrijksrelaties (VII) voor het jaar 2022 (de Derde incidentele suppletoire begroting inzake huisvestingspakket migratiecrisis) (36183); - de aangehouden motie-Van der Molen/De Hoop (35925A nr. 85). Op verzoek van de fractie van de VVD benoem ik in de vaste commissie voor Volksgezondheid Welzijn en Sport het lid Richardson tot lid in de bestaande vacature. Overeenkomstig de voorstellen van de voorzitter wordt besloten. De voorzitter: Daarmee zijn we aan het einde gekomen van de reguliere regeling van werkzaamheden.