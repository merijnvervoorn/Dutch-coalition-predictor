13 Stemmingen moties Meststoffenwet Aan de orde zijn de overige stemmingen over moties ingediend bij de behandeling van het wetsvoorstel Wijziging van de Meststoffenwet in verband met tijdelijke verhoging van het afromingspercentage bij overgang van een fosfaatrecht (35208) te weten: - de motie-De Groot/Dik-Faber over omissies in de regelgeving repareren (35208 nr. 13); - de motie-Moorlag over een systeem waarin inname en wederuitgifte van fosfaatrechten via een overheidsmestbank verloopt (35208 nr. 14). (Zie wetgevingsoverleg van 29 mei 2019.) In stemming komt de motie-De Groot/Dik-Faber (35208 nr. 13). De voorzitter: Ik constateer dat deze motie met algemene stemmen is aangenomen. In stemming komt de motie-Moorlag (35208 nr. 14). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. Hiermee zijn we aan het eind van de stemmingen gekomen. De vergadering wordt van 17.21 uur tot 19.12 uur geschorst. Voorzitter: Bergkamp