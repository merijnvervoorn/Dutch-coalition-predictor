16 Stemmingen moties Het niet-indexeren van het basiskinderbijslagbedrag Aan de orde zijn de stemmingen over moties ingediend bij de behandeling van het wetsvoorstel Wet niet-indexeren van het basiskinderbijslagbedrag en het extra bedrag van de kinderbijslag in de Algemene Kinderbijslagwet over de jaren 2022 2023 en deels over 2024 te weten: - de motie-Kwint over niet indexeren van salarissen van Kamerleden en bewindspersonen (35845 nr. 11); - de motie-Kwint over fors verlagen van de standaardboete bij de SVB (35845 nr. 12); - de motie-Kwint over de overheid zelf melding bij de SVB laten doen van de uithuisplaatsing van kinderen (35845 nr. 13); - de motie-Van Baarle over het effect op kinderarmoede en lage inkomens monitoren (35845 nr. 15); - de motie-Palland c.s. over een nota van wijziging om eventuele overdekking te voorkomen (35845 nr. 16); - de motie-Omtzigt c.s. over een commissie instellen die de normen voor het bestaansminimum vastlegt (35845 nr. 17); - de motie-Omtzigt c.s. over in alle publicaties van de Nederlandse regering alleen de relatieve-armoededefinitie gebruiken (35845 nr. 18). (Zie vergadering van 13 oktober 2021.) De voorzitter: We gaan nu naar de stemmingen onder punt 11 over de moties ingediend bij de behandeling van het wetsvoorstel Wet niet-indexeren van het basiskinderbijslagbedrag en het extra bedrag van de kinderbijslag in de Algemene Kinderbijslagwet over de jaren 2022 2023 en deels over 2024. In stemming komt de motie-Kwint (35845 nr. 11). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdD Lid Omtzigt BBB de PVV en FVD voor deze motie hebben gestemd en de leden van de overige fracties ertegen zodat zij is verworpen. Voordat we verdergaan geef ik het woord aan de heer Gijs van Dijk. De heer Gijs van Dijk (PvdA): Voorzitter. Wij zwaaiden ook om voor te stemmen bij de motie van de heer Kwint over het niet indexeren. De voorzitter: Dank u wel. We zullen dit opnemen in de Handelingen. In stemming komt de motie-Kwint (35845 nr. 12).De voorzitter: Ik constateer dat deze motie met algemene stemmen is aangenomen. In stemming komt de motie-Kwint (35845 nr. 13). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Baarle (35845 nr. 15). De voorzitter: Ik constateer dat deze motie met algemene stemmen is aangenomen. In stemming komt de motie-Palland c.s. (35845 nr. 16). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. De heer Omtzigt. De heer Omtzigt (Lid Omtzigt): Voorzitter er is nu een motie aangenomen om geen overdekking te hebben en een nota van wijziging te krijgen. Nou is er vanmorgen een nota van wijziging gekomen maar in die nota staat dat er 130 miljoen gedekt moet worden terwijl er 100 miljoen aan kosten in zit. Er wordt dus 30 miljoen overgedekt en misschien nog wel meer want er zit nog een tweede mechanisme tot 400 miljoen in. Nogmaals al deze dingen had je kunnen voorkomen door gewoon een korte heropening. Ook de tekst van het wetsvoorstel … De voorzitter: Meneer Omtzigt ik snap dat u … U herhaalt het maar we hebben net actie en reactie gehad. Er is geen meerderheid voor. U heeft net ook een stemverklaring gegeven dus ik wil nu echt doorgaan met de stemmingen. De heer Omtzigt (Lid Omtzigt): Laten we dan … De voorzitter: Nee. Ik vind het heel vervelend om te zeggen en ik wil u ook niet onderbreken maar dit is geen stemverklaring. We zitten midden in de stemmingen dus óf u legt een stemverklaring af óf we gaan door met de stemmingen.De heer Omtzigt (Lid Omtzigt): Maar ik maak een punt van orde. Dat punt van orde is dat we hier een wetsvoorstel aannemen waarvan de titel de lading niet dekt en dat de motie die net is aangenomen niet volledig wordt uitgevoerd via de nota van wijziging die daarvóór was ingediend. Als je een potje wilt maken van wetgeving moet je het op deze manier doen. We hebben hier rapporten over de kinderopvangtoeslag en over van alles over hoe we omgaan met wetgeving maar als wij gewoon vragen om een uitleg en als wij als oppositie ook nog eens zeggen dat we ervoor zullen zorgen dat er deze week gestemd kan worden — dat is echt geen probleem; we kunnen deze week stemmen — dan … De voorzitter: Dank u wel meneer Omtzigt. U heeft uw punt volgens mij een paar keer heel duidelijk gemaakt. Er is helaas geen meerderheid voor uw verzoek. Ik zie dat mevrouw Simons ook naar voren wil komen voor een punt van orde maar laten we even reëel zijn: we zijn aan het stemmen. Punten van orde doen we eigenlijk bij debatten en dit is geen debat. Ik wil u echt vragen om u gewoon even aan deze regels te houden. Als u een punt duidelijk wilt maken kunt u dat doen in de debatten die nog volgen. Ik vind het vervelend om te zeggen maar we zijn aan het stemmen; dit is geen debat. In stemming komt de motie-Omtzigt c.s. (35845 nr. 17). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Omtzigt c.s. (35845 nr. 18). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de SGP Lid Omtzigt JA21 BBB en de PVV voor deze motie hebben gestemd en de leden van de overige fracties ertegen zodat zij is verworpen.