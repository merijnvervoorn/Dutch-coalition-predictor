8 Regeling van werkzaamheden (stemmingen) De voorzitter: Voordat we gaan stemmen willen een aantal leden nog het woord over de stemmingslijst. Ik geef het woord aan de heer Jasper van Dijk van de SP. De heer Jasper van Dijk (SP): Voorzitter. Onder punt 15 van de stemmingslijst wil ik graag de motie op stuk 34000-VIII nr. 107 aanhouden. De voorzitter: Op verzoek van de heer Jasper van Dijk stel ik voor zijn motie (34000-VIII nr. 107) aan te houden. Daartoe wordt besloten. De voorzitter: Dan is het woord aan mevrouw Gesthuizen van de SP. Mevrouw Gesthuizen (SP): Voorzitter. Ik wil graag de motie op stuk 34101 nr. 4 onder punt 5 van de stemmingslijst aanhouden. De voorzitter: Op verzoek van mevrouw Gesthuizen stel ik voor haar motie (34101 nr. 4) aan te houden. Daartoe wordt besloten. De voorzitter: Het woord is aan mevrouw Ypma van de Partij van de Arbeid. Mevrouw Ypma (PvdA): Voorzitter. Ik wil graag de motie op stuk 31289nr. 239 onder punt 14 van de stemmingslijst aanhouden. De voorzitter: Op verzoek van mevrouw Ypma stel ik voor haar motie (31289 nr. 239) aan te houden. Daartoe wordt besloten.