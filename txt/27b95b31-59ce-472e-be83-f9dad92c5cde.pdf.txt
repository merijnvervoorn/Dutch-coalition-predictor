7 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor dinsdag aanstaande ook te stemmen over twee brieven van de vaste commissie voor Veiligheid en Justitie over het opmaken van een voordracht van kandidaten ter vervulling van een vacature van raadsheer in de strafkamer en een vacature van raadsheer in de belastingkamer van de Hoge Raad (33785 nrs. 17 en 18). Ik stel voor toe te voegen aan de agenda van de Kamer: - het Voorstel van wet van het lid Van Rooijen tot tijdelijke wijziging van de Pensioenwet en de Wet verplichte beroepspensioenregeling in verband met het invoeren van een maatregel tot onder meer aanpassing van de disconteringsvoet waartegen pensioenfondsen hun pensioenverplichtingen moeten berekenen (Tijdelijke wet aanpassing disconteringsvoet) (34606); - het wetsvoorstel Wijziging van enige onderwijswetten in verband met het aanbrengen van enkele aanpassingen met beperkte beleidsmatige gevolgen en enkele technische wijzigingen met betrekking tot onder andere de bekostiging van passend onderwijs en de invoering van het lerarenregister (34732). Ik deel mee dat de volgende aangehouden moties zijn vervallen: 33037-207; 31477-13; 34300-X-105; 29398-517; 21501-201168; 34550-VIII-85;34596-11; 33037-206; 28286-914. Ik stel voor de volgende stukken van de stand van werkzaamheden af te voeren: 25424-370; 29689-860; 34352-58; 28286-921; 34437-2; 28286886; 22112-2372; 22112-2341; 34437-1. Overeenkomstig de voorstellen van de voorzitter wordt besloten. De voorzitter: Dan geef ik nu de heer Nijboer het woord. De heer Nijboer (PvdA): Dank u wel voorzitter. Er is zojuist gestemd over het verzoek aan het kabinet om zo spoedig mogelijk met stoom en kokend water een wetsvoorstel over het eigen risico te behandelen. Daarvoor was de deadline 1 oktober maar er zijn meer deadlines: voor toeslagen voor het kindgebonden budget voor een aantal fiscale regelingen. Die moeten voor 15 oktober duidelijk zijn willen ze volgend jaar ingaan. Voorzitter. Ik vraag om een brief van de informateur uiterlijk te ontvangen dinsdag om 12.00 uur 's middags om ons uiteen te zetten of ook op die terreinen de zorgtoeslag het kindgebonden budget de huurtoeslag en andere fiscale regelingen wijzigingen zijn te voorzien voor volgend jaar.Mevrouw Agema (PVV): Voorzitter ik wil dit op zich best steunen maar het zou wel fijn zijn dat de Partij van de Arbeid ook komt stemmen als er een debat en stemmingen komen over die brief. Dan heeft het misschien nog zin. De heer Nijboer (PvdA): Voorzitter een punt van orde. Wij hebben in de Kamer ook pairafspraken. De PvdA was voltallig aanwezig behalve de mensen die bijvoorbeeld in het buitenland zijn. Premier Rutte is in het buitenland wat gepaird was. Wij waren voltallig aanwezig mevrouw Agema. Dat kan de PVV ook bij vele debatten hier niet zeggen ondanks het feit dat het de tweede partij van het land is. De voorzitter: U heeft uw punt gemaakt mevrouw Agema. De heer Van Rooijen (50PLUS): Voorzitter voor alle zuiverheid. Er is gisteren staatsrechtelijk geschiedenis geschreven doordat een fractie van de Kamer aan een formateur verzoekt om een demissionaire minister te vragen bij noodprocedure een wetgevingsvoorstel te doen en die minister dat ook onmiddellijk opvolgt. Dat verdient navolging zo blijkt ook vandaag maar ik wil ervoor waarschuwen dat dit staatsrechtelijk eigenlijk niet zou kunnen. De voorzitter: Dat is gisteren uitgebreid besproken. Het gaat er nu om dat de heer Nijboer om een brief vraagt. Op zich is dat een individueel recht maar ik geef u wel de gelegenheid om u uit te spreken. De heer Van Rooijen (50PLUS): Wij steunen wel de brief. De voorzitter: Dank u wel. De heer Kuzu (DENK): Voorzitter wij steunen het voorstel van de heer Nijboer. Het is belangrijk om aan mensen in het land duidelijkheid te geven en dat kan op deze manier. De heer Dijkgraaf (SGP): Voorzitter snel duidelijkheid is essentieel dus steun. De heer Snels (GroenLinks): Steun voor het verzoek. Mevrouw Leijten (SP): Voorzitter er kan natuurlijk ook gewoon een regeerakkoord deze kant op komen dan kunnen wij aan de slag. Maar zolang wij dat nog niet hebben steun ik het verzoek van harte.De voorzitter: Dank u wel. Mevrouw De Vries wil nog iets zeggen? Nee dat hoeft niet? Ik stel voor het stenogram van dit deel van de vergadering door te geleiden naar het kabinet nee naar de informateur. Ik anticipeer alvast op een nieuw kabinet. De heer Kuzu. De heer Kuzu (DENK): Voorzitter. Een verontrustend rapport en een verontrustend bericht namelijk dat een mensenrechtenorganisatie van de Europese Unie constateert dat de Nederlandse moslim zich vaker gediscrimineerd en minder verbonden voelt met Nederland. Daarmee voeren wij in de Europese Unie het verkeerde lijstje aan. Ik wil het kabinet graag vragen om een appreciatie van dit rapport en een debat hierover. De heer De Graaf (PVV): Voorzitter als we een debat gaan voeren wil ik een debat voeren op basis van feiten en niet op basis van gekwetste gevoelens van een groep die een ideologie aanhangt ... De heer Kuzu (DENK): En daarom dit onderzoek voorzitter. De voorzitter: Heren! De heer De Graaf (PVV): ... Een ideologie aanhangt die per definitie uitsluit en discrimineert. De voorzitter: Dus u steunt het niet? De heer De Graaf (PVV): Inderdaad. De heer Jasper van Dijk (SP): Steun. Mevrouw Dik-Faber (ChristenUnie): Voorzitter opvallend. De ChristenUnie wil een kabinetsbrief maar steunt nog niet het debat. Mevrouw Voortman (GroenLinks): Voorzitter wij zouden ook heel graag die brief willen. Ik heb gisteren in de procedurevergadering Sociale Zaken voorgesteld om zo snel mogelijk nadat er een kabinet is een algemeen overleg te voeren over integratie. Dit zou daar ook heel goed bij betrokken kunnen worden. Dan hebben wij binnen waarschijnlijk enkele weken het debat dat deheer Kuzu wil. Dus geen steun voor een plenair debat maar voor dat commissiedebat dat al geregeld is. De heer Bouali (D66): Het is een heel belangrijk rapport dat deel ik met de heer Kuzu. Dus daarom wel steun voor een brief niet voor een debat. Mevrouw Van Toorenburg (CDA): Steun voor een brief en voor een debat en dat kan ook te zijner tijd worden betrokken bij een debat over integratie. De heer Gijs van Dijk (PvdA): Voorzitter steun voor een brief. Ik zou het ook graag in de commissie voor Sociale Zaken willen bespreken als we dat gaan inplannen met een nieuw kabinet. Mevrouw Van Brenk (50PLUS): Voorzitter ik steun het voorstel van mevrouw Voortman. De voorzitter: Er is geen meerderheid. Dank u wel meneer Kuzu. Verder stel ik voor om het stenogram van dit deel van de vergadering door te geleiden naar het kabinet. Daarmee zijn we aan het eind gekomen van de regeling van werkzaamheden. De vergadering wordt van 13.52 uur tot 14.00 uur geschorst.