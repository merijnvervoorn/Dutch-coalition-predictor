24 Stemming motie Slotwet EZK LNV en het Diergezondheidsfonds (LNV-deel) Aan de orde is de stemming over een aangehouden motie ingediend bij de behandeling van het wetsvoorstel Jaarverslag en Slotwet van het Ministerie van Economische Zaken en Klimaat Ministerie van Landbouw Natuur en Voedselkwaliteit en Diergezondheidsfonds 2018 te weten: - de motie-Ouwehand over een parlementaire enquête naar het functioneren van de NVWA (35200-XIII nr. 23). (Zie vergadering van 4 juli 2019.) De voorzitter: De motie-Ouwehand (35200-XIII nr. 23) is in die zin gewijzigd dat zij thans luidt: Motie De Kamer gehoord de beraadslaging constaterende dat er in de afgelopen elf jaar vele rapporten zijn verschenen waaruit blijkt dat er zeer ernstige tekortkomingen zijn in de inrichting en de uitvoering van het toezicht op dierenwelzijn en voedselveiligheid; constaterende dat verbeterplannen en reorganisaties daar geen enkele verbetering in hebben gebracht; spreekt uit dat er een parlementaire enquête moet komen naar het toezicht op de vee- en vleessector en het functioneren van de NVWA; verzoekt het Presidium voorstellen te doen over de opzet en de vorm van dit onderzoek en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 27 was nr. 23 (35200-XIII). Ik stel vast dat wij hier nu over kunnen stemmen. In stemming komt de gewijzigde motie-Ouwehand (35200XIII nr. 27 was nr. 23). De voorzitter: Ik constateer dat de leden van de fracties van de SP de PvdD Van Kooten-Arissen de PVV en Van Haga voor deze gewijzigde motie hebben gestemd en de leden van de overige fracties ertegen zodat zij is verworpen.