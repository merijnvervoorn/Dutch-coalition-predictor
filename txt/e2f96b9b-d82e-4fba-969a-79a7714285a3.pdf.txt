16 Stemmingen moties Reclassering Aan de orde zijn de stemmingen over moties ingediend bij het VAO Reclassering te weten: - de motie-Oskam c.s. over doorverwijzen van verwarde personen naar de reguliere ggz (29270 nr. 100); - de motie-Helder over de opgelegde taakstraf in de eigen woonomgeving laten uitvoeren (29270 nr. 103). (Zie vergadering van 3 juni 2015.) In stemming komt de motie-Oskam c.s. (29270 nr. 100). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Houwers de Groep Kuzu/Öztürk 50PLUS Van Vliet D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Helder (29270 nr. 103). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA en de SGP voor deze motie hebben gestemd en de aanwezige leden van de overige fracties ertegen zodat zij is verworpen.