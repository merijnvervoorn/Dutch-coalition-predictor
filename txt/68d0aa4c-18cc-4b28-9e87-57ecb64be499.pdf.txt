27 Stemmingen moties Emancipatiebeleid Aan de orde zijn de stemmingen over moties ingediend bij het VAO Emancipatiebeleid te weten: - de motie-Bergkamp c.s. over de inzet van gespecialiseerde rechercheurs bij discriminatie (30420 nr. 324); - de motie-Van den Hul/Özütok over een advies over het tegengaan van stereotypering in de media (30420 nr. 326); - de motie-Bisschop over een professionele standaard voor de behandeling van transgenders (30420 nr. 327). (Zie vergadering van 27 juni 2019.) In stemming komt de motie-Bergkamp c.s. (30420 nr. 324). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van den Hul/Özütok (30420 nr. 326). De voorzitter: Ik constateer dat de leden van de fracties van de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. Mevrouw Bergkamp. Mevrouw Bergkamp (D66): Nu onze motie op stuk nr. 324 is aangenomen hoewel het kabinet de motie eerst ontraadde zou ik heel graag binnen twee weken een brief van het kabinet willen over hoe het deze motie wil uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Bisschop (30420 nr. 327). De voorzitter: Ik constateer dat de leden van de fracties van de SGP de ChristenUnie en de PVV voor deze motie hebben gestemd en de leden van de overige fracties ertegen zodat zij is verworpen.