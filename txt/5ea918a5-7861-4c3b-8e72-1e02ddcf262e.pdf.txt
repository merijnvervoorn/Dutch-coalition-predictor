14 Stemming motie Sociale staat van Nederland Aan de orde is de stemming over een aangehouden motie ingediend bij het VAO Sociale staat van Nederland te weten: - de motie-Van Brenk over tegemoetkomen aan de Surinaams-Nederlandse ouderen met een AOW-gat (24515 nr. 564). (Zie vergadering van 3 september 2020.) De voorzitter: De motie-Van Brenk (24515 nr. 564) is in die zin gewijzigd dat zij thans luidt: Motie De Kamer gehoord de beraadslaging constaterende dat ruim 30.000 Nederlandse ouderen van Surinaamse afkomst een AOW-gat hebben; constaterende dat de problematiek van de onvolledige AOW-opbouw door Nederlandse ouderen van Surinaamse herkomst ook het kabinet zeer ter harte gaat; spreekt uit dat de Nederlandse overheid SurinaamsNederlandse ouderen uit het oogpunt van morele rechtvaardigheid tegemoet moet komen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 570 was nr. 564 (24515). Op verzoek van mevrouw Van Brenk stel ik voor haar gewijzigde motie (24515 nr. 570 was nr. 564) aan te houden. Daartoe wordt besloten. De voorzitter: Dan gaan we nu even schorsen. We gaan zo hoofdelijk stemmen. Dat doen we in groepen van ongeveer 50 Kamerleden. We wachten nog heel even tot de bel gaat. De vergadering wordt enkele ogenblikken geschorst.