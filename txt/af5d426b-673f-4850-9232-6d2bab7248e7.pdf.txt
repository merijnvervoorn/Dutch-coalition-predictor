Vogelaar Fonds voor de Volkshuisvesting. Ik heb u ook toegezegd dat ik een second opinion zal laten uitvoeren om dit nog een keer te laten checken. De heer Madlener (PVV): Voorzitter. Terecht zegt de minister dat er sprake is geweest van mismanagement door het bestuur. De raad van commissarissen heeft zitten slapen. Dat laatste is mijn conclusie want die heeft niet opgetreden. Ik wijs erop dat die commissarissen zeer dure mensen zijn. Zij verdienen topsalarissen. Daar zijn wij het niet mee eens. Als zij dergelijke fouten maken en tientallen miljoenen van huurders verkwanselen kan deze minister ze toch niet laten zitten? Als zij dat wel doet blijven deze mensen helemaal ongestraft. Dat kan toch niet. Minister Vogelaar: Ik meen een- en andermaal te hebben aangegeven dat sprake is geweest van mismanagement. Dat betekent dat er onvoldoende sturing is geweest en dat men niet tijdig in de gaten had in welke mate bij dit project de uitgaven stegen. Ik heb u ook gezegd dat er naast het management bij dit project op een aantal andere terreinen door dit bestuur en door deze raad van commissarissen zeer goede prestaties zijn geleverd. Bij het maken van een afweging heb ik daarom geen aanleiding gezien om de door u voorgestelde motie uit te voeren. Verder wil ik nadrukkelijk afstand nemen van uw kwalificatie dat geld is verkwanseld. Een- en andermaal heb ik aangegeven dat volstrekt niet vaststaat dat hier sprake is van onaanvaardbare financiele risico's. Volgens de business case zal de investering zich terugverdienen en het geld terugkomen. Dus uw suggestie dat een groot verlies zal worden geleden is op dit moment niet in overeenstemming met de business case. De heer Madlener (PVV): Wij zullen dat moeten afwachten. Wij weten dat nog niet. U vertrouwt erop dat die 200 mln. terugkomt. Ik vertrouw daar niet op. Wij zullen afwachten wat er gebeurt maar ik vind dat nu een vrijbrief wordt gegeven aan al die andere besturen die spelen met belastinggeld om commerciele avonturen te hebben en ach als het fout gaat dan gebeurt er niets. Mevrouw Van der Burg (VVD): Ik ben ook zeer kritisch geweest over de rol van de raad van commissarissen en de raad van bestuur in het debat. Bij deze motie vraag ik mij alleen af of de minister wel gaat over de raad van bestuur. Ik kan mij voorstellen dat zij wel gaat over de raad van commissarissen. Minister Vogelaar: Als het gaat over mijn bevoegdheden om de raad van bestuur naar huis te sturen dan denk ik dat ik de mogelijkheid heb om een bewindvoerder aan te stellen. Dat betekent nog niet dat de raad van bestuur daarmee ook ontslagen wordt. Dat is aan de raad van commissarissen. Bij de uitvoering van deze motie zouden er dus nog enige complicaties zijn als beide instituties tegelijkertijd naar huis zouden moeten worden gestuurd. Maar ik denk dat dit eventueel zou kunnen via een gerechtelijke uitspraak van een bewindvoerder. De beraadslaging wordt gesloten.• De voorzitter: Wij zijn gekomen aan het einde van de beantwoording door de minister. Mij is gebleken dat er behoefte is aan een korte schorsing waarna er zal worden gestemd. In overleg met de heer Graus heb ik zijn interpellate van vanavond van de agenda gehaald omdat deze pas na elven zou kunnen beginnen. Het interpellatiedebat van vanavond gaat dus van de agenda af. De vergadering wordt van 19.40 uur tot 19.55 uur geschorst. Aan de orde zijn de stemmingen over moties ingediend bij het debat over de ss Rotterdam te weten: - de motie-Jansen over het opzeggen van het vertrouwen in de minister voor WWI (29453 nr. 87); - de motie-Madlener over ontslag van de voltallige directie van Woonbron zonder vertrekpremie of gouden handdruk (29453 nr. 88). (Zie vergadering van heden.) De voorzitter: Ik geef gelegenheid tot het afleggen van een stemverklaring vooraf. • Mevrouw Van der Burg (VVD): Voorzitter. Er zijn veel goede redenen om het vertrouwen in deze minister op te zeggen maar het is echter niet vol te houden dat de Kamer bewust onvolledig en onjuist is geTnformeerd zoals in de motie-Jansen is aangegeven. Wij zijn nog wel steeds van mening dat het beter was geweest om een bewindvoerder of een toezichthouder op te voeren in deze situatie. Daarom zullen wij de motie van de SP-fractie niet steunen en ook de andere motie niet. In stemming komt de motie-Jansen (29453 nr. 87). • De voorzitter: Ik constateer dat de aanwezige leden van de fracties van de SP de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Madlener (29453 nr. 88). De voorzitter: Ik constateer dat de aanwezige leden van de fracties van de SP de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. Aan de orde zijn de stemmingen over moties ingediend bij het debat over de Razeb te weten: - de motie-Van Dam/Voordewind over het inzetten op de beschikbaarstelling van Europese troepen aan Monuc (21501-02 nr. 855); - de motie-Van Dam over internationaal onderzoek naar instrumenten die voorkomen dat met de winning van enVoorzitter handel in grondstoffen geld wordt verdiend (21501-02 nr. 856); - de motie-Van Baaien over het aan de orde stellen van de mogelijke inzet van de Europese snelle interventiemacht (21501-02 nr. 857). (Zie vergadering van heden.) In stemming komt de motie-Van Dam/Voordewind (21501-02 nr. 855). De voorzitter: Ik constateer dat de aanwezige leden van de fracties van de PvdA Groenünks en de ChristenUnie voor deze motie hebben gestemd en die van de overige fracties ertegen zodat zij is verworpen. In stemming komt de motie-Van Dam (21501-02 nr. 856). De voorzitter: Ik constateer dat deze motie met algemene stemmen is aangenomen. In stemming komt de motie-Van Baaien (21501-02 nr. 857). De voorzitter: Ik constateer dat de aanwezige leden van de fracties van de PvdA GroenLinks D66 de VVD de ChristenUnie en de SGP voor deze motie hebben gestemd en die van de overige fracties ertegen zodat zij is verworpen. Aan de orde zijn de stemmingen over moties ingediend bij het debat over de IJsselmeerziekenhuizen te weten: - de motie-Kant c.s. over voortzetting van de borgstelling voor de IJsselmeerziekenhuizen (27295 nr. 106); - de motie-Agema/Kant over een basisziekenhuis in zowel Lelystad als Emmeloord (27295 nr. 107). (Zie vergadering van heden.) In stemming komt de motie-Kant c.s. (27295 nr. 106). De voorzitter: Ik constateer dat de aanwezige leden van de fracties van de SP GroenLinks de PvdD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Agema/Kant (27295 nr. 107). De voorzitter: Ik constateer dat de aanwezige leden van de fracties van de SP de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele minuten geschorst. Aan de orde is de behandeling van: - het wetsvoorstel Bundeling van het WWBwerkdeel budgetten voor inburgeringsvoorzieningen en de middelen voor volwasseneneducatie (Wet participatiebudget) (31567). (Zie wetgevingsoverleg van 3 november 2008.)De algemene beraadslaging wordt geopend. D De heer Spekman (PvdA): Voorzitter. Ik houd het heel kort. Wij hebben hierover natuurlijk al uitgebreid gesproken. De kern voor mij in het hele debat zat toch in het voorbeeld van Enschede dat beschreef wat het betekende als je een multiprobleemgezin wilt helpen: 25 wettelijke kaders 17 individuele protocollen 23 methoden vraagverheldering 31 diagnoseinstrumenten en 27 registratie- en rapportagesystemen. Dat hebben wij met elkaar georganiseerd in dit land. Dit voorstel voor een participatiebudget brengt echt een behoorlijke verbetering aan. Wij zijn dus gelukkig met de komst van dit participatiebudget. In eerste termijn hebben wij gepleit voor een aantal veranderingen onder andere voor het meer openstellen van het budget voor zestien- en zeventienjarigen die nog leerplichtig zijn. Ook hebben wij gezegd dat er een experimenteerartikel zou moeten komen. Ik heb de staatssecretaris gevraagd of het budget voor schuldhulpverlening wordt opengesteld voor een aantal groepen. Ook daarop is bevestigend geantwoord. Zo meteen wordt een amendement ingediend ook namens mij dat te maken heeft met de oormerking voor educatie eraf en de bestedingsplicht op enig moment eraf. Dan kunnen wij aan de slag. Ook is mede namens mij een motie ingediend om de 50 min. die aan de orde kwam toch direct in te zetten voor leerlingen die nu op het roe zitten en voor wie het belangrijk is dat zij de taal goed gaan beheersen. Ook daarover zijn wij enthousiast. Wat dat betreft is het goed. Vandaag kwam iets aan de orde wat niet goed is. Vandaag werd een rapport gepresenteerd met als titel Aanpak harde kern jeugdwerklozen. Ik heb het nu in mijn hand. Hier gaat het om. Wat zie je dan? Het gaat niet alleen om de regels die wij maken maar het gaat er vooral om hoe ze worden toegepast her en der in het land. Dat is soms knulligheid troef. Het gaat uiteindelijk wel om die mensen om die jongeren die wij moeten helpen. Waar gaat het dan fout? Dat komt toch doordat alle organisaties veel te veel hun eigen belang hun eigen zaakje primair vooropstellen in plaats van het belang van de jongeren. Dat laatste zou moeten gebeuren. Ik vraag het kabinet echt om daarop toezicht te houden dus om echt scherp te zijn op prestatieindicatoren maar ook om scherp te zijn op het niet optimaal toepassen van de regels. Uiteindelijk gaat het om de mensen die wij willen helpen. Zij horen centraal te staan en niet welke organisatie dan ook. Mevrouw Karabulut (SP): Ik heb een vraag over het amendement dat de heer Spekman samen met mevrouw Spies en mevrouw Ortega heeft ingediend om nu al te bepalen dat per 2011 de verplichte aanbesteding bij de roe's komt te vervallen. Dat zou betekenen dat de budgetten voor de volwasseneneducatie aan de markt worden overgelaten. Nu is datzelfde gebeurd voor de budgetten ten behoeve van inburgering. Wij hebben gezien tot wat voor grote rampen dat heeft geleid: miljoenenverlies ontslag van honderden docenten noem maar op. Er wordt nu een onderzoek uitgevoerd naar de introductie van marktwerking. Waarom wil de heer Spekman vooruitlopend daarop nu al besluiten om ook de volwasseneneducatie te vermarkten?