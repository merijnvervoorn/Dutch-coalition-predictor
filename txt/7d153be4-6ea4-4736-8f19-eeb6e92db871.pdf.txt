26 Stemming voorstel de heer Wilders Aan de orde is de stemming over het voorstel van de heer Wilders om vanavond een debat te houden over het eindverslag van de informateur. De voorzitter: De heer Wilders heeft gevraagd om zijn voorstel in stemming te brengen. Niet hoofdelijk dus we gaan dat fractiegewijs doen. Het gaat om het voorstel van de heer Wilders om vanavond het debat te houden over het eindverslag van de informateur. In stemming komt het voorstel van de heer Wilders. De voorzitter: Ik constateer dat de leden van de fracties van DENK en de PVV voor dit voorstel hebben gestemd en de leden van de overige fracties ertegen zodat het is verworpen. De voorzitter: Mijnheer Wilders. De heer Wilders (PVV): Voorzitter dat is erg teleurstellend. Maar dat wordt misschien een beetje gecompenseerd — staat u mij toe dat ik u daarmee feliciteer — door het feit dat u jarig bent. (Geroffel op de bankjes) De voorzitter: Ach ... Dank u wel. Daar raak ik helemaal verlegen van. Goed we gaan verder met de regeling van werkzaamheden.