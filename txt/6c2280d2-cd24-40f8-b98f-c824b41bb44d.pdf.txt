7 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Thieme (33979 nr. 104). Daartoe wordt besloten. De voorzitter: Ik geef het woord aan de heer Madlener. De heer Madlener (PVV): Voorzitter. Ik vraag om uitstel van de stemmingen over de Wet doorstroming huurmarkt. We hebben zojuist een brief ontvangen van minister Blok waarin hij schrijft dat asielzoekers die hun status hebben verloren die dus illegaal in Nederland verblijven niet hun huis uitgezet kunnen worden. Minister Blok is echter wel van plan om ervoor te zorgen dat Nederlanders die iets te veel verdienen of naar zijn zin iets te groot wonen zelfs hun huis uitgezet kunnen worden. De voorzitter: We gaan kijken of in de Kamer steun is voor uitstel van de stemmingen en voor heropening van het debat. De heer Madlener (PVV): Dat kan wat mij betreft nog deze week zodat we donderdag kunnen stemmen. De heer Van der Linde (VVD): Ik zie het echt als losse onderwerpen. We hebben die wet met enige haast behandeld en we willen hem graag vandaag afronden. De heer Van Klaveren (Groep Bontes/Van Klaveren): Steun voor het voorstel. De heer Kuzu (Groep Kuzu/Öztürk): Als een Kamerlid verzoekt om heropening van beraadslagingen dan is het gebruikelijk dat dat wordt toegekend zelfs als hij van de PVV is. Ik steun het voorstel dus. De heer Bashir (SP): Het is wel gebruikelijk dat we een heropening toestaan maar in dit geval gaat het onderwerp niet over het wetsvoorstel. Het wetsvoorstel heeft niets met dit onderwerp te maken. Ik weet dus niet of dit het meest logische moment is om dat te doen. De voorzitter: Dus geen steun.De heer Bashir (SP): Het zou logischer zijn om dit bij een algemeen overleg te betrekken. De heer Van Vliet (Van Vliet): Ik twijfelde maar ik sluit me aan bij de woorden van collega Bashir. Mevrouw Schouten (ChristenUnie): Ik sluit me daar ook bij aan. Dit kan op een ander moment ook aan de orde komen. Wat ons betreft kan er gestemd worden. De heer Koolmees (D66): Wij geven geen steun voor het voorstel. Er komt een apart wetsvoorstel hierover. De heer Albert de Vries (PvdA): Ook geen steun. Vandaag stemmen graag. De heer Bisschop (SGP): Ik sluit mij aan bij de woorden van de heer Bashir. De heer Ronnes (CDA): Geen steun. Het kan op een ander moment aan de orde komen. Mevrouw Van Tongeren (GroenLinks): Ook ik sluit me aan bij Bashir. De voorzitter: Mijnheer Madlener u hebt geen steun voor uitstel en ook niet voor een heropening. De heer Madlener (PVV): Nee. Het is zeer teleurstellend dat Nederlanders op deze manier behandeld worden terwijl illegale asielzoekers gewoon in hun huis kunnen blijven wonen. Het is … De voorzitter: Dank u wel. Wij gaan nu stemmen.