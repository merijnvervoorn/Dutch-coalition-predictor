42 Stemmingen Internationalisering hoger onderwijs en wetenschappelijk onderzoek Aan de orde zijn de stemmingen in verband met het wetsvoorstel Wijziging van de Wet op het hoger onderwijs en wetenschappelijk onderzoek in verband met een verbeterde regeling voor het gezamenlijk verzorgen van hoger onderwijs door Nederlandse en buitenlandse instellingen voor hoger onderwijs alsmede vanwege enkele andere wijzigingen ter bevordering van de internationalisering van het hoger onderwijs en wetenschappelijk onderzoek (bevordering internationalisering hoger onderwijs en wetenschappelijk onderzoek) (34355). (Zie vergadering van 22 februari 2017.) De heer Bruins (ChristenUnie): De fractie van de ChristenUnie wenst geacht te worden tegen de motie op stuk nr. 22 te hebben gestemd. De voorzitter: Deze opmerking zal in de Handelingen worden opgenomen. In stemming komt de amendementen-Asante/Rog (stuk nrs. 15 I en II). De voorzitter: Ik constateer dat de aanwezige leden van de fracties van de SP de PvdD de PvdA D66 Van Vliet 50PLUS Klein de Groep Kuzu/Öztürk Houwers Monasch de VVD de SGP het CDA de Groep Bontes/Van Klaveren en de PVV voor deze amendementen hebben gestemd en de aanwezige leden van de overige fracties ertegen zodat zij zijn aangenomen. In stemming komt de amendementen-Asante/Rog (stuk nrs. 17 I en II). De voorzitter: Ik constateer dat dit amendement met algemene stemmen is aangenomen. In stemming komt het amendement-Mohandis/Duisenberg (stuk nr. 12 I) tot het invoegen van een onderdeel D0a. De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement het andere op stuk nr. 12 voorkomende amendement als aangenomen kan worden beschouwd. In stemming komt het amendement-Bisschop/Duisenberg (stuk nr. 11).De voorzitter: Ik constateer dat de aanwezige leden van de fracties van de SP de PvdD Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie het CDA de Groep Bontes/Van Klaveren en de PVV voor dit amendement hebben gestemd en de aanwezige leden van de overige fracties ertegen zodat het is aangenomen. Er is iets aan de hand. De heer Van Meenen (D66): Voorzitter volgens mij staat er ten onrechte dat het amendement op stuk nr. 24 niet meer in stemming komt als de amendementen op stukken nrs. 15 en 17 zijn aangenomen. Gisteren hebben wij hierover het debat gevoerd. Wat in het amendement op stuk nr. 24 staat komt juist expliciet niet voor in de amendementen op stukken nrs. 15 en 17. Het feit dat die amendementen zijn aangenomen betekent dus echt niet dat niet over het amendement op stuk nr. 24 hoeft te worden gestemd. Excuses dat ik dit nu pas heb gezien voorzitter. De voorzitter: Mijnheer Van Meenen ik heb begrepen dat uw amendementen tegengesteld zijn aan de amendementen van de leden Asante en Rog. Ik ga de discussie daarover echter nu niet voeren. Als de Kamer besluit om erover te gaan stemmen gaan we dat gewoon doen. Ik kan nu namelijk niet alle consequenties hiervan beoordelen. Het debat is al geweest. De heer Van Meenen (D66): Dat begrijp ik voorzitter. Ik wil u verzoeken om ons nu toch te laten stemmen. Als het allemaal tegenstrijdig blijkt heb ik geen verhaal. Maar gelooft u mij ... De voorzitter: Ik geloof u altijd. De heer Van Meenen (D66): ... en degenen die aan dat debat hebben meegedaan — ik kijk nu naar de heer Duisenberg en de heer Rog — kunnen het misschien bevestigen dat ze echt aanvullend zijn op de amendementen op de stukken nrs. 15 en 17. De voorzitter: Onze wetgevingsjuristen hebben zich hier waarschijnlijk over gebogen; vandaar mijn opmerking. Heeft niemand bezwaar tegen het in stemming brengen van de amendementen van de heer Van Meenen? Ik constateer dat dat niet het geval is dus wij gaan verder met de stemmingen. In stemming komt het amendement-Van Meenen (stuk nr. 24). De voorzitter: Ik constateer dat dit amendement met algemene stemmen is aangenomen.(Hilariteit) De voorzitter: Nou ja zeg. Uw amendement is met algemene stemmen aangenomen mijnheer Van Meenen! Mijnheer Van der Staaij u gaat nu toch niet zeggen dat dat niet kan? Dan bent u namelijk te laat. De heer Van der Staaij (SGP): Als er kennelijk al bij wetgevingsjuristen discussie is over de vraag of de amendementen tegenstrijdig zijn is het dan geen idee om de stemming over het wetsvoorstel pas later vanavond te doen? Zo kan er worden bekeken of er nog technische aanpassingen nodig zijn. De voorzitter: Dat is een heel wijze opmerking. Wij gaan nu bekijken hoe de verhoudingen liggen ten aanzien van het amendement op stuk nr. 18. In stemming komt het amendement-Van Meenen (stuk nr. 18). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de Groep Kuzu/Öztürk de SGP de ChristenUnie de Groep Bontes/Van Klaveren en de PVV voor dit amendement hebben gestemd en de aanwezige leden van de overige fracties ertegen zodat het is verworpen. Ja u kunt niet altijd uw zin krijgen mijnheer Van Meenen. In stemming komt het gewijzigde amendement-Van Meenen (stuk nr. 25 I) tot het invoegen van een onderdeel Qa. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Monasch de Groep Bontes/Van Klaveren en de PVV voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement het andere op stuk nr. 25 voorkomende gewijzigde amendement als aangenomen kan worden beschouwd. In stemming komt het gewijzigde amendement-Rog/Asante (stuk nr. 20 III) tot het invoegen van een artikel IIA. De voorzitter: Ik constateer dat de aanwezige leden van de fracties van de PvdA GroenLinks D66 Van Vliet 50PLUS Klein de Groep Kuzu/Öztürk Houwers Monasch de VVD de SGP de ChristenUnie het CDA de Groep Bontes/Van Klaveren en de PVV voor dit gewijzigde amendement hebbengestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 20 voorkomende gewijzigde amendementen als aangenomen kunnen worden beschouwd.