4 Vragenuur: Vragen Madlener Vragen van het lid Madlener aan de staatssecretaris van Financiën - Fiscaliteit en Belastingdienst over de recordhoge benzineprijzen. De voorzitter: Dan maken we het weer even schoon. Ik geef zo het woord aan de heer Madlener van de PVV. Hij heeft een mondelinge vraag aan de staatssecretaris van Financiën die ik van harte welkom heet. Zijn mondelinge vraag gaat over de recordhoge benzineprijzen. We wachten even tot de staatssecretaris zijn plaats heeft ingenomen en de minister van VWS afscheid heeft genomen. Dat is gelukt. Dan geef ik het woord aan de heer Madlener van de PVV. De heer Madlener (PVV): Dank u wel voorzitter. Het kabinet-Rutte heeft opnieuw een treurig record gebroken. Het is dit keer geen immigratierecord maar wel een recordbenzineprijs. Die prijs is echt door het dak gegaan! Die heeft zelfs de €2 per liter doorbroken. Dat is dus één liter benzine voor €2. Dat is 440 gulden nog in ouderwetse guldens. Het is onvoorstelbaar. Ik heb daar vragen over gesteld aan het kabinet want zo'n hoge benzineprijs schaadt Nederlanders in de portemonnee. Het herstel komt nu een beetje op gang. Mensen gaan weer met de auto. Dat is goed. Dan zorgt dit voor een enorm verlies aan koopkracht voor de Nederlanders. Ik heb daarom vragen gesteld aan het kabinet. Daar heb ik antwoord op gehad. Daar zakt werkelijk mijn broek van af. Het kabinet zegt: "Ja de olieprijs is hoog. Wij kunnen er niets aan doen. Het is jammer." Daarom kopte De Telegraaf ook dat het kabinet zijn schouders ophaalt voor het lot van automobilisten in Nederland. Ik vind dat echt schandalig. Nogmaals het raakt ook de economie zeg ik tegen de staatssecretaris. Dus ik vraag de staatssecretaris nogmaals — hij heeft er nog even over na kunnen denken — of hij alsnog bereid is om met alle passie die hij in zich heeft in het kabinet te gaan pleiten voor een fors lagere accijns op brandstof waardoor de Nederlander niet meer de hoogste benzineprijs ter wereld hoeft te betalen. Dat lijkt mij een redelijk verzoek. De voorzitter: Het woord is aan de staatssecretaris. Vijlbrief: Voorzitter ik zal blijven zitten. U weet waarom. Ik heb last van mijn rug. Het is dus geen gebrek aan eerbied voor de Kamer. Voorzitter. Ik dank de heer Madlener voor de vraag. De benzineprijs is opgebouwd uit drie componenten. Die is opgebouwd uit de ruwe olieprijs waar de benzineprijs van is afgeleid. Daar legt de overheid belastingen op namelijk accijnzen en btw. Daar heeft de heer Madlener gelijk in. De prijsstijging die zich de afgelopen maanden heeft voorge-daan is goed nieuws zeg ik tegen de heer Madlener. Die komt namelijk voort uit het feit dat de economie heel snel aan het herstellen is veel sneller dan iedereen dacht. Daardoor stijgt de wereldmarktprijs voor olie. Daardoor stijgt ook de benzineprijs. Ik kan de heer Madlener verzekeren dat wij noch de accijnzen noch de btw hebben verhoogd. Dat is de reden dat ik als schriftelijk antwoord heb gegeven dat het kabinet zijn schouders niet ophaalt. Het kabinet is wel degelijk bezig met de koopkracht van mensen. Dit probleem — alle andere problemen mag de heer Madlener in de schoenen van het kabinet schuiven — wordt veroorzaakt door de wereldmarkt voor olie. De heer Madlener (PVV): Het is toch eigenlijk te gek dat de volksvertegenwoordiging de Nederlander zo voor de gek wordt gehouden? Alsof België en Duitsland een ander soort benzine tanken of zo. Het slaat helemaal nergens op. In België is de benzineprijs niet €2 maar €136 zoals ik net checkte. In Duitsland is die ongeveer €145 en in Spanje dat miljarden krijgt van dit kabinet is die ook ongeveer €136. En dan komt het antwoord van deze staatssecretaris naar mij dat het ligt aan de hoge olieprijzen. Ik rij elke dag langs de raffinaderijen in de Europoort. Daar wordt al die benzine gemaakt. Die wordt allemaal gestuurd naar België Duitsland noem maar op. Waarom moeten de Nederlanders de hoogste prijzen ter wereld betalen? Want ja ik heb dat ook nog opgezocht. Ik heb het eens vergeleken: €2 per liter hoe zit dat nou met de andere landen in de wereld? Er is geen land ter wereld waar de benzine zo duur is als in Nederland op dit moment. Dat hebben de Nederlanders toch niet verdiend? Het raakt de koopkracht en het raakt het herstel van de economie. Dit kabinet heeft miljarden om de economie te herstellen en heeft onlangs nog bijna 50 miljard toegezegd aan Europa aan Spanje aan Griekenland noem maar op waar die benzineprijs veel lager is. Dan is het toch te schandalig voor woorden dat dit kabinet niet alles op alles zet om de Nederlandse consumenten te beschermen tegen deze exorbitante belastingen? Dus nogmaals ik verwacht echt een andere houding van de staatssecretaris. Ik verwacht dat hij gaat knokken voor de Nederlander in plaats van dat hij ervoor gaat knokken om geld aan Spanje en Italië weg te geven. Vijlbrief: Ik heb moeite om de vraag te ontdekken maar ik geloof dat ik moet knokken voor de Nederlander. Dat knokken voor de Nederlander doen wij in iedere augustusronde. Dat weet de heer Madlener ook heel goed. Dan kijken we naar de koopkracht. Daar heeft het kabinet iedere augustusronde weer heel goed op gelet. Dat gaan we nu in augustus als we er dan nog zitten als demissionair kabinet ook weer doen. Maar de heer Madlener neemt mij toch niet kwalijk dat ik niet de wereldmarktprijs van olie kan veranderen? Want die kan ik niet veranderen. Wat ik zou kunnen veranderen zijn de accijnzen op benzine. Maar die accijnzen op benzine zijn er niet voor ons plezier. Die zijn er om te helpen om het klimaatprobleem te bestrijden. Dat weet de heer Madlener ook heel goed. De heer Madlener (PVV): Nu komt het klimaatprobleem ineens weer om de hoek kijken. Het is toch werkelijk te schandalig voor woorden hoe ik hier met deze antwoorden de hoek in word gestuurd. Datkan toch niet voorzitter? Ik stel hier een normale vraag. De Belgen de Duitsers de Spanjaarden de Grieken en noem maar op betalen dezelfde olieprijs. Het gaat dus niet over de olieprijs; het gaat om de Nederlandse accijnzen en btw. Die maken de olieprijs in Nederland de hoogste ter wereld. Dat vloeit in uw staatskas. En wat doen jullie daarmee? Jullie geven het weg aan Spanje. Dat is wat er gebeurt. 50 miljard. Het raakt de Nederlandse economie. En de hoge ambtenaren hebben er geen last van. Die rijden in hun dik gesubsidieerde Tesla's. Maar de gewone Nederlander die gewoon een benzineautootje voor de deur heeft staan is de sigaar onder dit kabinet. Dit kabinet doet dat trouwens met steun van de regeringspartijen. Ik roep de regeringspartijen bij dezen dus op om hier een eind aan te maken. Wij hebben al een motie ingediend om de benzineprijs te verlagen en op een niveau te brengen dat normaal is in de ons omringende landen. We zullen dat nogmaals doen. Ik verwacht nu van de coalitiepartijen — links laat het namelijk helemaal afweten — dat ze dit gaan steunen. Ik ben dus benieuwd of zij dit kabinet tot de orde gaan roepen want dit kan zo niet. De heer Van Baarle (DENK): De vaste lasten van Nederlanders rijzen de pan uit of het nu gaat om huur- of energieprijzen. We hebben nu ook een dieptepunt bereikt met recordprijzen voor brandstof. De staatssecretaris geeft aan niks te willen doen aan de knop waaraan hij kan draaien de accijnsknop. Kan de staatssecretaris op z'n minst toezeggen dat hij bereid is om op korte termijn in gesprek te treden met de branche om daarmee te bekijken of het wel wenselijk is dat zo veel van die tankstations boven de adviesprijs zitten? Er worden op verschillende tijdstippen en op verschillende locaties enorme bedragen gevraagd voor brandstof wat voor heel veel Nederlanders wel een eerste levensbehoefte is om mobiel te kunnen zijn. U heeft wel een verantwoordelijkheid in de richting van die Nederlanders om ervoor te zorgen dat het voor hen betaalbaar is om mobiel te kunnen zijn. Is de staatssecretaris dus op z'n minst bereid om dat te doen zodat we dat soort rare prijsvariaties waarbij mensen soms veel meer betalen niet meer hebben? Vijlbrief: De heer Van Baarle heeft gelijk als hij zegt dat we moeten letten op de koopkracht van gewone Nederlanders. Dat gaat ook mij aan. Daar ben ik het zeer mee eens. Daar speelt de benzineprijs wel degelijk een rol in. Dat heb ik ook helemaal niet ontkend in dit vragenuur. Ik ben dus best bereid om met de branche te praten over dit verschijnsel. Dat moet ik waarschijnlijk even samen met de staatssecretaris van IenW doen. Dat is helemaal geen punt. De voorzitter: Wanneer kunt u daarop terugkomen vraagt de heer Van Baarle terecht. Vijlbrief: Ik zal dat zo snel mogelijk doen. Ik doe mijn best. Laten we het daar even op houden.De voorzitter: Ik dank de staatssecretaris voor zijn beantwoording. Daarmee zijn we aan het einde gekomen van het mondelinge vragenuur. Ik schors de vergadering voor een enkel moment en dan gaan we over naar de stemmingen. De vergadering wordt enkele ogenblikken geschorst.