17 Stemmingen Wijziging Wet op het primair onderwijs Aan de orde zijn de stemmingen in verband met het wetsvoorstel Wijziging van de Wet op het primair onderwijs in verband met verzelfstandiging van dislocaties (32760) en over: - de motie-Jasper van Dijk/Çelik over maximumaantal leerlingen per school (32760 nr. 11). (Zie vergadering van 19 januari 2012.) De voorzitter: Het amendement-Van der Ham (stuk nr.8) is ingetrokken. Ik stel vast dat daarmee wordt ingestemd. In stemming komt het gewijzigde amendement-Van der Ham (stuk nr. 12). De voorzitter: Ik constateer dat de aanwezige leden van de fracties van de PvdA GroenLinks en D66 voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Jasper van Dijk/Çelik (stuk nr. 10) tot het invoegen van artikelen IA IB en IC. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP het CDA en de PVV voor dit amendement hebben gestemd en de aanwezige leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Jasper van Dijk/Çelik (stuk nr. 10) De voorzitter: Ik constateer dat dit wetsvoorstel met algemene stemmen is aangenomen. In stemming komt de motie-Jasper van Dijk/Çelik (32760 nr. 11). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen.