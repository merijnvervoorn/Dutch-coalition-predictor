9 Stemmingen moties Tewerkstelling als seizoenarbeider Aan de orde zijn de stemmingen over moties ingediend bij de behandeling van het wetsvoorstel Wijziging van de Wet arbeid vreemdelingen en de Vreemdelingenwet 2000 in verband met de implementatie van Richtlijn 2014/36/EU van het Europees Parlement en de Raad van 26 februari 2014 betreffende de voorwaarden voor toegang en verblijf van onderdanen van derde landen met het oog op tewerkstelling als seizoenarbeider (PbEU 2014 L 94) te weten: - de motie-De Jong/Fritsma over het niet implementeren van de EU-richtlijn seizoensarbeid (34590 nr. 8); - de motie-De Jong/Maeijer over geen Europese bemoeienis met Nederlands immigratiebeleid (34590 nr. 9); - de motie-De Jong c.s. over geen immigratie uit islamitische landen (34590 nr. 10); - de motie-Jasper van Dijk over een nulquotum voor onderdanen van derde landen (34590 nr. 11); - de motie-Jasper van Dijk over herinvoering van werkvergunningen voor Midden- en Oost-Europa (34590 nr. 12). (Zie vergadering van 18 april 2017.) De voorzitter: Ik geef gelegenheid tot het afleggen van een stemverklaring vooraf. De heer Hiddema (FvD): Voorzitter. Ik wil hierbij een stemverklaring afleggen over de motie van de heren Wilders Fritsma en De Jong over het stoppen van immigratie uit islamitische landen. Forum voor Democratie wil een Australisch immigratiemodel waarin Nederland net als AustraliÃ« zelf bepaalt wie het wel en niet binnenlaat. De gebondenheid aan de Nederlandse normen en waarden en de gebleken democratische gezindheid zullen daarbij bepalend moeten zijn en niet het land van herkomst. Kortom Forum voor Democratie vindt deze motie van de PVV contrair aan de Nederlandse waarden en belangen en zal daarom tegen deze motie stemmen. In stemming komt de motie-De Jong/Fritsma (34590 nr. 8). De voorzitter: Ik constateer dat de leden van de fracties van de SP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Jong/Maeijer (34590 nr. 9). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen.In stemming komt de motie-De Jong c.s. (34590 nr. 10). De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Jasper van Dijk (34590 nr. 11). De voorzitter: Ik constateer dat de leden van de fracties van de SP de PvdA de PvdD DENK 50PLUS de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Jasper van Dijk (34590 nr. 12). De voorzitter: Ik constateer dat de leden van de fracties van de SP de PvdD 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen.