9 Stemming aangehouden motie-Lucas Aan de orde is de stemming over een aangehouden motie ingediend bij het debat over de Strategische agenda hoger onderwijs te weten: - de motie-Lucas c.s. over voorlichtings- en wervingsmateriaal (31288 nr. 214). (Zie notaoverleg van 26 september 2011.) De voorzitter: De motie-Lucas c.s. (31288 nr. 214) is in die zin gewijzigd dat zij thans luidt: Motie De Kamer gehoord de beraadslaging constaterende dat regelmatig wervings- en voorlichtingsmateriaal van opleidingen in het hoger onderwijs foute of onvolledige informatie bevat; constaterende dat instellingen vanuit de Wet op het Hoger Onderwijs en Wetenschap (WHW) de plicht hebben om zodanige informatie aan aankomende studenten te verschaffen dat deze zich een goed beeld kunnen vormen van de opleiding; overwegende dat eerlijke voorlichting helpt om studenten op de juiste plek te krijgen en daarmee uitval en vertraging te voorkomen; verzoekt de regering dit artikel in de WHW te expliciteren middels een circulaire en daarin aan te geven welke informatie in ieder geval opgenomen moet worden in voorlichtings- en wervingsmateriaal waarbij bijvoorbeeld gedacht kan worden aan hoeveel contacturen er worden gegeven hoeveel uren studiebelasting er zijn wat het arbeidsmarktperspectief is en welke masteropleidingen aansluiten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 245 (31288). Ik stel vast dat wij hier nu over kunnen stemmen. In stemming komt de gewijzigde motie-Lucas (31288 nr. 245). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP het CDA en de PVV voor deze motie hebben gestemd en de aanwezige leden van de fractie van de ChristenUnie ertegen zodat zij is aangenomen.