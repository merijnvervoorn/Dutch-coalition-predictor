7 Stemmingen moties Dierenwelzijn Aan de orde zijn de stemmingen over moties ingediend bij het VAO Dierenwelzijn te weten: - de motie-Ouwehand over steun voor de resolutie van Monaco ter bescherming van dolfijnen (28286 nr. 754); - de motie-Ouwehand over steun voor de resolutie van Nieuw-Zeeland ter bescherming van de walvissen (28286 nr. 755); - de motie-Ouwehand over ter discussie stellen van verhoging van vangstquota voor walvissen (28286 nr. 756). (Zie vergadering van 10 september 2014.) De voorzitter: De motie-Ouwehand (28286 nr. 756) is in die zin gewijzigd dat zij thans luidt: Motie De Kamer gehoord de beraadslaging constaterende dat er op de komende vergadering van de Internationale Walvisvaart Commissie gesproken wordt over verhoging van quota voor de autochtone walvisvaart; spreekt uit dat verhogen van quota voor de vangst van walvissen zeer onwenselijk is; verzoekt de regering om verhoging van vangstquota voor walvissen zowel op de IWC als binnen Europees verband ter discussie te stellen en waar mogelijk tegen te gaan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 763 was nr. 756 (28286). Ik stel vast dat wij hier nu over kunnen stemmen. In stemming komt de motie-Ouwehand (28286 nr. 754). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de Groep Bontes/Van Klaveren ertegen zodat zij is aangenomen. In stemming komt de motie-Ouwehand (28286 nr. 755).De voorzitter: Ik constateer dat de aanwezige leden van de fracties van de PVV het CDA de ChristenUnie de SGP 50PLUS/BaayTimmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Ouwehand (28286 nr. 763 was nr. 756). De voorzitter: Ik constateer dat de aanwezige leden van de fracties van de PVV D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.