30 Omgevingswet Aan de orde is het tweeminutendebat Omgevingswet (CD d.d. 15/03). De voorzitter: Op de gang stonden heel veel camera's en journalisten klaar voor deze minister waarschijnlijk omdat ze alles willen weten over de inwerkingtreding van de Omgevingswet. We zullen ons miljoenenpubliek niet langer in spanning houden. Thans is aan de orde het tweeminutendebat Omgevingswet. Een hartelijk woord van welkom aan de minister. We hebben vijf deelnemers van de zijde van de Kamer. De eerste spreker is de heer Minhas van de fractie van de VVD. Het woord is aan hem. Hij heeft zoals iedereen twee minuten spreektijd. De heer Minhas (VVD): Voorzitter dank u wel. De afgelopen jaren is onder andere in deze Kamer de wetgeving omtrent de Omgevingswet vastgesteld. Door de decentrale overheden is er keihard gewerkt om de invoering te bewerkstelligen maar de Kamer moet de inwerkingtredingsdatum formeel nog bekrachtigen. We hebben met de minister een debat daarover gevoerd. De VVD-fractie heeft er voldoende vertrouwen in dat we de inwerkingtredingsdatum van 1 januari 2023 daadwerkelijk kunnen vaststellen. Daarover gaat de eerste motie. Motie De Kamer gehoord de beraadslaging overwegende dat de wet- en regelgeving van het nieuwe stelsel van het omgevingsrecht is afgerond; overwegende dat het stelsel van de Omgevingswet geharmoniseerde instrumenten bevat voor een samenhangende aanpak van de fysieke leefomgeving waaronder urgente maatschappelijke opgaven zoals de woningbouwplannen en energietransitie; overwegende dat de vaststelling van de inwerkingtredingsdatum de betrokken partijen duidelijkheid geeft bij de voorbereiding van het nieuwe omgevingsstelsel zodat zij zich er volledig op kunnen richten en de laatste noodzakelijke voorzieningen kunnen treffen; overwegende dat de voorziene datum van inwerkingtreding 1 januari 2023 met de in de interbestuurlijke hoofdroute 2022 opgenomen mijlpalen voldoende tijd en ruimte biedt voor het testen oefenen en inregelen van de DSO-LV en de implementatie door de betrokken overheden; van mening dat de tijd die resteert tot 1 januari 2023 voor betrokken overheden voldoende moet zijn voor het afronden van de implementatie van het nieuwe stelsel;verzoekt de regering de inwerkingtredingsdatum van de Omgevingswet en aanverwante wet- en regelgeving definitief te bepalen op 1 januari 2023 en gaat over tot de orde van de dag. De voorzitter: Deze motie is voorgesteld door het lid Minhas. Zij krijgt nr. 226 (33118). De heer Minhas (VVD): De tweede motie. Motie De Kamer gehoord de beraadslaging overwegende dat: - het stelsel van de Omgevingswet bij de inwerkingtreding per 1 januari 2023 beschikbaar moet zijn; - gemeenten en omgevingsdiensten zich op de komst van de Omgevingswet voorbereiden; - het vaak de omgevingsdiensten zijn die uitvoering geven aan het VTH-basistakenpakket onder de Omgevingswet en hiertoe goede kwaliteit moeten kunnen bieden; - de omgevingsdiensten hiertoe moeten kunnen beschikken over voldoende kennis en kunde; constaterende dat het stelsel van de Omgevingswet en de opgaven in het fysieke domein samenwerking afstemming kennis en kunde bij bevoegde gezagen en omgevingsdiensten vereisen; verzoekt de regering: - ten behoeve van de inwerkingtreding van de Omgevingswet op 1 januari 2023 met de bestuurlijke partners goede kennis en kunde bij de omgevingsdiensten te bevorderen om adequaat uitvoering te kunnen geven aan de basistaken onder de Omgevingswet; - hiervoor voldoende financiële middelen te reserveren vanuit het invoeringsbudget voor de Omgevingswet en gaat over tot de orde van de dag. De voorzitter: Deze motie is voorgesteld door de leden Minhas en Goudzwaard. Zij krijgt nr. 227 (33118). De heer Minhas (VVD): Dank u wel. De voorzitter: Dank u wel. Dan mevrouw Beckerman van de fractie van de SP.Mevrouw Beckerman (SP): Voorzitter. Het is de wet van de hyperbolen de wet die met de grootst mogelijke woorden wordt aangekondigd. "Een zegen voor de mensheid" noemde Hugo de Jonge de wet al. "De grootste wetgevingsoperatie sinds de vernieuwing van de Grondwet" zei de minister-president. Een wet die wordt gepresenteerd alsof alles er beter van gaat worden maar wat de SP betreft is niets minder waar. Wat de SP betreft is het een wet die nu al faalt en de wet is voor de vijfde keer uitgesteld. Wij zijn er voorstander van om er gecontroleerd mee te stoppen maar we weten ook dat daar nu geen meerderheid voor is. Tegelijkertijd willen we voorkomen dat invoering zonder dat gemeenten en het digitale stelsel daar klaar voor zijn tot grote problemen zal leiden. Daarom de volgende motie die ongeveer het spiegelbeeld is van de eerste motie. Motie De Kamer gehoord de beraadslaging overwegende dat niet duidelijk is of gemeenten en andere overheden op 1 januari klaar zijn voor de invoering van de Omgevingswet; verzoekt de regering om niet uit te sluiten de invoering van de Omgevingswet uit te stellen en gaat over tot de orde van de dag. De voorzitter: Deze motie is voorgesteld door het lid Beckerman. Zij krijgt nr. 228 (33118). Mevrouw Beckerman (SP): Dank u wel. De voorzitter: Dank u wel. Dan mevrouw Bromet van de fractie van GroenLinks. Mevrouw Bromet (GroenLinks): Voorzitter. Ik heb geen motie. GroenLinks is vanaf het begin tegen de Omgevingswet geweest en wij zijn er eigenlijk nog steeds tegen. Maar ja wij respecteren ook dat er hier in de Kamer een meerderheid voor is. Dus de wet zal op enig moment wel ingevoerd worden. Wij wachten dat moment af en houden scherp in de gaten of dat allemaal goed gaat. Daar hebben wij wel zorgen over. De voorzitter: Nou goed om te weten. Het woord is aan de heer Geurts van de fractie van het CDA.De heer Geurts (CDA): Voorzitter. Ik wil één motie indienen. Motie De Kamer gehoord de beraadslaging constaterende dat inwerkingtreding van de Omgevingswet is voorzien voor 1 januari 2023; overwegende dat voor een goede start het kunnen werken met het Digitaal Stelsel Omgevingswet (DSO) voor gebruikers waaronder burgers bedrijven en overheden van belang is; overwegende dat de behoefte om (meer) met het DSO te kunnen oefenen bij mkb-bedrijven en hun branches groot is; verzoekt de regering in samenspraak met ondernemersorganisaties het aantal pilots met het DSO voor mkb-bedrijven op te schalen en uit te breiden naar zo veel mogelijk sectoren om zo veel mogelijk ondernemingen in staat te stellen tijdig met het DSO te kunnen oefenen; verzoekt de regering de Kamer in de maandrapportages Aansluiten op het Digitaal Stelsel Omgevingswet over de resultaten van deze pilots te informeren en gaat over tot de orde van de dag. De voorzitter: Deze motie is voorgesteld door de leden Geurts en Boulakjar. Zij krijgt nr. 229 (33118). De heer Geurts (CDA): Tot zover. De voorzitter: Dank u wel. Ik zie dat meneer Boulakjar meteen afziet van zijn spreektijd nu zijn naam onder die motie staat. Is de minister reeds in staat de moties te becommentariëren? Minister De Jonge: Ik heb vijf minuten schorsing nodig. De voorzitter: Dan schors ik de vergadering voor vijf minuten. De vergadering wordt van 17.09 uur tot 17.15 uur geschorst. De voorzitter: Laat ons niet langer in spanning.Minister De Jonge: Voorzitter. We hebben een goed commissiedebat gehad. Dat maakt dat ik me vandaag kan beperken tot de moties zoals die zijn ingediend. De motie op stuk nr. 226 van de VVD ondersteunt de keuze van het kabinet en alle bestuurlijke partners om het per 1 januari 2023 in werking te laten treden. Dat geeft duidelijkheid voor de uitvoeringspraktijk. Het is haalbaar. Het is verantwoord. Het geeft ons de tijd om nog voldoende te oefenen en de laatste dingen af te ronden die echt afgerond moeten zijn. Daarmee is 1 januari 2023 een verantwoord tijdpad. Kortom het oordeel hierover laat ik graag aan de Kamer. De motie op stuk nr. 227 gaat over de capaciteit kennis en kunde bij de omgevingsdiensten. Dat is een breed vraagstuk dat speelt. De staatssecretaris van IenW heeft u in december met de Kamerbrief versterking VTH-stelsel geïnformeerd. In die brief staan de acties die ingezet worden om de aanbeveling van de commissie-Van Aartsen op te volgen. In het coalitieakkoord is 18 miljoen structureel per jaar beschikbaar voor de versterking van de omgevingsdiensten. De staatssecretaris van IenW is daarmee aan de slag. Bij de voorjaarsbesluitvorming is het kabinet voornemens om 150 miljoen voor gemeenten beschikbaar te maken om te zorgen dat zij in 2022 voldoende mensen en middelen hebben om de transitie naar de Omgevingswet goed te begeleiden. Daarnaast hebben we afgesproken dat de hele implementatieorganisatie ook na 1 januari 2023 in de lucht blijft. Als ik de motie zo mag uitleggen dan laat ik het oordeel erover ook graag aan de Kamer. De voorzitter: De heer Minhas knikt ja. Minister De Jonge: De motie op stuk nr. 228 ga ik ontraden omdat ik denk dat de invoering juist gebaat is bij duidelijkheid over de datum en niet bij een datum die in de lucht blijft bungelen. Dat maakt dat ik deze motie ontraad. De motie op stuk nr. 229 van het CDA en D66 bestaat eigenlijk uit twee delen. Het eerste deel vraagt om zo veel mogelijk ondernemingen en branches in staat te stellen te oefenen met het DSO. Dat is ondersteuning van het beleid. Er loopt op dit moment een inventarisatie voor bedrijven waarin zij worden uitgenodigd om zich te melden voor oefensessies. Het zou heel mooi zijn als daar veel op wordt ingetekend ook vanuit het mkb. Het tweede deel vraagt om informatie over de resultaten van deze oefensessies in de maandelijkse rapportages. Dat doe ik natuurlijk graag. Ik wil wel helder stellen dat dat geen doorbreking van het beleid kan zijn op de stabilisatieperiode. Ik neem aan dat de indieners dat delen. Als ik hun motie zo mag uitleggen laat ik het oordeel hierover ook graag aan de Kamer. De voorzitter: Er wordt weer ja geknikt. De beraadslaging wordt gesloten.De voorzitter: Dinsdag stemmen wij over de moties. Hartelijk dank aan de minister voor zijn aanwezigheid. Minister De Jonge: Was het maar vast dinsdag denk ik weleens. De voorzitter: Ja was het maar vast dinsdag. Tot zover. De vergadering wordt van 17.18 uur tot 18.48 uur geschorst.