107 Stemmingen Advies "Slagen in Cultuur" Aan de orde zijn de stemmingen over moties ingediend bij het debat over het advies "Slagen in Cultuur – culturele basisinfrastructuur 2013–2016" van de Raad voor Cultuur te weten: - de motie-Klijnsma/Van der Werf over de cultuurkaart (33000-VIII nr. 211); - de motie-Van der Ham/Jasper van Dijk over herijking van het museumbestel (33000-VIII nr. 213); - de motie-Van der Werf/Klijnsma over het borgen van belangwekkend cultuurgoed (33000-VIII nr. 215). (Zie vergadering van heden.) De voorzitter: De motie-Van der Ham/Jasper van Dijk (33000-VIII nr. 213) is in die zin gewijzigd dat zij thans luidt: Motie De Kamer gehoord de beraadslaging overwegende dat de Raad voor Cultuur op verzoek van de regering in de nabije toekomst advies zal uitbrengen over de herijking van het Nederlandse museumbestel; verzoekt de regering de musea in staat te stellen om volledig onderdeel te zijn van de herijking van het Nederlandse museumbestel en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 222 was nr. 213 (33000-VIII). De motie-Van der Werf/Klijnsma (33000-VIII nr. 215) is in die zin gewijzigd dat zij thans luidt: Motie De Kamer gehoord de beraadslaging constaterende dat als gevolg van de bezuinigingen een aantal instituten waaronder het Nederlands Theaterinstituut het Nederlands Muziekcentrum en het NiNsee nationaal instituut Nederlands slavernij verleden hun deuren moeten sluiten; constaterende dat hierdoor belangwekkend cultuurgoed teloor dreigt te gaan;overwegende dat dit weliswaar geen rijkscollecties zijn maar wel kennis en goederen betreft die mede met rijksgeld zijn opgebouwd; verzoekt de regering het cultuurgoed van genoemde instellingen zorgvuldig te borgen en indien mogelijk onder andere de eigen bestemmingsreserves hiervoor aan te wenden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 223 was nr. 215 (33000-VII). Ik stel vast dat wij nu over de gewijzigde moties kunnen stemmen. In stemming komt de motie-Klijnsma/Van der Werf (33000-VIII nr. 211). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Van der Ham/ Jasper van Dijk (33000-VIII nr. 222 was nr. 213). De voorzitter: Ik constateer dat de aanwezige leden van de fracties van de SP de PvdA GroenLinks D66 de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Van der Werf/ Klijnsma (33000-VIII nr. 223 was nr. 215). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.