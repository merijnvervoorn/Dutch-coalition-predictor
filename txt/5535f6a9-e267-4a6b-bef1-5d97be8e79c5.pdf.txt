13 Stemmingen Landbouw en Visserijraad Aan de orde zijn de stemmingen over moties ingediend bij de debatten over de Landbouw- en Visserijraad te weten: - de motie-Thieme c.s. over plan van aanpak voor handhaving verbod snavelkappen (21501-32 nr. 516); - de motie-Ouwehand over terugplaatsen orka Morgan in natuurlijke omgeving (21501-32 nr. 517); - de motie-Jacobi c.s. over eerder bekendmaken Nederlandse inzet (21501-32 nr. 518); - de motie-Leijten c.s. over de visserij in Guinee-Bissau (21501-32 nr. 520); - de motie-Koopmans/Jacobi over de gevolgen van de EHEC-crisis (21501-32 nr. 521); - de motie-Grashoff/Koopmans over een overgangsregeling voor voedselbanken (21501-32 nr. 522). (Zie vergadering van 12 oktober 2011.) De voorzitter: De motie-Thieme c.s. (21501-32 nr. 516) is in die zin gewijzigd dat zij thans luidt: Motie De Kamer gehoord de beraadslaging constaterende dat het verbod op ingrepen bij legkippen in 1996 al is aangekondigd; constaterende dat met de invoering van het Ingrepenbesluit in 2001 een wettelijk verbod op snavelkappen is ingesteld; constaterende dat handhaving van dit verbod reeds twee maal met vijf jaar is uitgesteld en dat de sector al vijftien jaar de tijd heeft gehad om zich voor te bereiden op het verbod; verzoekt de regering zo spoedig mogelijk met een plan van aanpak te komen om het wettelijk verbod op snavelkappen binnen een jaar te kunnen gaan handhaven en gaat over tot de orde van de dag. Zij krijgt nr. 523 (21501-32). Op verzoek van mevrouw Thieme stel ik voor haar gewijzigde motie (21501-32 nr. 523) aan te houden. Daartoe wordt besloten. De voorzitter: De motie-Ouwehand (21501-32 nr. 517) is in die zin gewijzigd dat zij thans luidt:Motie De Kamer gehoord de beraadslaging constaterende dat de regering het kabinet het Dolfinarium toestemming wil geven voor haar plan om de uit het wild opgevangen orka Morgan over te plaatsen naar Loro Parque in Tenerife; overwegende dat uit onderzoek blijkt dat de omstandigheden waarin orka’s in gevangenschap worden gehouden ontoereikend zijn voor deze grote zeezoogdieren dat orka’s in gevangenschap gestoord gedrag vertonen en dat gevangen gehouden orka’s aanmerkelijk korter leven dan hun soortgenoten in het wild; overwegende dat het in een bestaande groep plaatsen van een vreemde orka ertoe kan leiden dat de nieuwe orka niet wordt geaccepteerd en er agressie ontstaat tussen de dieren onderling en dat de kans aanzienlijk is dat zich dit ook zal voordoen indien orka Morgan in de bestaande groep orka’s van Loro Parque wordt gezet; overwegende dat internationale onafhankelijke orkawetenschappers waaronder deskundigen die eerder succesvolle uitzettingsprogramma’s van orka’s bij Amerika en Canada hebben gecoördineerd een plan van aanpak hebben opgesteld aan de hand waarvan de orka gefaseerd terug kan keren naar de natuur; overwegende dat overplaatsing naar Loro Parque betekent dat Nederland zijn zeggenschap over de orka volledig overdraagt aan Spanje en dat de mogelijkheid om het dier te laten terugkeren naar de natuur definitief wordt afgesloten; verzoekt de regering orka Morgan niet over te dragen aan de Spaanse autoriteiten maar alles in het werk te zetten om deze wilde orka terug te kunnen plaatsen in haar natuurlijke omgeving en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 524 (21501-32). Ik stel vast dat wij hier nu over kunnen stemmen. In stemming komt de gewijzigde motie-Ouwehand (21501-32 nr. 524). De voorzitter: Ik constateer dat de aanwezige leden van de fracties van de SP en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jacobi c.s. (21501-32 nr. 518). De voorzitter: Ik constateer dat deze motie met algemene stemmen is aangenomen.In stemming komt de motie-Leijten c.s. (21501-32 nr. 520). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. Mevrouw Agema (PVV): Voorzitter. De fractie van de PVV wenst geacht te worden voor de motie op stuk nr. 518 gestemd te hebben. De voorzitter: Dat had ik volgens mij ook gezegd maar nu zeker. Mevrouw Berndsen (D66): Voorzitter. Wij wensen geacht te worden tegen de motie op stuk nr. 520 gestemd te hebben. De voorzitter: De motie blijft aangenomen. In stemming komt de motie-Koopmans/Jacobi (21501-32 nr. 521). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Grashoff/Koopmans (21501-32 nr. 522). De voorzitter: Ik constateer dat de aanwezige leden van de fracties van de PvdD de PvdA GroenLinks D66 de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.