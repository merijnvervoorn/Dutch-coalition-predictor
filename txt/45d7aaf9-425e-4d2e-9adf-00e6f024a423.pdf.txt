13 Stemmingen Wet raadgevend referendum Aan de orde is de stemming in verband met het Voorstel van wet van de leden Fokke Voortman en Schouw tot wijziging van de Wet raadgevend referendum houdende opneming van een opkomstdrempel en een horizonbepaling (33934). In stemming komt het wetsvoorstel. De voorzitter: Ik constateer dat de aanwezige leden van de fracties van de ChristenUnie de SGP Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. De voorzitter: Mag ik de initiatiefnemers verzoeken om de verdediging van dit wetsvoorstel in de Eerste Kamer op zich te nemen? Mevrouw Fokke (PvdA): Mevrouw de voorzitter. Daartoe ben ik samen met mijn mede-indieners mevrouw Voortman en de heer Schouw gaarne bereid. De voorzitter: Ik wens u daarmee heel veel succes.