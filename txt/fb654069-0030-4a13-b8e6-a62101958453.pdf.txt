19 Stemmingen moties Zeden Aan de orde zijn de stemmingen over moties ingediend bij het VAO Zeden te weten: - de motie-Van Wijngaarden c.s. over wettelijk strafbaar stellen van het bezitten van een pedohandboek (31015 nr. 182); - de motie-Van Wijngaarden/Van Toorenburg over versneld evalueren of de functies van Sektesignaal juist zijn overgenomen (31015 nr. 183); - de motie-Van der Graaf c.s. over een online programma ontwikkelen voor slachtoffers van seksueel misbruik (31015 nr. 186); - de motie-Van der Graaf c.s. over de bereikbaarheid van "Stop it Now!" verbeteren (31015 nr. 187); - de motie-Van Nispen over één herkenbaar punt voor slachtoffers van sektes (31015 nr. 189). (Zie vergadering van 12 februari 2020.) De voorzitter: De motie-Van Wijngaarden c.s. (31015 nr. 182) is in die zin gewijzigd dat zij thans luidt: Motie De Kamer gehoord de beraadslaging constaterende dat op het darkweb pedohandboeken circuleren waarin instructies staan hoe kinderen seksueel misbruikt kunnen worden; overwegende dat slachtoffers ouders van misbruikte kinderen en organisaties als Strijd Tegen Misbruik al jaren pleiten voor een wettelijk verbod op het bezit van een pedohandboek; constaterende dat bij het huidige artikel 240b Wetboek van Strafrecht enkel de afgebeelde jeugdige centraal staat en daardoor het bezit van een pedohandboek niet altijd strafbaar hoeft te zijn; roept de regering op voor januari 2021 een wetsvoorstel in te dienen bij de Tweede Kamer om ook het in bezit hebben van teksten met advies en/of richtlijnen over het seksueel misbruiken van kinderen expliciet strafbaar te stellen met bijvoorbeeld vier jaar cel en een boete van de vijfde categorie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 190 was nr. 182 (31015). Ik stel vast dat wij hier nu over kunnen stemmen.In stemming komt de gewijzigde motie-Van Wijngaarden c.s. (31015 nr. 190 was nr. 182). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van Wijngaarden/Van Toorenburg (31015 nr. 183). De voorzitter: Ik constateer dat deze motie met algemene stemmen is aangenomen. In stemming komt de motie-Van der Graaf c.s. (31015 nr. 186). De voorzitter: Ik constateer dat deze motie met algemene stemmen is aangenomen. In stemming komt de motie-Van der Graaf c.s. (31015 nr. 187). De voorzitter: Ik constateer dat deze motie met algemene stemmen is aangenomen. In stemming komt de motie-Van Nispen (31015 nr. 189). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen.