13 Stemmingen motie Europese top van 17 en 18 oktober 2018 Aan de orde zijn de stemmingen over aangehouden moties ingediend bij het debat over de Europese top van 17 en 18 oktober 2018 te weten: - de motie-Leijten c.s. over geen deelname van de minister van Financiën aan de conferentie in Riyad (21501-20 nr. 1369); - de motie-Ploumen c.s. over duidelijkheid over de betrokkenheid van Saudi-Arabië bij de verdwijning van journalist Khashoggi (21501-20 nr. 1373). (Zie vergadering van 17 oktober 2018.) De voorzitter: Aangezien de motie-Leijten c.s. (21501-20 nr. 1369) is ingetrokken maakt zij geen onderwerp van behandeling meer uit. In stemming komt de motie-Ploumen c.s. (21501-20 nr. 1373). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. De voorzitter: Daarmee zijn we aan het eind gekomen van de stemmingen. Mevrouw Ploumen. Mevrouw Ploumen (PvdA): Nu mijn motie is aangenomen zou ik wel graag een brief van het kabinet willen over de wijze waarop ze die motie gaan uitvoeren. Dank u wel. De voorzitter: Ik stel voor het stenogram van dit deel van de vergadering door te geleiden naar het kabinet. Dan gaan we door naar de regeling van werkzaamheden.