8 Stemming motie Ontwikkelingen rondom het coronavirus van 10 maart 2021 Aan de orde is de stemming over een aangehouden motie ingediend bij het debat over de ontwikkelingen rondom het coronavirus van 10 maart 2021 te weten: - de motie-Jetten over de huidige voorraad coronavaccins sneller wegprikken (25295 nr. 1040). (Zie vergadering van 10 maart 2021.) De voorzitter: De motie-Jetten (25295 nr. 1040) is in die zin gewijzigd dat zij thans is ondertekend door de leden Jetten en Bergkamp en luidt: Motie De Kamer gehoord de beraadslaging constaterende dat op basis van de ECDC Nederland minder voorraad van coronavaccins heeft weggeprikt dan andere Europese landen; constaterende dat het een reÃ«le verwachting is dat de vaccinleveringen eerder toenemen dan afnemen; constaterende dat een eerste coronavaccinatie al gezondheidswinst kan opleveren omdat het in zeker mate bescherming biedt tegen ernstige klachten en sterfte; overwegende dat het sneller vaccineren van honderdduizenden mensen kan bijdragen aan minder druk op de zorg; verzoekt de regering de huidige voorraad coronavaccins sneller weg te prikken waarbij rekening wordt gehouden met alle adviezen van de Gezondheidsraad en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1090 was nr. 1040 (25295). Ik stel vast dat wij hier nu over kunnen stemmen. In stemming komt de gewijzigde motie-Jetten/Bergkamp (25295 nr. 1090 was nr. 1040). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de ChristenUnie de PVV en FVD voor dezegewijzigde motie hebben gestemd en de leden van de fracties van de VVD de SGP en het CDA ertegen zodat zij is aangenomen. Daarmee zijn we aan het einde gekomen van dit debat en van de stemmingen. Ik dank de minister. Ik dank de Kamerleden de stenografische dienst de griffiers de bodes en iedereen die dit debat op de een of andere manier heeft gevolgd. Ik zie jullie volgende week wanneer we afscheid nemen. Dank jullie wel en wel thuis!