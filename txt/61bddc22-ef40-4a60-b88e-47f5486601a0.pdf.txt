Voorzitter Mevrouw Van Gent (GroenLinks): Dat komt vast door de stropdas voorzitter. De voorzitter: Ik denk het want het is 20 verwarrend. Mevrouw Van Gent (GroenLinks): Maar ik dacht: uit solidariteit doe ik hem om. Voorzitter. De GroenLinks-fractie is ook voor een debat maar ik ben toch op zoek naar een tussenoplossing. Aangezien de minister de regeling dreigt te stoppen zou ik graag spoedig door de minister gemformeerd willen worden over de gang van zaken tot nu toe. Wellicht kan dat deze week. Daarna kunnen wij dan snel een debat houden. Ik heb er behoefte aan eerst te worden gemformeerd door de minister maar dan wel deze week. Als dat niet gebeurt wil ik wel het verzoek om een spoeddebat steunen. Mevrouw Spies (CDA): Voorzitter. Kortheidshalve sluit ik mij aan bij de suggesties van de collega's Tichelaar en Van Gent: eerst een antwoord van de minister op de vragen zoals die zijn geformuleerd en daarna bekijken op welke wijze wij dat debat wat ons betreft nog deze week kunnen voeren. Mevrouw Koser Kaya (D66): Voorzitter. Daar ben ik het mee eens. De heer Fritsma (PVV): Voorzitter. Dit is een belangrijk onderwerp. De PVV-fractie wil ook een debat maar eerst een brief. De heer Blok (VVD): Voorzitter. Ook de VVD wil met spoed een brief gevolgd door een debat. Mevrouw Ortega-Martijn (ChristenUnie): Voorzitter. Ik sluit mij aan bij wat hierover is gezegd. De voorzitter: Mijnheer Ulenbelt u hebt steun voor een brief en een debat maar wel in die volgorde. De heer Ulenbelt (SP): Dat besef ik en daar ben ik blij om. Omdat de regeling aanstaande donderdag afloopt zou ik de brief wel voor woensdag 16.00 uur willen hebben zodat alsnog kan worden beslist om het spoeddebat op donderdag te houden mocht de minister deze regeling niet willen voortzetten. De voorzitter: Dat lijkt mij een redelijk voorstel. Wij zullen het stenogram doorgeleiden naar het kabinet. Het woord is aan de heer Van Gerven. De heer Van Gerven (SP): Voorzitter. Vorige week beviel op de snelweg naar Goes een echtpaar van een gelukkig gezond jongetje van 34 weken oud maar het had ook mis kunnen gaan. Dat heeft alles te maken met de verhuizing van klinische verloskunde van het ziekenhuis van Vlissingen naar het ziekenhuis in Goes. Dat is niet het enige incident; er zijn er meer. Daarom vraagt de SP een spoeddebat met de minister van Volksgezondheid Welzijn en Sport over de Zeeuwse ziekenhuizen en de verloskunde. Mevrouw Agema (PVV): Voorzitter. Binnen zes dagen nadat er geen bevallingen meer werden gedaan in Vlissingen ging het al drie keer mis. Onze fractie vindtdat te gek voor woorden en steunt dan ook van harte dit verzoek. Wij hopen dat de minister hier zijn verantwoordelijkheid zal nemen. Mevrouw Schermers (CDA): Voorzitter. Er moet een debat komen over de ziekenhuizen in Zeeland maar de vraag is of dit het goede moment is. Wij wachten nog op het advies van de NMa. Ik stel voor om eerst een brief te vragen met een duidelijk tijdpad voor dat advies van de NMa en over hoe het zit met het ambulancespreidingsplan en om daarna het verdere beleid te bepalen. Mevrouw Sap (GroenLinks): Voorzitter. GroenLinks steunt het verzoek om een spoeddebat. Wij vinden het belangrijk dat dit debat deze week wordt gevoerd omdat het om zo'n gevoelig onderwerp gaat. Een zwangere vrouw kan natuurlijk niet tot volgende week wachten met bevallen. Wij hebben de minister in de publiciteit horen zeggen dat hij naar een oplossing streeft dus ik vraag hem om op zo kort mogelijke termijn nog deze week een brief te sturen waarin de lijnen van die oplossing worden uitgewerkt en u verzoek ik om het er dan toe te leiden dat wij nog deze week dat debat kunnen hebben. De heer Van der Veen (PvdA): Wij willen ook zo snel mogelijk een brief van de minister en daarna een debat. De heer Van der Vlies (SGP): Ik sluit mij aan bij wat de heer Van der Veen zei. De heer Van Gerven (SP): Er zijn voldoende stemmen voor een spoeddebat dus daar wil ik aan vasthouden. Ik wil graag dat wij een brief krijgen over hoe de minister denkt te handelen maar dat hoeft niet per se een voorwaarde te zijn. Wij kunnen gewoon een spoeddebat plannen en de minister zal ongetwijfeld een brief sturen. De voorzitter: Ik denk dat wij het spoeddebat morgenochtend kunnen houden. Dan heeft de minister nog enige tijd om de brief te schrijven. Er zijn echt 30 leden voor een spoeddebat het is niet anders. De spreektijden zijn 3 minuten per fractie. Aan de orde zijn de stemmingen in verband met het wetvoorstel Wijziging van de Spoedwet wegverbreding en de Tracewet in verband met de vereenvoudiging van de onderzoekslast (Wet versnelling besluitvorming wegprojecten) (31721). (Zie wetgevingsoverleg van 12 januari 2009.) In stemming komt het amendement-Van der Ham (stuk nr. 19 I). De voorzitter: Ik constateer dat de aanwezige leden van de fracties van de SP GroenLinks D66 en de PvdD voor dit amendement hebben gestemd en die van de overige fracties ertegen zodat het is verworpen. Ik stel vast dat door de verwerping van dit amendement de andere op stuk nr. 19 voorkomende amendementen als verworpen kunnen worden beschouwd. In stemming komt het amendement-Madlener (stuk nr. 7).