20 Stemming motie Rol van de overheid inzake asbestslachtoffers Aan de orde is de stemming over een motie ingediend bij het dertigledendebat over de rol van de overheid inzake asbestslachtoffers te weten: - de motie-Laçin over mogelijkheden om slachtoffers zonder juridische omwegen een snelle en volledige schadevergoeding te geven (25834 nr. 126). (Zie vergadering van 8 juni 2017.) De voorzitter: De motie-Laçin (25834 nr. 126) is in die zin gewijzigd dat zij thans luidt: Motie De Kamer gehoord de beraadslaging overwegende dat er de komende jaren naar verwachting nog eens ongeveer 10.000 mensen zullen komen te overlijden als gevolg van de asbestziekte mesothelioom; constaterende dat uit het jaarverslag 2016 van het Instituut Asbestslachtoffers blijkt dat slechts een derde van de slachtoffers waarbij mesothelioom is vastgesteld momenteel volledige schadevergoeding krijgt; verzoekt de regering mogelijkheden te onderzoeken om slachtoffers zonder juridische omwegen gegarandeerd een snelle en volledige schadevergoeding te geven op het moment dat vastgesteld is dat er sprake is van mesothelioom en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 129 was nr. 126 (25834). Ik stel vast dat wij hier nu over kunnen stemmen. In stemming komt de gewijzigde motie-Laçin (25834 nr. 129 was nr. 126). De voorzitter: Ik constateer dat de leden van de fracties van de SP GroenLinks de PvdD DENK 50PLUS D66 de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.Hiermee zijn we aan het einde van de stemmingen gekomen. Ik schors de vergadering enkele ogenblikken en dan gaan we door met de regeling van werkzaamheden. De vergadering wordt enkele ogenblikken geschorst.