3 Beëdiging van de heer Klink (VVD) Aan de orde is de beëdiging van de heer Klink (VVD). De voorzitter: Ik geef het woord aan de heer Kops tot het uitbrengen van verslag namens de commissie voor het onderzoek van de Geloofsbrieven. De heer Kops (PVV): Voorzitter. De commissie voor het onderzoek van de Geloofsbrieven heeft de stukken onderzocht die betrekking hebben op de heer J.J. Klink te Loosdrecht. De commissie is tot de conclusie gekomen dat de heer J.J. Klink te Loosdrecht terecht benoemd is verklaard tot lid van de Tweede Kamer der Staten-Generaal. De commissie stelt u daarom voor om hem toe te laten als lid van de Kamer. Daartoe dient hij wel eerst de eden zoals die zijn voorgeschreven bij de Wet beëdiging ministers en leden Staten-Generaal van 27 februari 1992 Staatsblad nr. 120 af te leggen. De commissie verzoekt u tot slot om de Kamer voor te stellen het volledige rapport in de Handelingen op te nemen. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Ik verzoek de leden en de overige aanwezigen in de zaal voor zover dat mogelijk is te gaan staan. De heer Klink is in het gebouw der Kamer aanwezig om de voorgeschreven eden af te leggen. Ik verzoek de Griffier hem binnen te leiden. (De heer Klink wordt binnengeleid door de Griffier.) De voorzitter: De door u af te leggen eden luiden als volgt: "Ik zweer dat ik om tot lid van de Staten-Generaal te worden benoemd rechtstreeks noch middellijk onder welke naam of welk voorwendsel ook enige gift of gunst heb gegeven of beloofd. Ik zweer dat ik om iets in dit ambt te doen of te laten rechtstreeks noch middellijk enig geschenk of enige belofte heb aangenomen of zal aannemen. Ik zweer trouw aan de Koning aan het Statuut voor het Koninkrijk en aan de Grondwet.Ik zweer dat ik de plichten die mijn ambt mij oplegt getrouw zal vervullen." De heer Klink (VVD): Zo waarlijk helpe mij God almachtig. De voorzitter: Dan wil ik u namens de Tweede Kamer feliciteren. Heel veel succes in de Tweede Kamer. Ik weet niet wat u vandaag verder nog gaat doen maar u kunt nu al in de zaal gaan zitten. Ik schors de vergadering voor een kort ogenblik zodat u de felicitaties van uw collega's in ontvangst kunt nemen. De vergadering wordt enkele ogenblikken geschorst.