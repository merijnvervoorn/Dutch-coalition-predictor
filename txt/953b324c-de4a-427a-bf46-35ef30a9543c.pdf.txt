7 Stemmingen moties Gesubsidieerde rechtsbijstand Aan de orde zijn de stemmingen over moties ingediend bij het VAO Gesubsidieerde rechtsbijstand te weten: - de motie-Van Nispen c.s. over afzien van het uitgangspunt van een gemengde praktijk (31753 nr. 123); - de motie-Van Nispen/Swinkels over verschillende scenario's voor het toekennen van punten (31753 nr. 124); - de motie-Van Nispen/Swinkels over het verruimen van de inkomensgrenzen voor gesubsidieerde rechtsbijstand (31753 nr. 125); - de motie-Klein over geen bemoeienis met de bedrijfsvoering van advocaten (31753 nr. 126); - de motie-Van Toorenburg/Swinkels over het Juridisch Loket openstellen voor middeninkomens (31753 nr. 127). (Zie vergadering van 27 september 2016.) De voorzitter: De motie-Klein (31753 nr. 126) is in die zin gewijzigd dat zij thans luidt: Motie De Kamer gehoord de beraadslaging constaterende dat advocaten zelfstandig ondernemer zijn; overwegende dat zelfstandig ondernemers zelf verantwoordelijk zijn voor de acquisitie voor hun onderneming; overwegende dat zelfstandig ondernemers zelf verantwoordelijk zijn voor het bedrijfsresultaat van hun onderneming; overwegende dat zelfstandig ondernemerschap betekent dat alle bedrijfsrisico's door de zelfstandig ondernemer worden gedragen; overwegende dat het geen overheidstaak is om te bepalen op welke manier zelfstandig ondernemers hun klanten werven en hoeveel omzet een zelfstandig ondernemer mag draaien noch hoe deze omzet tot stand komt; verzoekt de regering om nu de kwaliteit van de gesubsidieerde rechtsbijstand is geborgd door de Raad voor Rechtsbijstand af te zien van de voorgenomen maatregelen die het zelfstandig ondernemerschap binnen de advocatuur beknotten en zich niet verder te bemoeien met de bedrijfsvoering van deze zelfstandig ondernemers en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 129 was nr. 126 (31753). Ik stel vast dat wij hier nu over kunnen stemmen. In stemming komt de motie-Van Nispen c.s. (31753 nr. 123). De voorzitter: Ik constateer dat deze motie met algemene stemmen is aangenomen. In stemming komt de motie-Van Nispen/Swinkels (31753 nr. 124). De voorzitter: Ik constateer dat de aanwezige leden van de fracties van de SP de PvdD GroenLinks D66 Klein de Groep Kuzu/Öztürk de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Nispen/Swinkels (31753 nr. 125). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Klein (31753 nr. 129 was nr. 126). De voorzitter: Ik constateer dat de fractie van Klein voor deze gewijzigde motie heeft gestemd en de aanwezige leden van de overige fracties ertegen zodat zij is verworpen. In stemming komt de motie-Van Toorenburg/Swinkels (31753 nr. 127). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.