18 Stemmingen moties Verantwoordingsdebat over het jaar 2023 Stemmingen moties Verantwoordingsdebat over het jaar 2023 Aan de orde zijn de stemmingen over moties ingediend bij het Verantwoordingsdebat over het jaar 2023 te weten: - de motie-Van der Lee c.s. over uitspreken dat bij de uitwerking van het hoofdlijnenakkoord de doelen van beleid worden geëxpliciteerd (36560 nr. 5); - de motie-Van der Lee c.s. over een plan voor uiteindelijk 100% naleving van artikel 3.1 Comptabiliteitswet in 2026 (36560 nr. 6); - de motie-Sneller over in het eerstvolgende constituerende beraad afspraken maken over de regierol van de minister van Binnenlandse Zaken bij het inkoopbeheer (36560 nr. 7); - de motie-Van Hijum c.s. over het Presidium verzoeken om onderzoek te doen naar versterking van de ondersteuning van het budgetrecht middels een bureau begroting en verantwoording (36560 nr. 9); - de motie-Van Hijum/Inge van Dijk over een rijksbrede en structurele oplossing voor burgers en kleine ondernemers met meerdere schulden en een beperkte betaalcapaciteit (36560 nr. 10); - de motie-Van Hijum over de Kamer informeren over de uitkomst van de EU-conformiteitsprocedure inzake de Nederlandse ELGF-uitgaven (36560 nr. 11); - de motie-Inge van Dijk over het aan de Monitor Brede Welvaart toevoegen van een indicator "vestigingsklimaat" (36560 nr. 12); - de motie-Vermeer over de structurele evaluatieagenda onderdeel maken van het proces rond de vaststelling van de rijksbegroting en het Financieel Jaarverslag van het Rijk (36560 nr. 13); - de motie-Dijk over voldoen aan de Roemernorm voor externe inhuur (36560 nr. 14); - de motie-Dijk over een aanpak uitwerken om het probleem van stapelfacturen voor eigen bijdragen zo snel mogelijk op te lossen (36560 nr. 15); - de motie-Eerdmans/Flach over in het Financieel Jaarverslag van het Rijk percentages en kleurcodes gebruiken ter duiding van resultaten (36560 nr. 16). (Zie vergadering van 29 mei 2024.) De voorzitter: De motie-Van der Lee c.s. (36560 nr. 6) is in die zin gewijzigd dat zij thans luidt: Motie De Kamer gehoord de beraadslagingconstaterende dat artikel 3.1 Comptabiliteitswet dat voorschrijft dat beleidsvoorstellen van de regering een toelichting bevatten op onder andere financiële gevolgen doeltreffendheid en doelmatigheid beperkt wordt nageleefd door departementen; van mening dat naleving van dit artikel cruciaal is voor het controlerende werk van de Tweede Kamer; verzoekt de regering een plan op te stellen waardoor de naleving van dit artikel wordt vergroot en volgend jaar minstens 60% bereikt en gaat over tot de orde van de dag. Zij krijgt nr. 21 was nr. 6 (36560). De motie-Van Hijum c.s. (36560 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat de rol van de Kamer bij het voorbereiden en evalueren van de rijksbegroting in vergelijking met andere landen beperkt is; overwegende dat er voor de (mede)wetgevende taak van de Kamer een Bureau Wetgeving is maar dat de Kamer niet beschikt over een specifiek Bureau Begroting en Verantwoording ter ondersteuning van het budgetrecht; overwegende dat een Bureau Begroting en Verantwoording naar voorbeeld van het Congressional Budget Officein de Verenigde Staten het budgetrecht van de Kamer kan versterken met onafhankelijke analyses van de doeltreffendheid en doelmatigheid van uitgaven en inkomsten; overwegende dat de minister van Financiën een onderzoek in gang heeft gezet naar de rolverdeling in het controlebestel waarvan de uitkomsten eind dit jaar worden verwacht; verzoekt het Presidium om te onderzoeken of en hoe de ondersteuning van het budgetrecht van de Tweede Kamer versterkt kan worden met een Bureau Begroting en Verantwoording en gaat over tot de orde van de dag. Zij krijgt nr. 22 was nr. 9 (36560). De motie-Van Hijum/Inge van Dijk (36560 nr. 10) is in die zin gewijzigd dat zij thans luidt: Motie De Kamer gehoord de beraadslagingconstaterende dat burgers door een samenloop van verschillende betalingsregelingen van publieke en/of private schuldeisers onder het bestaansminimum terecht kunnen komen; overwegende dat de Algemene Rekenkamer concludeert dat onder meer de Belastingdienst het bestaansminimum van burgers nog onvoldoende beschermt in situaties van meerdere schulden bij publieke en/of private partijen; verzoekt de regering om een rijksbrede en structurele oplossing in kaart te brengen voor burgers en kleine ondernemers met meerdere schulden en een beperkte betaalcapaciteit en gaat over tot de orde van de dag. Zij krijgt nr. 23 was nr. 10 (36560). De motie-Vermeer (36560 nr. 13) is in die zin gewijzigd dat zij thans luidt: Motie De Kamer gehoord de beraadslaging constaterende dat de commissie Rijksuitgaven en de Algemene Rekenkamer een voorstel hebben uitgewerkt voor een structurele evaluatieagenda waarmee het parlement de inkomsten en uitgaven periodiek en stapsgewijs doorlicht mede op basis van de motie-Van Vroonhoven/Vermeer; verzoekt de regering om de voorgestelde werkwijze onderdeel te maken van het proces rond de vaststelling van de rijksbegroting en het Financieel Jaarverslag van het Rijk en gaat over tot de orde van de dag. Zij krijgt nr. 24 was nr. 13 (36560). De motie-Dijk (36560 nr. 15) is in die zin gewijzigd dat zij thans luidt: Motie De Kamer gehoord de beraadslaging constaterende dat de Algemene Rekenkamer aangeeft dat bij de Wmo en Wlz bijna een op de drie mensen die eigen bijdragen betalen wordt geconfronteerd met stapelfacturen; constaterende dat de Nationale ombudsman ook in meerdere rapporten heeft aangegeven hier veel klachten over te ontvangen;overwegende dat deze mensen vaak juist extra hulp kunnen gebruiken in plaats van verdere administratieve lasten en financiële druk vanuit instituten; verzoekt de regering mogelijke aanpakken in kaart te brengen waardoor dit probleem zo snel mogelijk kan worden opgelost en de Kamer hierover te informeren en gaat over tot de orde van de dag. Zij krijgt nr. 25 was nr. 15 (36560). Ik stel vast dat wij nu over deze gewijzigde moties kunnen stemmen. In stemming komt de motie-Van der Lee c.s. (36560 nr. 5). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van der Lee c.s. (36560 nr. 21 was nr. 6). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA en FVD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Sneller (36560 nr. 7). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie de SGP het CDA en JA21 voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Hijum c.s. (36560 nr. 22 was nr. 9). De voorzitter: Ik constateer dat de leden van de fracties van de SP de PvdD DENK NSC de VVD de SGP BBB JA21 FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Hijum/Inge van Dijk (36560 nr. 23 was nr. 10). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van Hijum (36560 nr. 11). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA JA21 en de PVV voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Inge van Dijk (36560 nr. 12). De voorzitter: Ik constateer dat de leden van de fracties van de SP DENK Volt NSC de VVD de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Vermeer (36560 nr. 24 was nr. 13). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Dijk (36560 nr. 14). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Dijk (36560 nr. 25 was nr. 15). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Eerdmans/Flach (36560 nr. 16). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie de SGP het CDA JA21 en FVD voor deze motie hebben gestemd en de leden van de overige fracties ertegen zodat zij is verworpen. Er zijn tal van mededelingen. We beginnen bij de heer Krul van het CDA. De heer Krul (CDA): Voorzitter het CDA wenst tegen de motie op stuk nr. 5 (36560) te hebben gestemd. De voorzitter: Heel goed. Ik zal uw opmerking in de Handelingen laten opnemen. De heer Van der Lee. De heer Van der Lee (GroenLinks-PvdA): De motie op stuk nr. 6 was ontraden en ze is toch aangenomen. Daar ben ik blij mee. Ik hoor graag van het kabinet hoe het die motie gaat uitvoeren. De voorzitter: Ik zal het stenogram van dit deel van de vergadering doorgeleiden naar het kabinet.