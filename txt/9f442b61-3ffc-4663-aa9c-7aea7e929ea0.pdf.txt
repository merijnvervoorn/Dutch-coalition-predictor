21 Stemming motie Beleidsnota Buitenlandse Handel en Ontwikkelingssamenwerking Aan de orde is de stemming over een aangehouden motie ingediend bij het debat over de beleidsnota Buitenlandse Handel en Ontwikkelingssamenwerking te weten: - de motie-Jasper van Dijk/Ceder over belastingverdragen met ontwikkelingslanden in lijn brengen met de bepalingen van het VN-modelverdrag (36180 nr. 17). (Zie vergadering van 28 september 2022.) In stemming komt de motie-Jasper van Dijk/Ceder (36180 nr. 17). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Omtzigt en de ChristenUnie voor deze motie hebben gestemd en de leden van de fracties van D66 de VVD de SGP het CDA BBB JA21 de PVV FVD en Groep Van Haga ertegen zodat zij is verworpen. De heer Madlener PVV. De heer Madlener (PVV): Voorzitter. Ik heb een wat late oproep. Bij de stemmingen onder agendapunt 11 de stemmingen over moties ingediend bij het tweeminutendebat Hoofdrailnetconcessie: algemene sturing en internationale aspecten is mijn motie op stuk nr. 1020 aangenomen. Die motie had een negatieve beoordeling van het kabinet. Ik zou graag een brief ontvangen waarin staat hoe die wordt uitgevoerd. De voorzitter: Dank u wel meneer Madlener. We zullen dit doorgeleiden naar het kabinet. Daarmee zijn we aan het einde gekomen van de stemmingen. Ik dank de minister voor zijn aanwezigheid hier. Ik schors de vergadering voor een enkel moment en dan gaan we over tot de regeling. De vergadering wordt enkele ogenblikken geschorst.