11 Stemming Opnemen van een algemene bepaling Aan de orde is de stemming in verband met het wetsvoorstel Verandering van de Grondwet strekkende tot het opnemen van een algemene bepaling (35786). (Zie vergadering van 30 maart 2022.) De voorzitter: Voor dit wetsvoorstel is ingevolge artikel 137 lid 4 van de Grondwet een gekwalificeerde meerderheid nodig omdat het een tweede lezing van een voorstel tot wijziging van de Grondwet betreft. Dat wil zeggen dat wij het voorstel alleen kunnen aannemen met twee derde van het aantal uitgebrachte stemmen. In stemming komt het wetsvoorstel. De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 Lid Omtzigt de ChristenUnie de VVD het CDA BBB JA21 en Groep Van Haga voor dit wetsvoorstel hebben gestemd en de leden van de fracties van de SGP de PVV en FVD ertegen zodat het is aangenomen.