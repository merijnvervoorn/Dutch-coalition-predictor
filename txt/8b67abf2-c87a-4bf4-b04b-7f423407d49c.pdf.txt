3 Vragenuur: Vragen Van Raak Vragen van het lid Van Raak aan de minister voor Wonen en Rijksdienst bij afwezigheid van de minister van Binnenlandse Zaken en Koninkrijksrelaties over vermeende fraude door de gevolmachtigde minister van Curaçao. De heer Van Raak (SP): Voorzitter. Deze minister is lid van de ministerraad in Nederland maar ook van de rijksministerraad van het Koninkrijk samen met de ministers van Aruba Sint-Maarten en Curaçao. Nu hebben wij ernstige zeer ernstige aanwijzingen dat de minister van Curaçao ernstige fraude heeft gepleegd met haar cv gelogen heeft over haar opleiding en gelogen heeft over haar functies bij ABN AMRO. Ze heeft geen academische titel. Ze heeft haar opleiding bij de Haagse Hogeschool niet afgemaakt. Ze is nooit hoofd Operational Support geweest bij ABN AMRO. Ik vraag de minister: kan iemand die fraude pleegt lid zijn van de rijksministerraad? Minister Blok: Voorzitter. De vraag van de heer Van Raak betreft de gevolmachtigd minister van het land Curaçao. Het is aan de regering van Curaçao zelf om te beoordelen wie lid wordt van de rijksministerraad en aan welke voorwaarden die persoon moet voldoen en het is aan het parlement van Curaçao om toe te zien op de regering van Curaçao. Ik heb begrepen dat in het parlement van Curaçao ook vragen over deze kwestie zijn gesteld en dat is de logische plaats om die aan de orde te stellen. De heer Van Raak (SP): Sinds mevrouw Wiels gevolmachtigd minister is heeft zij op het Curaçaohuis allerlei mensen benoemd tegen de regels in: een vriendin een vriend van een bevriende minister de zoon van een bevriende minister en haar eigen dochter. Er is sprake van fraude en vriendjespolitiek. Klopt het dat onze minister-president Rutte voorzitter is van de rijksministerraad? En beweert deze minister dat de voorzitter van de rijksministerraad geen enkele mogelijkheid heeft om te onderzoeken of mensen die in de rijksministerraad zitten koosjer zijn of dat zij fraude plegen en vriendjespolitiek bedrijven? Minister Blok: De heer Van Raak noemt een aantal verdenkingen richting de gevolmachtigd minister van Curaçao. Ook voor deze verdenkingen die als zij waar zijn ernstig zijn geldt dat het niet de Nederlandse regering is die bevoegdheden heeft maar de regering van Curaçao. Het is ook aan de regering van Curaçao om onderzoek te doen en/of maatregelen te treffen. En het is aan het parlement van Curaçao om de regering van Curaçao daarop aan te spreken.De heer Van Raak (SP): We hebben in het verleden zeer veel problemen gehad met ministers op Curaçao omdat ze niet gescreend werden. Uiteindelijk is Nederland verantwoordelijk voor goed bestuur. Er waren mensen in de regering onder wie destijds premier Schotte die nauwe banden hadden met de maffia fraude pleegden en vriendjespolitiek bedreven. Toen hebben we besloten dat Nederland daarin een verantwoordelijkheid had en er dus voor moest zorgen dat ministers goed gescreend werden. Dat gaat dus niet alleen over Curaçao. Het geldt natuurlijk dubbel als het gaat om ministers in de rijksministerraad waarvan onze premier Rutte de voorzitter is. Een minister van Curaçao zit in de rijksministerraad waar gevoelige gesprekken worden gevoerd waaruit zomaar gelekt kan worden en waarvan zomaar misbruik kan worden gemaakt. Hoe is het mogelijk dat onze minister-president blijkbaar op geen enkele manier bereid is om te onderzoeken of gevolmachtigde ministers fraude plegen en vriendjespolitiek bedrijven? Ik speel dit niet zo hoog omdat ik vind dat gevolmachtigde ministers een belangrijke baan of een belangrijke titel moeten hebben gehad. Integendeel. Maar ik vind dat er geen fraude mag worden gepleegd en geen vriendjespolitiek mag worden bedreven. Wat ik vooral heel kwalijk vind is dat mevrouw Wiels liegt over haar academische titel maar wel anderen de maat neemt bijvoorbeeld haar voorganger de heer Pieters. Ik heb hier een verslag van het Kabinet van de Gevolmachtigde Minister met daarin een gesprek tussen mevrouw Wiels en de heer Pieters haar voorganger. Excuses voor het slechte Papiements. Mevrouw Wiels zegt tegen de heer Pieters: "Bon o por ta bo no ta drs." Dit betekent: "Hoe goed jij ook maar bent voor jouw naam staat geen doctorandus." De heer Pieters de vorige gevolmachtigde minister antwoordt: "Mi no a firma nunka ku drs. Mi ta honesto." Dit betekent: "Ik heb nooit iets ondertekend met drs. Ik ben eerlijk." Wij hebben het hier over een minister die niet alleen fraudeert en zich bezondigt aan vriendjespolitiek maar die ook nog anderen intimideert en diskwalificeert. Meent minister Blok het nu echt als hij zegt dat hij niet van plan is om iets te onderzoeken en dat hij niets zal doen? Minister Blok: De heer Van Raak en ik verschillen niet van mening over het feit dat als er sprake is van fraude of vriendjespolitiek dat ernstige feiten zijn. De heer Van Raak vraagt hoe het mogelijk is dat de verhoudingen zijn zoals ze zijn. In het Statuut is vastgelegd dat de regering van ieder land gaat over de benoeming van haar ministers. Dat geldt dus ook voor de gevolmachtigd ministers. Het is dus aan de regering van het land Curaçao om te oordelen over ministers en over verdenkingen van ministers. Het is aan het parlement van Curaçao om zijn regering daarop aan te spreken. De heer Fritsma (PVV): Er komt nooit een einde aan alle corruptie en fraude op Curaçao en de andere eilanden van de voormalige Antillen. Kan het kabinet dit niet gewoon erkennen en ervoor zorgen dat Nederland alle banden met deze eilanden voor eens en voor altijd verbreekt omdat ze een plaats in ons Koninkrijk simpelweg niet waard zijn?Minister Blok: De heer Fritsma gebruikt een aantal kwalificaties die ik voor zijn rekening laat. Hij vraagt of wij een einde kunnen maken aan de relatie met Curaçao. Dat is niet de intentie van de Nederlandse regering. De voorzitter: Dank u wel en dank voor uw komst naar de Kamer.