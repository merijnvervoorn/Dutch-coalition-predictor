24 Stemming motie Militairen die hun eigen kleding moeten aanschaffen Aan de orde is de stemming over een aangehouden motie ingediend bij het debat over militairen die hun eigen kleding moeten aanschaffen te weten: - de motie-Diks over het belang om militairen tijdig te voorzien van adequate uitrusting (27830 nr. 273). (Zie vergadering van 7 november 2018.) De voorzitter: De motie-Diks (27830 nr. 273) is in die zin gewijzigd dat zij thans luidt: Motie De Kamer gehoord de beraadslaging overwegende dat de uitrusting van militairen die worden uitgezonden op missie of oefening op orde moet zijn en er niet structureel sprake mag zijn van situaties waarin militairen worden gedwongen om zelf hun uitrusting aan te schaffen; overwegende dat regels rond zorgvuldige overheidsaanbesteding van groot belang zijn maar dat het belang om militairen tijdig te voorzien van adequate uitrusting hier boven dient te staan; verzoekt de regering te onderzoeken of Fast Track Procurement als standaardoptie kan worden overwogen voor het versnellen van het verwerven van uitrusting voor militairen die op korte termijn op missie of oefening gaan zodat deze spoedverwervingen als het niet anders kan buiten de regulier van toepassing zijnde administratieve regels maar binnen de wettelijke kaders kunnen plaatsvinden en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 278 was nr. 273 (27830). Ik stel vast dat wij hier nu over kunnen stemmen. In stemming komt de gewijzigde motie-Diks (27830 nr. 278 was nr. 273). De voorzitter: Ik constateer dat deze gewijzigde motie met algemene stemmen is aangenomen.