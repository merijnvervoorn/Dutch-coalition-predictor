8 Regeling van werkzaamheden De voorzitter: Op verzoek van de aanvrager stel ik voor het dertigledendebat over het tekort bij de invoering van de Omgevingswet van de agenda af te voeren. Ik deel mee dat de volgende aangehouden moties zijn vervallen: 34775-42; 34734-25; 30234-172; 28844-139; 28844142. Ik stel voor toe te voegen aan de agenda: - het VAO Medisch specialistische zorg/ziekenhuiszorg/kapitaallasten/curatieve zorg met als eerste spreker mevrouw Ellemeet namens GroenLinks; - het VAO Justitiële jeugd met als eerste spreker mevrouw Van Toorenburg namens het CDA; - het VAO Emancipatiebeleid met als eerste spreker mevrouw Van den Hul namens de PvdA. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Van Eijs namens D66. Het had ook bij de interruptiemicrofoon gekund maar dat geeft niet. Mevrouw Van Eijs (D66): Voorzitter. Het verzoek is om het VAO Omgevingsrecht dat volgens mij bijna dadelijk zou aanvangen uit te stellen. Een week zou voldoende zijn. Ik zou graag nog even met politici van D66 in het land willen overleggen over dit onderwerp. De voorzitter: Oké dan gaan we daar rekening mee houden. Niemand heeft daar bezwaar tegen denk ik. We gaan geen rondje houden meneer Ronnes. De heer Ronnes (CDA): Voorzitter akkoord maar graag wel met spoed opnieuw inplannen. De voorzitter: Ja dank u wel. Dank u wel mevrouw Van Eijs. Het is prima. Mevrouw Hermans namens de VVD. Mevrouw Hermans (VVD): Voorzitter. Gisteren kwam het bericht naar buiten over een grootschalige fraude met pgb's. Naar deze zaak loopt nu een onderzoek. Dit soort helaas veel te vaak terugkerende verhalen over fraude met pgb's dreigen als we niet oppassen dit instrument kapot te maken. Juist dat wil deVVD voorkomen. Het pgb is een fantastisch instrument voor heel veel mensen die zorg nodig hebben en met het instrument regie over hun eigen leven kunnen houden. Juist voor deze mensen die er zo veel aan hebben en netjes omgaan met het pgb moeten we een discussie over het pgb voeren en daar ook niet te lang mee wachten. Daarom vraag ik een debat aan met de minister van VWS. Hij heeft vanochtend nog iets gezegd over een aanpak fraude die hij in de loop van deze maand naar de Kamer zal sturen dus bij voorkeur houd ik het debat net na het meireces. Mevrouw Agema (PVV): Steun voorzitter. De heer Hijink (SP): Steun voorzitter. Ik heb hierover vanochtend een motie ingediend. Wij moeten dan eerst natuurlijk wel meer zicht hebben op de omvang van het hele probleem. Ik neem aan dat mevrouw Hermans die informatie dan ook wil hebben en dat zal steunen. De heer Kuzu (DENK): Voorzitter. Wat ons betreft mogen de goeien niet onder de kwaaien lijden. Wij steunen het debat. Mevrouw Bergkamp (D66): Voorzitter. Juist omdat het zo'n mooi instrument is steunen we het debat. We vragen wel om de minister van Justitie en Veiligheid ook uit te nodigen voor het debat omdat er ook een duidelijke strafrechtelijke kant aan zit. Dus steun voor het debat maar wel graag met de uitbreiding met de minister van Justitie en Veiligheid. De heer Slootweg (CDA): Nu we ook na vanmorgen de tijdsplanning horen namelijk na het meireces steunen we het debat. Mevrouw Van Brenk (50PLUS): Het is een zorgelijke ontwikkeling dus wat ons betreft steun voor het debat. Mevrouw Dijksma (PvdA): Voorzitter. Van harte steun voor het debat en ook voor de suggestie om eerst de omvang van de fraude nog in beeld te hebben. Dat kan ook goed gelet op de tijdsplanning. Ik steun ook het verzoek van mevrouw Bergkamp om de minister van Justitie en Veiligheid bij dit debat aanwezig te laten zijn. Mevrouw Dik-Faber (ChristenUnie): Steun voor het verzoek. Mevrouw Ellemeet (GroenLinks): Steun voor het verzoek.Mevrouw Hermans (VVD): Dank u wel. De voorzitter: Mevrouw Hermans u hebt een ruime meerderheid voor het houden van een debat. Ik stel voor het stenogram van dit deel van de vergadering door te geleiden naar het kabinet. De heer De Jong namens de PVV. De heer De Jong (PVV): Voorzitter hartelijk dank. Gisteren was in de uitzending van ZEMBLA te zien wat de grote negatieve gevolgen voor mensen met een arbeidsbeperking zijn van het op slot zetten van de sociale werkvoorziening. Terwijl de sociale werkvoorziening met onmiddellijke ingang op slot gaat komen er nauwelijks nieuwe plekken voor mensen met een beperking bij. Sommige mensen wachten al jarenlang tevergeefs op een baan. Deze mensen staan nu radeloos aan de kant. We zijn die valse beloften ... De voorzitter: U wilt een debat. De heer De Jong (PVV): ... met betrekking tot de afbraak van de sociale werkvoorziening zat. Daarom zou ik heel graag een debat hierover willen voeren. Mevrouw Van Brenk (50PLUS): Voorzitter. Hoe je met de zwaksten omgaat tekent de samenleving. Dit is een schrijnend geval. Wij steunen dit verzoek maar we weten ook dat er een aantal debatten hierover gepland staan. Maar wat ons betreft moet hierover met spoed gesproken worden. De heer Kuzu (DENK): Voorzitter steun voor het debat. De heer Jasper van Dijk (SP): Voorzitter ik had hierover een tijd terug al een debat aangevraagd. Volgens mij wordt dat spoedig gehouden dus ik steun deze aanvraag niet. Als u de spreektijden voor mijn debat wilt uitbreiden dan steun ik dat van harte. De voorzitter: U hebt gewoon een dertigledendebat meneer Jasper van Dijk. De heer Jasper van Dijk (SP): Wat volgens mij heel spoedig wordt gepland dus dat helpt u misschien ook.De heer Gijs van Dijk (PvdA): Voorzitter. Het is een belangrijk onderwerp. Ik begrijp wat de heer Jasper van Dijk zegt maar dit is echt een ander onderwerp. Dit gaat over de toekomst van de sociale werkvoorziening an sich. In die zin steun ik het verzoek van harte. Uiteraard gaan we zeer snel ook spreken over de loondispensatie. De heer Raemakers (D66): Voorzitter. De bedoeling van de Participatiewet is dat mensen veel meer bij reguliere werkgevers gaan werken. Er is met het regeerakkoord een toename van het aantal beschutwerkplekken voorzien. Wij steunen dit debat dus niet. Er zijn al heel veel debatten ingepland. Daar kan dit bij betrokken worden. Mevrouw Nijkerken-de Haan (VVD): Voorzitter geen steun voor dit debat. Wij hebben een grote verantwoordelijkheid neergelegd bij gemeenten. Ik zou wel graag een kabinetsreactie zien op de uitzending van gisteren. Daarbij moet met name worden ingegaan op de stand van zaken in de verschillende gemeentes. Mevrouw Westerveld (GroenLinks): Er is een grote verantwoordelijkheid voor de gemeenten maar het blijft kabinetsbeleid. Vanuit GroenLinks steun voor dit debat. De heer Peters (CDA): Geen steun wel een reactie. De heer Bruins (ChristenUnie): Voorzitter. Als er een brief komt zou ik graag zien dat het kabinet ingaat op hoe de expertise van de sociale werkplaatsen wordt behouden want dat is het belangrijkste. Geen steun voor dit debat. De voorzitter: Meneer De Jong. De heer De Jong (PVV): Er werd aangegeven dat we over dit onderwerp nog te spreken komen maar dit is een ander debat. Het komende debat gaat over loondispensatie maar dit debat gaat over het sluiten van sociale werkplaatsen. Het is jammer dat de coalitie dit tegenhoudt dus het wordt een dertigledendebat. De voorzitter: Dit dertigledendebat voegen we toe aan de lijst. Ik stel voor het stenogram van dit deel van de vergadering door te geleiden naar het kabinet. Ik geef het woord aan mevrouw Ellemeet namens GroenLinks.Mevrouw Ellemeet (GroenLinks): Voorzitter dank u wel. We hebben vandaag kunnen lezen dat ziekenhuis AMC zelf een geneesmiddel gaat ontwikkelen voor een zeldzame ziekte. Dat is echt een doorbraak wereldwijd. Het is een fantastische ontwikkeling die nu nog bij één ziekenhuis plaatsvindt. Wij willen dat dit zo snel mogelijk breder wordt opgepakt en daarover willen we debatteren met de minister van VWS. Dan kunnen we bespreken hoe we van deze mooie uitzondering de norm kunnen maken. Mevrouw Agema (PVV): Steun maar volgens mij moet het met de minister voor Medische Zorg. Mevrouw Ellemeet (GroenLinks): Excuus klopt. Mevrouw Van Brenk (50PLUS): Ja steun. Een goed initiatief. Fantastisch. Mevrouw Van den Berg (CDA): Voorzitter. We hebben zeer veel belangstelling voor dit onderwerp. Zoals mevrouw Ellemeet zegt: het is een heel mooi initiatief van het ziekenhuis. Wij willen graag de ontwikkelingen even afwachten voordat we hier een apart debat over houden. De voorzitter: Geen steun. Mevrouw Aukje de Vries (VVD): Een interessante ontwikkeling maar ik denk dat wij de komende tijd nog genoeg over geneesmiddelen komen te spreken. Ik denk dat we het daarbij moeten betrekken. Als we in de Kamer over elk interessant initiatief gaan praten dan zijn we nog heel lang bezig. Mevrouw Bergkamp (D66): Voorzitter. Een mooi initiatief maar er werd al een debat aangevraagd toen het nog maar net op de site stond. We hebben ons er dus nog niet goed in kunnen verdiepen. Ik ben voorstander van een brief met een reactie maar ik ben nog niet toe aan een debat. Mevrouw Dik-Faber (ChristenUnie): Voorzitter. Een brief en een reactie zijn prima maar laten we dit bespreken bij een van de AO's. De heer Kuzu (DENK): Wel steun voorzitter. Mevrouw Ellemeet (GroenLinks): Voorzitter. Ik was nog een belangrijke aanvulling vergeten te melden namelijk dat deze aanvraag ook gedaan is namens de Partij van de Arbeid en de SP. Ik hoor de coali-tiepartijen zeggen dat zij dit op het moment niet steunen en dat het toch te gek zou zijn als we bij ieder mooi initiatief daar een debat over voeren. Dit is niet zomaar een initiatief. Dit is een doorbraak. Dit kan de wereld op z'n kop zetten als het gaat om de farmaceutische industrie en de medicijnontwikkeling dus helaas ... De voorzitter: Prima. Geen meerderheid. Mevrouw Ellemeet (GroenLinks): Geen steun wel een dertigledendebat. Dat zou ik dan graag op de lijst willen zetten. Dank u wel. De voorzitter: Dan voegen we dit debat ook aan de lijst toe. Ik stel voor het stenogram van dit deel van de vergadering door te geleiden naar het kabinet. Tot slot mevrouw Van den Hul namens de PvdA. Mevrouw Van den Hul (PvdA): Voorzitter. Uit cijfers van onderwijsinstelling DUO blijkt vandaag dat veel te veel basisschoolleraren blijven steken in de laagste salarisschalen. De afspraak was dat zeker 40% van de basisschoolleraren in een hogere schaal zou komen te zitten maar vorig jaar bleef het percentage steken bij 267. Dat moet en kan beter wat ons betreft. Vandaar over deze kwestie graag een debat. De heer Rog (CDA): Het is voor het derde jaar op rij dat de PO-Raad de afspraken niet nakomt die ze tien jaar geleden met de overheid en vakbonden zijn overeengekomen. Hier is vaker aandacht voor gevraagd in de verschillende debatten. Steun om hier nader over te spreken. De heer Van Meenen (D66): Voorzitter daar sluit ik mij bij aan. We vinden allemaal de salarissen in het basisonderwijs belangrijk. We spreken er hier ook over. Er is extra geld. Maar er ligt ook een verantwoordelijkheid bij de bestuurders en daar moeten we het met elkaar over hebben. De voorzitter: Dus geen steun? De heer Van Meenen (D66): Steun dus zeker. Steun! De voorzitter: O sorry. Als er te veel argumenten worden gebruikt leidt dat vaak tot geen steun maar goed.De heer Kuzu (DENK): Dit is inderdaad een belangrijke kwestie waar we jaren over spreken. Van harte steun. De heer Rudmer Heerema (VVD): Voorzitter een goed voorstel. Ik ben heel benieuwd waar de middelen zijn gebleven die toegezegd zijn in het verleden. Dus laten we dit snel inplannen. Dank u wel. De heer Bruins (ChristenUnie): Voorzitter. Extra geld voor het onderwijs moet terechtkomen bij leraren. Als dat niet gebeurd is dan wil ik ook weten waarom. Dus van harte steun voor dit debat. De voorzitter: De heer Kwint. Ik kan het raden. De heer Kwint (SP): Ja echt waar? U heeft het goed geraden denk ik. U gaat door voor de koelkast. Maar leraren verdienen sowieso al te weinig. Elk debat waarin we het daarover kunnen hebben en we mogelijk iets voor leraren kunnen regelen steunen wij van harte. Mevrouw Westerveld (GroenLinks): Ook steun namens GroenLinks. Het is goed om weer over leraren over salarissen en over geld naar onderwijs te praten. De heer Krol (50PLUS): Steun. De voorzitter: Mevrouw Van den Hul de hele Kamer steunt het. Mevrouw Van den Hul (PvdA): Dat is heel fijn om te zien. Dank u wel voorzitter. De voorzitter: Dank u wel. Er is niet om een brief gevraagd. Dan zijn we hiermee aan het eind gekomen van de regeling. De vergadering wordt enkele ogenblikken geschorst. Voorzitter: Bergkamp