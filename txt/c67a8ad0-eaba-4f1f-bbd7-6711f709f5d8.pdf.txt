8 Regeling van werkzaamheden De voorzitter: Ik stel voor dinsdag 5 juni aanstaande ook te stemmen over de Incidentele suppletoire begroting inzake Klimaat enveloppe regeerakkoord (Kamerstuk 34901). Ik stel voor de volgende stukken van de stand van werkzaamheden af te voeren: 21501-31-481; 31288-594; 22112-2505; 34352-109; 22112-2542; 22112-2506; 32440-104; 34252-5; 34252-4; 34550-X-66; 31516-23; 31516-22; 34550-X-50; 349192; 34919-7; 34919-1; 22112-2558; 31865-110; 24170-175; 31935-46; 31935-48; 25847-133; 34104-183; 24170-164; 24170163; 21501-31-472; 21501-31-450; 24170-162; 24170-160; 29240-81; 21501-07-1511; 34598-8; 34700-61; 32545-81; 29279-425; 34775-VI-99; 34372-27; 23432-449; 21501-02-1874; 32847-364; 21501-02-1865; 27926-283; 29383-298; 29453476; 30111-110; 29668-46; 34775-VII-67; 29668-45; 31409186; 29684-161; 31409-183; 31409-184. Ik deel mee dat de volgende aangehouden moties zijn vervallen: 34808-10; 33835-66; 29683-237; 21501-07-1492; 21501-07-1493; 32824-208; 24095-430. Ik stel voor toe te voegen aan de agenda: - het VAO Big data en de bescherming van persoonsgegevens met als eerste spreker de heer Verhoeven namens D66; - het VAO Administratieve lasten / regeldruk / Governance / gegevensuitwisseling in de zorg / gegevensbescherming / Innovatie / verspilling in de zorg met als eerste spreker mevrouw Van Kooten-Arissen namens de Partij voor de Dieren. Overeenkomstig de voorstellen van de voorzitter wordt besloten. De voorzitter: Ik geef mevrouw Kröger namens GroenLinks het woord. Mevrouw Kröger (GroenLinks): Dank u wel voorzitter. Naar aanleiding van de uitzending van De Monitor over de impact van ultrafijnstof op de omgeving rond Schiphol en andere luchthavens wil ik heel graag voorstellen om het dertigledendebat over gezondheidseffecten van luchtkwaliteit dat ik al had staan om te zetten in een meerderheidsdebat met zowel de minister als de staatssecretaris. De voorzitter: Wie hierover? De heer Laçin (SP): Steun voor het debat. Dit is een belangrijk onderwerp. Er wordt zowel nationaal als internationaal veel onderzoek naar gedaan. Het is goed om hier heel snel over te praten.De heer Van Raan (PvdD): Steun. De heer Von Martels (CDA): Geen steun. Mevrouw Van Eijs (D66): Op 4 juli staat er een algemeen overleg Luchtkwaliteit op de rol. Daar zou ik dit punt graag bij betrekken. Mevrouw Van Brenk (50PLUS): Je zou bijna denken dat dit uitlokking van Schiphol is. Wat ons betreft dus reden voor een debat. De heer Gijs van Dijk (PvdA): Steun voor het verzoek. Mevrouw Dik-Faber (ChristenUnie): Graag betrekken bij een algemeen overleg. De voorzitter: U hebt geen steun om het om te zetten in een meerderheidsdebat mevrouw Kröger. Mevrouw Westerveld ook namens GroenLinks. Mevrouw Westerveld (GroenLinks): Dank voorzitter. 10% van de mbo 3-studenten geeft aan geen rekenles te krijgen maar hier wel examen in te moeten doen. De helft van de mbo-studenten moet spullen kopen maar gebruikt die vervolgens niet. Dat is een kleine greep uit de JOB-monitor die vandaag is gepubliceerd. Mijn collega Zihni Özdil is geschrokken van deze bevindingen. Namens hem vraag ik graag een debat aan over de resultaten van de JOB-monitor met de minister van Onderwijs Cultuur en Wetenschap. De heer Laçin (SP): Mijn collega Kwint is ook geschrokken dus steun voor het debat. De heer El Yassini (VVD): Ook wij zijn natuurlijk geschrokken van de schoolspullen die je moet aanschaffen maar niet gebruikt. Het is dus wel belangrijk maar laten we het betrekken bij een AO of er een specifiek AO over houden. Daarom voor nu geen steun maar wel graag in een AO bespreken met de minister zodat we dieper op de materie kunnen ingaan. De heer Beertema (PVV): Dit is een taai ongerief dat al tientallen jaren duurt. De hele MBO-Raad schijnt dit relatief eenvoudige probleem ook niet te kunnen oplossen. Ik denk dat het goed is om hier eens een apart debat aan te wijden.Mevrouw Van den Hul (PvdA): Ook wij steunen deze aanvraag. Ik heb hier ook schriftelijke vragen over gesteld. Het is heel ernstig en het verdient absoluut een plenair debat. De heer Van Raan (PvdD): Steun. De heer Öztürk (DENK): Ja het verdient een apart debat. Van harte steun. Mevrouw Kuik (CDA): Voorzitter. Wij zien ook graag een debat en dan het liefst een speciaal AO hiervoor. De voorzitter: Dus u steunt het verzoek niet mevrouw Kuik. Mevrouw Dik-Faber (ChristenUnie): Ook graag een debat in een algemeen overleg. Daar kan het prima. De voorzitter: Meneer Van Meenen komt net binnen. Weet u waarover het gaat? U was in de buurt! De heer Van Meenen (D66): Ik ben hier al heel lang. Het komt echt weleens voor dat ik niet weet waarover het gaat maar nu weet ik het wel en ik steun het. De voorzitter: Dank u wel. Mevrouw Westerveld u heeft een meerderheid voor het houden van een debat. Mevrouw Westerveld (GroenLinks): Dank u wel. Ik geef het door aan mijn collega. De voorzitter: Dank u wel. Ik ga naar de heer Veldman namens de VVD. De heer Veldman (VVD): Voorzitter. De staatssecretaris heeft eerder deze week de Kamer gevraagd om terughoudend te zijn in het meegeven van opdrachten aan de preventietafels die werken aan een nationaal preventieakkoord. Ik lees vandaag op meerdere plekken dat hij zich bedacht heeft en toch over concrete maatregelen op het gebied van preventie wil spreken. Sterker nog de staatssecretaris heeft vandaag zelfs meerdere voorstellen gedaan. Ik stel voor dat we de staatssecretaris tegemoetkomen en vraag daarom een debat aan over de concrete maatregelen in het kader van het preventieakkoord. Wat mij betreft wordt dat debat nog voor de zomer gehouden zodat de mensen die werken aan dat preventie-akkoord weten hoe de Tweede Kamer over maatregelen denkt. Mevrouw Agema (PVV): Voorzitter ik steun het verzoek niet. Op 17 mei was er een algemeen overleg van vier uur. Afgelopen dinsdag was het VAO. We worden steeds verwezen naar die onderhandelingstafels. Ik stel voor dat meneer Veldman gewoon wacht op het preventieakkoord en dat we dan na de zomer het preventieakkoord gaan bespreken want een zinloos debat voor de zomer vind ik echt te ver gaan. Mevrouw Ploumen (PvdA): Voorzitter. Het is een onderwerp dat heel veel mensen raakt en waar mensen ook graag duidelijkheid over willen hebben. Dus ik zou het verzoek willen steunen. Mevrouw Dik-Faber (ChristenUnie): Voorzitter. Ik kan mij helemaal aansluiten bij de woorden van mevrouw Agema. We hebben hier uitvoerig over gedebatteerd. Er is deze week nog een VAO geweest in deze zaal. We moeten nu de maatschappelijke organisaties en de staatssecretaris verder laten werken aan het preventieakkoord. Dan spreken we erover na de zomer. Geen steun voor het debat. Mevrouw Kuik (CDA): Voorzitter. Daar kan ik mij bij aansluiten. Geen steun voor het debat. De heer Van der Staaij (SGP): Voorzitter. Als de VVD-fractie zover is dat zij graag wil praten over maatregelen om het roken in te dammen dan wil de SGP graag dat momentum benutten en het debat steunen. Mevrouw Özütok (GroenLinks): GroenLinks steunt het verzoek. Mevrouw Diertens (D66): Geen steun voor het debat. Mevrouw Van Brenk (50PLUS): Voorzitter. Ook wij willen dat heuglijke feit van de VVD belonen. Dus wat ons betreft ook steun voor het debat. De heer Van Gerven (SP): Het is merkwaardig dat er nu weer allerlei verhalen wel de ronde doen terwijl dat niet het geval was in het debat hier in de Kamer waar het thuishoort. Steun voor het debat. De voorzitter: Meneer Van Gerven heeft u echt geholpen aan een meerderheid meneer Veldman.De heer Veldman (VVD): Dat is mooi. De voorzitter: We gaan dit meerderheidsdebat toevoegen aan de lijst van debatten. Tot slot mevrouw Van Brenk namens 50PLUS. Mevrouw Van Brenk (50PLUS): Dank voorzitter. Het aantal bijstandsgerechtigden is gedaald maar dat geldt niet voor 45-plussers. Die komen nog steeds moeilijk aan de bak. Onder de kabinetten-Rutte is de bijstand gegroeid met 100.000 mensen. 50PLUS wil graag een brief en een debat over dit onderwerp. De heer Wiersma (VVD): Voorzitter. We hebben iedereen nodig op de arbeidsmarkt. Mevrouw Van Brenk snijdt dit punt terecht aan. We hebben alleen al een aantal debatten hierover staan. Ik zou zeggen: nu geen steun voor het debat maar wel steun voor een brief. We hebben er zelf ook vragen over gesteld. We kunnen het dan betrekken bij de debatten die hier ook nog over staan bijvoorbeeld het debat over het aanvalsplan tegen krapte waar het kabinet ook snel mee komt. De heer Laçin (SP): Steun voor het debat. De heer De Jong (PVV): Steun voor het debat zeker ook omdat in de berichtgeving naar voren komt dat het aantal statushouders in de bijstand ook weer groeit. Dat zou toch niet zo moeten zijn? We zouden die mensen toch geen bijstandsuitkering moeten geven? Daarom steun voor dit debat. De heer Gijs van Dijk (PvdA): Het is voor mensen die net iets ouder zijn heel moeilijk om nog aan het werk te komen. Dat blijft ook al gaat het met Nederland beter. Dus steun voor het debat maar ik wil ook wel graag een brief van de minister. De heer Öztürk (DENK): 50PLUS komt dus ook op voor 45-plus. Ik ben 46. Alle steun voor het debat. De voorzitter: U valt onder de doelgroep. De heer Öztürk (DENK): Ja precies. Mevrouw Özütok (GroenLinks): Onze arbeidsmarkt heeft iedereen nodig. Steun voor het verzoek.De voorzitter: Dank u wel. Mevrouw Van Brenk geen meerderheid. Mevrouw Van Brenk (50PLUS): Geen meerderheid maar wel voor een brief. Ik hoef niet op de lijst van dertigledendebatten maar ik zou wel heel graag willen vragen of de minister in de brief wil ingaan op hoe hij die cultuuromslag bij bedrijven denkt te gaan realiseren want dat is dringend nodig. De voorzitter: Ik stel voor het stenogram van dit deel van de vergadering door te geleiden naar het kabinet. De heer De Jong. De heer De Jong (PVV): Ik zou ook graag een toevoeging aan die brief willen geven namelijk om het kabinet te vragen in te gaan op de stijging bij statushouders in de bijstand en daarbij ook het verzoek te doen of ze per direct willen stoppen met het geven van bijstandsuitkeringen aan statushouders. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn wij aan het eind gekomen van deze regeling van werkzaamheden. Ik schors de vergadering voor enkele ogenblikken. De vergadering wordt enkele ogenblikken geschorst. Voorzitter: Tellegen