17 Stemmingen moties Raad Algemene Zaken van 21 februari 2023 Aan de orde zijn de stemmingen over moties ingediend bij het tweeminutendebat Raad Algemene Zaken van 21 februari 2023 te weten: - de motie-Van der Lee/Piri over de invulling van het ontmoedigingsbeleid ten aanzien van activiteiten in bezette Palestijnse gebieden in de praktijk (21501-02 nr. 2629); - de motie-Sjoerdsma/Van der Laan over het voorkomen van deelname van Russische en Belarussische sporters aan internationale toernooien (21501-02 nr. 2630); - de motie-Sjoerdsma over het steunen van abortus-ngo's en verstrekkers van abortuszorg in Polen (21501-02 nr. 2631). (Zie vergadering van 6 april 2023.) De voorzitter: De motie-Sjoerdsma/Van der Laan (21501-02 nr. 2630) is in die zin gewijzigd (21501-02 nr. 2633) en nader gewijzigd dat zij thans luidt: Motie De Kamer gehoord de beraadslaging constaterende dat het IOC de mogelijkheid opent naar geleidelijke deelname van Russische en Belarussische atleten aan internationale wedstrijden; overwegende dat dit zeer ongewenst is omdat door Rusland sporttoernooien voor politieke doeleinden ingezet worden en veel Oekraïense sporters begrijpelijkerwijs weigeren uit te komen tegen deze sporters; overwegende dat na Pasen de gesprekken over het elfde sanctiepakket starten tussen de Commissie en EU-ambassadeurs; verzoekt de regering te onderzoeken hoe via alle daartoe geëigende kanalen deelname van Russische en Belarussische sporters aan internationale sporttoernooien en wedstrijden kan worden voorkomen en gaat over tot de orde van de dag. Zij krijgt nr. 2634 was nr. 2633 (21501-02). Ik stel vast dat wij hier nu over kunnen stemmen. De voorzitter: De motie-Sjoerdsma (21501-02 nr. 2631) is in die zin gewijzigd dat zij thans luidt:Motie De Kamer gehoord de beraadslaging overwegende dat er op 14 maart voor het eerst een Poolse mensenrechtenactiviste is veroordeeld voor het verstrekken van abortuspillen; overwegende dat rechtszaken als intimidatietactiek worden gebruikt door de Poolse regering om Poolse vrouwen met een ongewenste zwangerschap van hulp te isoleren; overwegende dat dit de toegang tot abortus nog restrictiever maakt in Polen; verzoekt de regering om de vergaande abortussenwetten en de toegang tot normale rechtsgang in Polen op dit thema in EU-verband en op bilateraal niveau met Polen te bespreken en haar steun uit te spreken voor ngo's in Polen die vrouwen op dit thema willen helpen en gaat over tot de orde van de dag. Zij krijgt nr. 2635 was nr. 2631 (21501-02). Op verzoek van de heer Sjoerdsma stel ik voor zijn gewijzigde motie (21501-02 nr. 2635 was nr. 2631) aan te houden. Daartoe wordt besloten. In stemming komt de motie-Van der Lee/Piri (21501-02 nr. 2629). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de VVD en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de nader gewijzigde motieSjoerdsma/Van der Laan (21501-02 nr. 2634 was nr. 2630). De voorzitter: Ik constateer dat de leden van de fracties van GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD en het CDA voor deze nader gewijzigde motie hebben gestemd en de leden van de overige fracties ertegen zodat zij is aangenomen.