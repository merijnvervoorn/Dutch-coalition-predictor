19 Stemmingen moties Bericht dat de IND zich schuldig zou maken aan etnisch profileren Aan de orde zijn de stemmingen over moties ingediend bij het debat over het bericht dat de IND zich schuldig zou maken aan etnisch profileren te weten: - de motie-Van Baarle over afkeuren dat de IND etnisch heeft geprofileerd (19637 nr. 2984); - de motie-Van Baarle over een extern en onafhankelijk onderzoek instellen naar de mogelijke gevolgen van de zwarte lijst van de IND (19637 nr. 2985). (Zie vergadering van 15 september 2022.) De voorzitter: De motie-Van Baarle (19637 nr. 2985) is in die zin gewijzigd dat zij thans luidt: Motie De Kamer gehoord de beraadslaging constaterende dat de IND op een zwarte lijst de geboortelanden van bestuurders van bedrijven heeft geregistreerd; verzoekt de regering om een extern en onafhankelijk onderzoek in te stellen om te onderzoeken of de registratie van bestuurssamenstelling op basis van afkomst invloed (en hiermee gevolgen) heeft gehad voor besluitvorming binnen de IND en de resultaten van het onderzoek te delen met de Kamer en de enquêtecommissie fraude en gaat over tot de orde van de dag. Zij krijgt nr. 2987 was nr. 2985 (19637). Ik stel vast dat wij hier nu over kunnen stemmen. In stemming komt de motie-Van Baarle (19637 nr. 2984). De voorzitter: Ik constateer dat de leden van de fracties van de SP BIJ1 DENK Fractie Den Haan de PvdD Lid Gündoğan en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Baarle (19637 nr. 2987 was nr. 2985). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt en BBB voor dezegewijzigde motie hebben gestemd en de leden van de overige fracties ertegen zodat zij is verworpen. Daarmee zijn wij aan het einde gekomen van deze stemmingen. Ik dank de minister voor haar aanwezigheid hier. Ik schors de vergadering voor een enkel moment. Dan gaan we over tot de regeling van werkzaamheden. De vergadering wordt enkele ogenblikken geschorst.