26 Stemming motie Kinderporno en kindermisbruik Aan de orde is de stemming over een aangehouden motie ingediend bij het VAO Kinderporno en kindermisbruik te weten: - de motie-Van Nispen/Kuiken over seksueel misbruik bij de Jehova's getuigen (31015 nr. 139). (Zie vergadering van 27 maart 2018.) De voorzitter: De motie-Van Nispen/Kuiken (31015 nr. 139) is in die zin gewijzigd en nader gewijzigd dat zij thans is ondertekend door de leden Van Nispen Kuiken Van Toorenburg en Buitenweg en luidt: De Kamer gehoord de beraadslaging constaterende dat er veel meldingen zijn van seksueel misbruik in de gemeenschap van Jehova's getuigen maar dat deze meldingen om uiteenlopende redenen niet allemaal hebben geleid of zullen kunnen leiden tot aangiftes bij de politie; constaterende dat er aanwijzingen zijn dat de cultuur van geslotenheid in de gemeenschap van Jehova's getuigen eraan heeft bijgedragen dat veel binnenskamers is gebleven en dat dit systeem nog steeds niet de juiste waarborgen biedt om kinderen maximaal te beschermen tegen misbruik; constaterende dat het bestuur van de Jehova's getuigen niet bereid is onderzoek te (laten) doen naar het vermeende misbruik; van mening dat onderzoek naar vermeend misbruik niet uit de weg gegaan mag worden; verzoekt de regering te bewerkstelligen dat met in achtneming van de bescherming van de melders onafhankelijk onderzoek wordt uitgevoerd naar de meldingen het mogelijk onderliggende patroon de gebruikte regels gebruiken en structuren binnen de gemeenschap; en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 153 was nr. 152 (31015). Ik stel vast dat wij hier nu over kunnen stemmen. De voorzitter: Op verzoek van de heer Van Nispen stel ik voor zijn nader gewijzigde motie (31015 nr. 153 was nr. 152) aan te houden.Daartoe wordt besloten.