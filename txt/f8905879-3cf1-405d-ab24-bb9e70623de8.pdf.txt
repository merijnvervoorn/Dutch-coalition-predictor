11 Stemmingen moties Mijnbouw/Groningen Stemmingen moties Mijnbouw/Groningen Aan de orde zijn de stemmingen over moties ingediend bij het tweeminutendebat Mijnbouw/Groningen te weten: - de motie-Beckerman/Bushoff over het SodM om aanvullend advies vragen over wat de berekeningen betreffende zeespiegelstijging betekenen voor bestaande mijnbouwactiviteiten (33529 nr. 1217); - de motie-Beckerman/Bushoff over nieuwe gas- en oliewinning of uitbreiding daarvan tegenhouden tenzij omwonenden daar nadrukkelijk mee hebben ingestemd (33529 nr. 1218); - de motie-Beckerman/Bushoff over het bewijsvermoeden voor alle mijnbouwactiviteiten in Nederland laten gelden (33529 nr. 1219); - de motie-Beckerman/Bushoff over alle mijnbouwactiviteiten toetsen aan enquÃªtes onder omwonenden en lokale overheden en deze meenemen in de besluitvorming (33529 nr. 1220); - de motie-Bushoff/Beckerman over bij de verduurzamingsmaatregelen 28 en 29 van Nij begun de rol en zeggenschap van particuliere wooneigenaren goed borgen (33529 nr. 1221); - de motie-Bushoff/Beckerman over als overheid eerst mediation aanbieden en als bondgenoot naast gedupeerden van de aardbevingsproblematiek staan (33529 nr. 1222); - de motie-Bushoff/Beckerman over uitspreken dat nooit en te nimmer bezuinigd mag worden op de toegezegde gelden voor de aardbevingsproblematiek in (33529 nr. 1223); - de motie-Bushoff over besluiten tot een nieuw herverdelingsmodel voor Schoonebeek (33529 nr. 1224); - de motie-Peter de Groot over nog voor het zomerreces additionele maatregelen voor versnelling van de gaswinning op de Noordzee delen met de Kamer (33529 nr. 1225); - de motie-Vermeer over dialogen starten met de provincie Groningen over de verdere uitwerking van Nij begun (33529 nr. 1226). (Zie vergadering van 6 maart 2024.) De voorzitter: Op verzoek van de heer Bushoff stel ik voor zijn motie (33529 nr. 1224) aan te houden. Daartoe wordt besloten. In stemming komt de motie-Beckerman/Bushoff (33529 nr. 1217). De voorzitter: Ik constateer dat de leden van de fracties van de SP GroenLinks-PvdA de PvdD Volt NSC en de ChristenUnie voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Beckerman/Bushoff (33529 nr. 1218). De voorzitter: Ik constateer dat de leden van de fracties van de SP GroenLinks-PvdA en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman/Bushoff (33529 nr. 1219). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Beckerman/Bushoff (33529 nr. 1220). De voorzitter: Ik constateer dat de leden van de fracties van de SP GroenLinks-PvdA de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bushoff/Beckerman (33529 nr. 1221). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Bushoff/Beckerman (33529 nr. 1222). De voorzitter: Ik constateer dat deze motie met algemene stemmen is aangenomen. In stemming komt de motie-Bushoff/Beckerman (33529 nr. 1223). De voorzitter: Ik constateer dat deze motie met algemene stemmen is aangenomen. Mevrouw Beckerman graag of niet. Mevrouw Beckerman (SP): Heel graag voorzitter. Het is erg bijzonder dat de motie op stuk nr. 1219 over het bewijsvermoeden voor alle mijnbouwactiviteiten is aangenomen. Heel veel dank aan de collega's daarvoor. We willen graag binnen twee weken een brief van het kabinet over hoe het deze motie gaat uitvoeren. De voorzitter: Prima. Ik zal het stenogram van dit deel van de vergadering doorgeleiden naar het kabinet.In stemming komt de motie-Peter de Groot (33529 nr. 1225). De voorzitter: Ik constateer dat de leden van de fracties van de SP DENK D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Vermeer (33529 nr. 1226). De voorzitter: Ik constateer dat deze motie met algemene stemmen is aangenomen.