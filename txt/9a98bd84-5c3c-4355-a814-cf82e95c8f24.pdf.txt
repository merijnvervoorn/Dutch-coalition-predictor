26 Stemmingen moties Duurzaam vervoer Aan de orde zijn de stemmingen over moties ingediend bij het tweeminutendebat Duurzaam vervoer te weten: - de motie-Nijboer c.s. over in de showroom communiceren over de gebruikskosten van een auto (32813 nr. 741); - de motie-Nijboer/De Hoop over nieuwe auto's van de zaak per 2026 emissievrij maken (32813 nr. 742); - de motie-Nijboer/De Hoop over wetgeving waarmee alleen emissievrije bezorging wordt toegestaan (32813 nr. 743); - de motie-Bontenbal c.s. over een co√∂rdinerende rol bij de ontwikkeling van een concreet plan voor het batterijenecosysteem in Nederland (32813 nr. 749); - de motie-Bontenbal/Grinwis over een afdwingbaar afbouwpad naar nul CO2-uitstoot in 2030 in de aanbesteding van infraprojecten (32813 nr. 750); - de motie-Peter de Groot over zo spoedig mogelijk een uniforme batterijcheck invoeren (32813 nr. 751); - de motie-Van Raan/Bouchallikh over de modaliteiten openbaar vervoer en fiets prioriteren boven de modaliteit auto (32813 nr. 753). (Zie vergadering van 1 juli 2021.) De voorzitter: De motie-Peter de Groot (32813 nr. 751) is in die zin gewijzigd dat zij thans luidt: Motie De Kamer gehoord de beraadslaging overwegende dat de markt voor gebruikte elektrische auto's personenauto's fors groeit; overwegende dat voor een consument die een nieuwe of gebruikte elektrische auto wil kopen nu niet inzichtelijk is wat de actuele conditie gedurende de levensduur van de accu-/batterijpack is; overwegende dat dit inzicht voor de consument nodig is om nieuwe technieken zoals het op- of ontladen van accu/batterijpacks in of buiten de auto mogelijk te maken; constaterende dat de staat en waarde van de accu-/batterijpack in een elektrische auto (zowel nieuw als gebruikt) cruciale informatie is voor de aankoop van de auto en gebruik van de accu-/batterijpack daarna; constaterende dat in het Klimaatakkoord is afgesproken dat partijen zo spoedig mogelijk een uniforme batterijcheck invoeren; verzoekt de regering om zoals is afgesproken in het Klimaatakkoord zo spoedig mogelijk een uniforme batterijcheck in te voeren en inzichtelijk te maken hoe deze batterijcheckzowel binnen als buiten de auto door de consument zelf gedaan kan worden gedurende de levensduur van de accu/batterijpack en gaat over tot de orde van de dag. Zij krijgt nr. 759 was nr. 751 (32813). Ik stel vast dat wij hier nu over kunnen stemmen. In stemming komt de motie-Nijboer c.s. (32813 nr. 741). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD en de SGP voor deze motie hebben gestemd en de leden van de overige fracties ertegen zodat zij is aangenomen. Het is jammer dat er geen brief wordt aangevraagd over hoe deze motie wordt uitgevoerd in dit geval! In stemming komt de motie-Nijboer/De Hoop (32813 nr. 742). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Nijboer/De Hoop (32813 nr. 743). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bontenbal c.s. (32813 nr. 749). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bontenbal/Grinwis (32813 nr. 750). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de SGP en het CDA voordeze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Peter de Groot (32813 nr. 759 was nr. 751). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Raan/Bouchallikh (32813 nr. 753). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD en de ChristenUnie voor deze motie hebben gestemd en de leden van de overige fracties ertegen zodat zij is verworpen.