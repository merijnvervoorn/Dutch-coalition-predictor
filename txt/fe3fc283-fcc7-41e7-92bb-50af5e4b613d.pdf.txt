11 Stemmingen moties Stopzetten kinderopvangtoeslag Aan de orde zijn de stemmingen over moties ingediend bij het debat over het stopzetten van de kinderopvangtoeslag te weten: - de motie-Leijten c.s. over kenbaar maken waarvan ouders worden verdacht bij opzet/grove schuld (31066 nr. 641); - de motie-Azarkan c.s. over bij ontbrekende dossiers de bewijslast omkeren in het voordeel van de toeslaggerechtigden (31066 nr. 642); - de motie-Azarkan/Van Raan over een brede doorlichting en toetsing op beroepsmatige discriminatie (31066 nr. 643); - de motie-Azarkan/Van Raan over een klip-en-klare afwijzing van beroepsmatige discriminatie (31066 nr. 644); - de motie-Nijboer/Leijten over compensatie voor alle ouders uiterlijk 1 september 2020 (31066 nr. 645); - de motie-Snels over een parlementaire ondervraging (31066 nr. 646); - de motie-Van Kooten-Arissen/Leijten over vergelijkbare meldingen meenemen in het externe nader onderzoek (31066 nr. 647). (Zie vergadering van 27 mei 2020.) De voorzitter: De motie-Snels (31066 nr. 646) is in die zin gewijzigd dat zij thans luidt: Motie De Kamer gehoord de beraadslaging overwegende dat alle onderzoeken in de toeslagenaffaire tot nu toe vragen oproepen ten aanzien van de politieke besluitvorming van het fraudebeleid bij de kinderopvangtoeslag die beantwoord moeten worden om het geschonden vertrouwen te herstellen; overwegende dat de vragen over die politieke besluitvorming het fraudebeleid bij de kinderopvangtoeslag betreffen vanaf ongeveer het moment dat de CAF-systematiek deel uitmaakt van de kabinetsbrede aanscherping van het fraudebeleid; spreekt uit dat er naar aanleiding van deze affaire een parlementaire ondervraging moet komen waarbij bewindslieden en daarbij betrokken topambtenaren gehoord worden om zicht te krijgen op de politieke besluitvorming ten aanzien van het fraudebeleid bij de kinderopvangtoeslag; spreekt tevens uit dat daarbij afspraken gemaakt moeten worden met het Openbaar Ministerie om het nog te starten onderzoek van het OM niet te doorkruisen en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 652 was nr. 646 (31066). Ik stel vast dat wij hier nu over kunnen stemmen. In stemming komt de motie-Leijten c.s. (31066 nr. 641). De voorzitter: Ik constateer dat deze motie met algemene stemmen is aangenomen. In stemming komt de motie-Azarkan c.s. (31066 nr. 642). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Azarkan/Van Raan (31066 nr. 643). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Azarkan/Van Raan (31066 nr. 644). De voorzitter: Ik constateer dat deze motie met algemene stemmen is aangenomen. In stemming komt de motie-Nijboer/Leijten (31066 nr. 645). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Snels (31066 nr. 652 was nr. 646). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van Kooten-Arissen/Leijten (31066 nr. 647).De voorzitter: Ik constateer dat deze motie met algemene stemmen is aangenomen. De stemmingen onder punt 11 zijn uitgesteld. Het gaat om één stemming. Die motie (28362 op stuk nr. 29) is aangehouden.