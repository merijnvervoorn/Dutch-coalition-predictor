14 Stemmingen moties Verordening duurzaam gebruik gewasbeschermingsmiddelen Aan de orde zijn de stemmingen over aangehouden moties ingediend bij het tweeminutendebat Verordening duurzaam gebruik gewasbeschermingsmiddelen te weten: - de motie-Van Campen c.s. over bij de onderhandelingen borgen dat de verordening zich richt op de toelating en ontwikkeling van alternatieven (22112 nr. 3505); - de motie-Van der Plas over in de verordening laagdrempelige stimuleringsprogramma's opnemen (22112 nr. 3514). (Zie vergadering van 6 oktober 2022.) De voorzitter: De motie-Van Campen c.s. (22112 nr. 3505) is in die zin gewijzigd dat zij thans luidt: Motie De Kamer gehoord de beraadslaging constaterende dat het voorstel van de Europese Commissie voor de Verordening duurzaam gebruik gewasbeschermingsmiddelen voornamelijk gericht lijkt te zijn op het verminderen van het gebruik van chemische gewasbeschermingsmiddelen; van mening dat het minstens zo belangrijk is dat het voorstel ook gericht is op het verminderen van de behoefte aan chemische gewasbeschermingsmiddelen door het ontwikkelen en beschikbaar stellen van alternatieven; overwegende dat elke agrarische ondernemer heus minder gewasbeschermingsmiddelen wil gebruiken maar dat alternatieven dan wel voorhanden moeten zijn; overwegende dat deze alternatieven kunnen variëren tussen niet-chemische middelen middelen met een lagere milieuimpact nieuwe veredelingstechnieken zoals CRISPR-Cas en technologieën als precisielandbouw en mechanische bestrijding; verzoekt de regering bij verloop van gewasbeschermingsmiddelen in te zetten op een automatische en versnelde toelatingsprocedure voor alternatieve werkzame stoffen en middelen met een laag risico en gaat over tot de orde van de dag. Zij krijgt nr. 3516 was nr. 3505 (22112). Ik stel vast dat wij hier nu over kunnen stemmen.De voorzitter: De motie-Van der Plas (22112 nr. 3514) is in die zin gewijzigd dat zij thans is ondertekend door de leden Van der Plas Grinwis en Van Campen en luidt: Motie De Kamer gehoord de beraadslaging constaterende dat de verordening een eenzijdig doel kent namelijk het verminderen van het gebruik van chemische gewasbeschermingsmiddelen; overwegende dat boeren en tuinders de transitie naar weerbare teeltsystemen en weerbare planten met een beperkte gerichte inzet van chemische gewasbeschermingsmiddelen onderschrijven; verzoekt de regering om een onderzoek te doen naar het opnemen van laagdrempelige stimuleringsprogramma's en de benodigde middelen voor de programma's: - precisieland- en -tuinbouw; - biologische land- en -tuinbouw; - ontwikkeling IPM-tools voor duurzame teeltsystemen; - kennisverspreidingsprogramma's en gaat over tot de orde van de dag. Zij krijgt nr. 3517 was nr. 3514 (22112). Op verzoek van mevrouw Van der Plas stel ik voor haar gewijzigde motie (22112 nr. 3517 was nr. 3514) aan te houden. Daartoe wordt besloten. In stemming komt de gewijzigde motie-Van Campen c.s. (22112 nr. 3516 was nr. 3505). De voorzitter: Ik constateer dat de leden van de fracties van de SP Volt Lid Gündoğan Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van deze stemmingen. Ik dank de minister voor zijn aanwezigheid bij ons. Ik schors de vergadering voor een enkel moment en dan gaan we over tot de regeling van werkzaamheden. De vergadering wordt enkele ogenblikken geschorst.