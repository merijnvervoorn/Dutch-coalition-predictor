18 Stemmingen moties Opvang terugkeer en vreemdelingenbewaring Aan de orde zijn de stemmingen over moties ingediend bij het VAO Opvang terugkeer en vreemdelingenbewaring te weten: - de motie-Sjoerdsma over het stimuleren van particuliere initiatieven voor taalonderwijs aan asielzoekers (19637 nr. 2089); - de motie-Sjoerdsma over het uitsplitsen van asielcijfers (19637 nr. 2090); - de motie-Sjoerdsma over de bescherming van lhbtasielzoekers in de opvang (19637 nr. 2091); - de motie-Voortman over een tijdpad voor het uitfaseren van de crisisnoodopvang (19637 nr. 2092); - de motie-Voortman over het verbeteren van de screening van IND-tolken (19637 nr. 2093); - de motie-Voortman over het realiseren van meerdere kleinschalige opvanglocaties (19637 nr. 2094); - de motie-Voortman over kleinschalige opvang voor alleenstaande minderjarige asielzoekers (19637 nr. 2095); - de motie-Azmani/Kuiken over het weren van salafisten bij asielzoekerscentra (19637 nr. 2096); - de motie-Azmani over een apart regime voor treiterende en bedreigende asielzoekers (19637 nr. 2097). (Zie vergadering van 7 december 2015.) De voorzitter: Op verzoek van de heer Sjoerdsma stel ik voor zijn motie (19637 nr. 2091) aan te houden. Daartoe wordt besloten. De voorzitter: Ik geef gelegenheid tot het afleggen van een stemverklaring vooraf. De heer Kuzu (Groep Kuzu/Öztürk): Voorzitter. Een korte stemverklaring over de motie op stuk nr. 2096 van de VVD en de PvdA die vraagt om salafisten te weren bij acz's die ronselen. Ronselaars met een fout doel moet je aanpakken oppakken en vervolgen. Laat daar geen misverstand over bestaan. In een democratische rechtsstaat is het echter zo dat we niet een hele groep over dezelfde kam scheren. We zetten niet een hele groep in het verdachtenbankje zonder dat die groep iets fout heeft gedaan. Deze motie spreekt over salafisten zonder enige nuance scheert een hele groep over één kam en straft een hele groep. Wij zullen tegen deze motie stemmen omdat dit een gevaarlijke weg vrijmaakt. Het doet ons denken aan een bladzijde uit onze geschiedenis waar we in dit huis liever niet over spreken.De voorzitter: Nee mijnheer Kuzu. U mag niet uitlokken. U mag aangeven waarom u tegen stemt … De heer Kuzu (Groep Kuzu/Öztürk): Wij stemmen tegen deze motie omdat die ons doet denken aan een pagina uit onze geschiedenis … De voorzitter: Nee mijnheer Kuzu. Dank u wel. De heer Kuzu (Groep Kuzu/Öztürk): Dit is ook een onderdeel van de stemverklaring voorzitter. Dit is een reden waarom wij tegen deze motie stemmen. De voorzitter: Ja maar anderen uitdagen mag niet. De heer Kuzu (Groep Kuzu/Öztürk): Het doet ons denken aan een pagina uit onze geschiedenis. We moeten bij onze voorzieningen geen bordjes neerzetten met "verboden voor salafisten". Daar gaat het om. Wij stemmen tegen deze motie. Als aanvulling daarop: omdat ik het een belangrijke motie vind wil ik er graag een hoofdelijke stemming over. Mevrouw Kuiken (PvdA): Dan houden wij de motie aan want dat gaan we nu niet doen. De voorzitter: Op verzoek van mevrouw Kuiken stel ik voor de motieAzmani/Kuiken (19637 nr. 2096) aan te houden. Daartoe wordt besloten. In stemming komt de motie-Sjoerdsma (19637 nr. 2089). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de Groep Kuzu/Öztürk de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Sjoerdsma (19637 nr. 2090). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk Klein de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. Hebt u ook voor deze motie gestemd mijnheer Klein?De heer Klein (Klein): Het gaat over de vorige motie de motie op stuk nr. 2089. Daar ben ik ook voor. De voorzitter: Dat zal worden opgenomen in de Handelingen. In stemming komt de motie-Voortman (19637 nr. 2092). De voorzitter: Ik constateer dat de aanwezige leden van de fracties van de PvdD GroenLinks D66 de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voortman (19637 nr. 2093). De voorzitter: Ik constateer dat de aanwezige leden van de fracties van de SP de PvdD GroenLinks de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voortman (19637 nr. 2094). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voortman (19637 nr. 2095). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Azmani (19637 nr. 2097). De voorzitter: Ik constateer dat de aanwezige leden van de fracties van GroenLinks D66 50PLUS Van Vliet Houwers Klein de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.