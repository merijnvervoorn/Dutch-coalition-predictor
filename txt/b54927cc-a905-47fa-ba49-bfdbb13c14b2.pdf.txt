6 Regeling van werkzaamheden (stemmingen) De voorzitter: We gaan zo stemmen maar voordat we gaan stemmen geef ik eerst de heer Van der Linde namens de VVD het woord. De heer Van der Linde. De heer Van der Linde (VVD): Voorzitter. In overleg met een aantal collega's wil ik u vragen om de stemmingen onder de agendapunten 10 en 11 uit te stellen. Het gaat om de Wet bedrag ineens. Er komt nog een nota van wijziging maar die is er nog niet. De voorzitter: En die collega's wie zijn dat? Ik wil even kijken of er een meerderheid voor is. De heer Van der Linde (VVD): Ik heb niet gevraagd of ik namens hen mocht spreken. De voorzitter: Misschien kunt u de fracties noemen? De heer Van der Linde (VVD): Ik zie mevrouw Van Brenk ja knikken. D66 weet ervan af. Het CDA weet ervan af. De voorzitter: Nou u heeft een meerderheid. Ik zie dat niemand bezwaar maakt. De heer Van der Linde (VVD): En van de PvdA en de SP weet ik het ook. De voorzitter: Prima. Dan gaan we dus niet stemmen over de agendapunten 10 en 11. Dan gaan we nu naar de stemmingslijst.