14 Stemmingen moties Gewasbeschermingsmiddelen Aan de orde zijn de stemmingen over aangehouden moties ingediend bij het tweeminutendebat Gewasbeschermingsmiddelen te weten: - de motie-Tjeerd de Groot/Bromet over de deadline 2024 hanteren waarop de afspraken in werking moeten zijn getreden (27858 nr. 588); - de gewijzigde motie-Vestering c.s. over het gebruik van middelen op basis van giftige niet-toetsbare stoffen verbieden (27858 nr. 597 was nr. 593). (Zie vergadering van 9 november 2022.) De voorzitter: De motie-Tjeerd de Groot/Bromet (27858 nr. 588) is in die zin gewijzigd dat zij thans luidt: Motie De Kamer gehoord de beraadslaging constaterende dat de Kamer in 2018 (Kamerstuk 27858 nr. 426) al opriep om het gebruik van glyfosaathoudende middelen buiten ge√Øntegreerde gewasbescherming te verbieden; constaterende dat de minister vier jaar heeft geweigerd de motie uit te voeren omdat deze onuitvoerbaar zou zijn waardoor grasvelden en vanggewassen elk voorjaar weer gifgeel kleuren; overwegende dat de parlementair advocaat al tot twee keer toe heeft bevestigd dat de motie wel degelijk uitvoerbaar is; constaterende dat de minister nu eindelijk heeft aangekondigd in gesprek te gaan met de sector over het bedoelde verbod maar dat nog geen concrete deadline is genoemd; verzoekt de regering de deadline 2025 te hanteren waarop de afspraken in werking moeten zijn getreden en het uitfaseringsplan zo spoedig mogelijk naar de Kamer te sturen en gaat over tot de orde van de dag. Zij krijgt nr. 599 was nr. 588 (27858). Ik stel vast dat wij hier nu over kunnen stemmen. In stemming komt de gewijzigde motie-Tjeerd de Groot/Bromet (27858 nr. 599 was nr. 588).De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 en de PVV voor deze gewijzigde motie hebben gestemd en de leden van de fracties van Lid Omtzigt de ChristenUnie de VVD de SGP het CDA BBB JA21 FVD en Groep Van Haga ertegen zodat zij is aangenomen. In stemming komt de gewijzigde motie-Vestering c.s. (27858 nr. 597 was nr. 593). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt en de PVV voor deze gewijzigde motie hebben gestemd en de leden van de fracties van de ChristenUnie de VVD de SGP het CDA BBB JA21 FVD en Groep Van Haga ertegen zodat zij is aangenomen. Mevrouw Vestering Partij voor de Dieren. Mevrouw Vestering (PvdD): Dank u wel voorzitter. De vorige motie is aangenomen. Deze motie op stuk nr. 597 was ontraden door het kabinet dus ik zou graag willen weten hoe deze motie wordt uitgevoerd en dan via een brief binnen een week. De voorzitter: We zullen dit doorgeleiden naar het kabinet. Er is een wisseling van de wacht in vak-K maar het is in goede handen.