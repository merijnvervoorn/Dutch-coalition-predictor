61 Stemming motie MIRT Aan de orde is de stemming over een aangehouden motie ingediend bij het debat over het MIRT te weten: - de motie-Van Tongeren/Dik-Faber over de Noordelijke Schinkelbrug van een vluchtstrook voorzien (34300-A nr. 36). (Zie notaoverleg van 23 november 2015.) De voorzitter: De motie-Van Tongeren/Dik-Faber (34300-A nr. 36) is in die zin gewijzigd dat zij thans luidt: Motie De Kamer gehoord de beraadslaging overwegende dat de succesvolle R-netbusverbindingen 346 (Haarlem-Amsterdam-Zuid elke 4 minuten) en 310 (Hoofddorp-Schiphol-Amsterdam Zuid elke 5 minuten) in het project Zuidasdok letterlijk in het gedrang komt door ontbrekende of te smalle vluchtstroken rond de Schinkelbrug op de geplande parallelbaan van de A10; verzoekt de regering de Noordelijke Schinkelbrug van een vluchtstrook te voorzien en de smalle vluchtstroken ervoor en erna te laten verbreden zodat een filevrije busverbinding voor R-net behouden blijft en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 57 was nr. 36 (34300-A). De voorzitter: Op verzoek van mevrouw Van Tongeren stel ik voor haar gewijzigde motie (34300-A nr. 57 was nr. 36) opnieuw aan te houden. Daartoe wordt besloten.