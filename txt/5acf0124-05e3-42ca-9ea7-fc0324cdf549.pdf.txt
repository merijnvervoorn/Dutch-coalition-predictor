8 Wegverkeer en verkeersveiligheid Aan de orde is het VAO Wegverkeer en verkeersveiligheid (AO d.d. 14/12). De voorzitter: Aan de orde is het VAO Wegverkeer en verkeersveiligheid. Ik heet de minister van Infrastructuur en Waterstaat en de minister van Justitie en Veiligheid van harte welkom en geef de heer Remco Dijkstra namens de VVD het woord. De heer Remco Dijkstra (VVD): Dank u voorzitter. We hebben een goed algemeen overleg gehad. Ik heb nog een vraag aan de minister. Tijdens het algemeen overleg werd gezegd dat in januari de consultatie over de straftoemeting bij verkeersdelicten inclusief een app-verbod zou plaatsvinden. We willen graag weten hoe het staat met dat consultatieproces. Ik heb twee moties allereerst een motie over de snorfiets op de rijbaan. Motie De Kamer gehoord de beraadslaging constaterende dat snorfietsen en het gedrag van snorfietsberijders kan leiden tot asociaal gedrag op de weg en verkeersonveiligheid; overwegende dat de minister een Algemene Maatregel van Bestuur wijzigt om te komen tot het in principe mogelijk maken en toestaan van snorfietsen op de rijbaan; overwegende dat snorfietsen op de rijbaan in Amsterdam een mogelijke oplossing kan bieden om het drukke fietspad te ontlasten maar tegelijkertijd bij een verkeerde toepassing en uitvoering kan leiden tot nieuwe gevaarlijke situaties op de weg; overwegende dat de Raad van State nog een advies zal geven over uitvoerbaarheid van deze AMvB; verzoekt de regering om de wegbeheerders erop te wijzen dat het verkeersbesluit voldoende onderbouwd is voordat tot implementatie wordt overgegaan; verzoekt de regering tevens om op basis van de door gemeenten uitgevoerde evaluaties zelf een brede evaluatie te doen over de effecten van deze maatregel op de doorstroming en verkeersveiligheid en als blijkt dat deze per saldo negatief zijn de Kamer voor te stellen om de AMvB in te trekken en gaat over tot de orde van de dag.De voorzitter: Deze motie is voorgesteld door de leden Remco Dijkstra en Von Martels. Naar mij blijkt wordt de indiening ervan voldoende ondersteund. Zij krijgt nr. 578 (29398). De heer Remco Dijkstra (VVD): Dan heb ik nog een motie over het aantal staande houdingen. Motie De Kamer gehoord de beraadslaging constaterende dat het aantal staandehoudingen in het verkeer in het verleden een dalende trend kende maar dat dit inmiddels weer iets opkomt; overwegende dat het Openbaar Ministerie gaat over de prioriteiten van de politie-inzet en hoewel wordt bepaald door de lokale driehoek de politiek én de samenleving hier een mening over hebben; overwegende dat een staandehouding meer invloed heeft op een bestuurder die een overtreding maakt mede omdat deze dan direct wordt geconfronteerd met de gevolgen daarvan dan een incassotraject en een geautomatiseerde boete vanuit het Centraal Justitieel Incassobureau voor een gemaakte overtreding; verzoekt de regering in aanvulling op een eerder aangenomen motie (34550-XII nr. 26) over een verhoging van de pakkans in overleg met het OM de burgemeesters en de korpsleiding te bezien hoe met een concreet actieplan het aantal staandehoudingen in het verkeer verder kan worden vergroot en de Kamer hier uiterlijk 1 juni 2018 over te rapporteren en gaat over tot de orde van de dag. De voorzitter: Deze motie is voorgesteld door het lid Remco Dijkstra. Naar mij blijkt wordt de indiening ervan voldoende ondersteund. Zij krijgt nr. 579 (29398). Dank u wel. Dan ga ik naar de heer Sienot namens D66. De heer Sienot (D66): Dank u wel mevrouw de voorzitter. Wij zijn blj dat na jarenlang aandringen van D66 en de huidige medewerking van de coalitiepartners CDA VVD en ChristenUnie gemeenten snorfietsen naar de rijbaan kunnen verplaatsen. Er staan een hoop steden te trappelen dus we hopen dat ze snel aan de slag kunnen. Daarnaast zien we helaas dat het aantal verkeersslachtoffers weer stijgt maar we krijgen in ons land nog niet precies de vinger erachter waarom. Vandaar de volgende motie.Motie De Kamer gehoord de beraadslaging constaterende dat de Kamer met de motie-Belhaj c.s. (29398 nr. 509) en de motie-Belhaj (29398 nr. 553) meermaals heeft aangedrongen op een betere verkeersongevallenregistratie om zo de informatie- en kennispositie over verkeersongevallen te verbeteren; overwegende dat deze informatie kan leiden tot een groter inzicht in verkeersonveilige situaties en gevaarlijke plekken en gebruikt kan worden om bepaalde wegen veiliger in te richten; overwegende dat er momenteel een plan van aanpak voor de verkeersveiligheid wordt opgesteld; verzoekt de minister om zowel de wijze waarop de informatie uit verschillende relevante bronnen wordt vergaard als ontsloten naar wegbeheerders nader uit te werken in dit plan en gaat over tot de orde van de dag. De voorzitter: Deze motie is voorgesteld door de leden Sienot en Van der Graaf. Naar mij blijkt wordt de indiening ervan voldoende ondersteund. Zij krijgt nr. 580 (29398). Dank u wel. Dan is het woord aan de heer Van Aalst namens de PVV. De heer Van Aalst (PVV): Dank u wel voorzitter. Na een hoop commotie vorige week en een hoop nieuwe Marokkaanse vrienden dien ik de volgende motie in. Motie De Kamer gehoord de beraadslaging overwegende dat het adequaat handhaven van de maximale snelheid op het fietspad tekortschiet; verzoekt de regering om het ontwerpbesluit tot wijziging van het BABW en het RVV 1990 ter invoering van de mogelijkheid snorfietsers in bepaalde gevallen te verplichten van de rijbaan gebruik te maken (lokale scheiding fiets en snorfiets) in te trekken en gaat over tot de orde van de dag. De voorzitter: Deze motie is voorgesteld door het lid Van Aalst. Naar mij blijkt wordt de indiening ervan voldoende ondersteund.Zij krijgt nr. 581 (29398). De heer Van Aalst (PVV): We hebben er een oplossing voor. Motie De Kamer gehoord de beraadslaging constaterende dat er bij scooter- bromfiets- en snorfietsbestuurders veel onduidelijkheid is over waar zij mogen rijden omdat iedere gemeente op dit punt haar eigen verkeersregels bepaalt; overwegende dat het in het belang van de verkeersveiligheid is dat er eenduidige regelgeving geldt; verzoekt de regering om drie uniforme landelijke verkeersregels in te voeren: - alle tweewielers tot maximaal 30 km/u te allen tijde op fietspad; - alle tweewielers tot maximaal 50 km/u binnen de bebouwde kom bij wegen tot een maximale snelheid van 50 km/u op de weg; - alle tweewielers buiten de bebouwde kom op het fietspad en gaat over tot de orde van de dag. De voorzitter: Deze motie is voorgesteld door het lid Van Aalst. Naar mij blijkt wordt de indiening ervan voldoende ondersteund. Zij krijgt nr. 582 (29398). Motie De Kamer gehoord de beraadslaging constaterende dat er jaarlijks 12 miljoen verkeersboetes aan buitenlanders worden geregistreerd; overwegende dat meer informatie hierover de politie helpt doelgericht haar werk te kunnen doen; verzoekt de regering om in de verbeterde ongevallenregistratie standaard ook de nationaliteit van de veroorzaker te registreren en gaat over tot de orde van de dag. De voorzitter: Deze motie is voorgesteld door het lid Van Aalst. Naar mij blijkt wordt de indiening ervan voldoende ondersteund. Zij krijgt nr. 583 (29398).De heer Van Aalst (PVV): En de laatste motie. Motie De Kamer gehoord de beraadslaging constaterende dat de mobiele flitscontroles vooral op ons hoofdwegennet worden ingezet; constaterende dat op het onderliggende wegennet 85% van de dodelijke slachtoffers te betreuren valt; overwegende dat het spekken van de staatskas niet het doel moet zijn maar het handhaven van de verkeersregels omwille van de veiligheid; verzoekt de regering om risicogericht te gaan flitsen door mobiele flitsers zo veel mogelijk in te zetten op verkeersonveilige wegen en gaat over tot de orde van de dag. De voorzitter: Deze motie is voorgesteld door het lid Van Aalst. Naar mij blijkt wordt de indiening ervan voldoende ondersteund. Zij krijgt nr. 584 (29398). Dank u wel. Dan geef ik nu het woord aan de heer Von Martels namens het CDA. De heer Von Martels (CDA): Dank u wel voorzitter. Ik heb één verzoek en één motie. Ik begin met het verzoek. We zouden graag zien dat gemeenten de verkeersmaatregel om de snorfiets met helmplicht naar de rijbaan te verplaatsen zeer zorgvuldig invoeren. Natuurlijk is dat ten eerste een verantwoordelijkheid van gemeenten maar in feite gaan we een test doen in Amsterdam met echte mensen. We willen daarom dat de gemeenten die dit willen dit heel zorgvuldig gaan invoeren want de verkeersveiligheid moet natuurlijk wel verbeteren en zeker niet verslechteren. Wat ons betreft gelden de volgende criteria: goede informatie en eenduidigheid richting weggebruikers infrastructurele maatregelen en intensieve handhaving tegen overlast. Verder moeten gemeenten de effecten op de verkeersveiligheid nauwlettend monitoren en hierover periodiek rapporteren. Wil de minister de gemeenten nadrukkelijk wijzen op hun verantwoordelijkheid ten aanzien van een zorgvuldige invoering? Als ik daar een toezegging op krijg dan bespaart mij dat het indienen van een motie. Ik heb wel een andere motie en die luidt als volgt. Motie De Kamergehoord de beraadslaging overwegende dat het gebruik van speedpedelecs fors toeneemt hetgeen goed is voor bereikbaarheid doorstroming gezondheid en ruimtebeslag; verzoekt de regering in overleg met de andere wegbeheerders in beeld te brengen welke verbindingen in het woonwerkverkeer een hogesnelheidsfietspad missen en verzoekt de regering tevens de Kamer daarover medio 2018 te informeren en gaat over tot de orde van de dag. De voorzitter: Deze motie is voorgesteld door de leden Von Martels en Sienot. Naar mij blijkt wordt de indiening ervan voldoende ondersteund. Zij krijgt nr. 585 (29398). Dank u wel. De ministers verzoeken om een schorsing van vijf minuten. De vergadering wordt enkele ogenblikken geschorst. De voorzitter: Ik geef de minister het woord. Mijnheer van Raak! Het is veel te gezellig daar bij de SP. Minister Van Nieuwenhuizen-Wijbenga: Er is een spannende discussie aan de gang in het SP-vak maar ik wilde maar gewoon beginnen als het mag. Voorzitter. Ik reageer eerst op de motie-Remco Dijkstra/Von Martels op stuk nr. 578 over de snorfiets van het fietspad af. Ik kan er een heel verhaal bij houden maar de lijn die achter de motie zit onderschrijf ik helemaal. Het is van het grootste belang dat dit inderdaad heel zorgvuldig wordt gedaan. Ik ga ook maar meteen in op een motie die de heer Von Martels boven de markt hield. Ik wil hem graag toezeggen dat ik de gemeenten zal aanspreken op hun verantwoordelijkheid. Zij moeten een goed onderbouwd verkeersbesluit nemen en zij moeten ook zorgvuldig monitoren en desgewenst daarop acteren als zich onverhoopt onveilige situaties gaan voordoen. Ik denk dat ik daarmee tegemoetkom aan de vraag die de heer Von Martels heeft gesteld. Het oordeel over de motie op stuk nr. 578 kan ik dus aan de Kamer laten. Dan kom ik op de motie-Sienot/Van der Graaf op stuk nr. 580 die zo mooi is omschreven als een vervolg op BelhajBelhaj: tweemaal. Daarover kan ik zeggen dat de registratie inmiddels alweer vrijwel op het peil van 2008 is voordat de sterke teruggang zich voordeed die aanleiding vormde voor de klachten. Er wordt ook goed gebruikgemaakt van de data van de STAR-partners inclusief de verzekeringsmaatschappijen. Maar u hebt wel een punt dat wij nog informatie missen over fietsongevallen waar geen politie bij komt. Wij zijn bezig om afspraken te maken met verschillende ambulancediensten. Voor de zomer ontvangt uw Kamer een brief over de verbetering van de ongevalsregistratie. Uiteraard besteden wij hier ook aandacht aan in hetkader van het Strategisch Plan Verkeersveiligheid. Maar ik begrijp uw zorgen hierover en kan mij goed voorstellen dat u die wilt onderstrepen met een motie in de Kamer. Ik kan in dit geval het oordeel over de motie aan de Kamer laten. Dan is er een motie van de PVV op stuk nr. 581 die eigenlijk verzoekt om alles wat wij nu net hebben besproken om het experiment mogelijk te maken om de snorfiets naar de rijbaan te verplaatsen weer in te trekken. Het mag geen verbazing wekken als ik net positief heb gereageerd op de verhalen hiervoor dat ik deze motie dus ontraad. Het zou wel heel erg inconsistent zijn als ik dat niet deed. Met zijn motie op stuk nr. 582 wil de heer Van Aalst van de PVV eigenlijk drie nieuwe landelijke verkeersregels invoeren. Daarmee haalt hij ons hele verkeerssysteem overhoop. Ik zie daar geen aanleiding toe dus die motie wil ik ontraden. Dan kom ik op de motie-Van Aalst op stuk nr. 582 over de 12 miljoen verkeersboetes aan buitenlanders. De heer Van Aalst verzoekt de regering om in de verbeterde ongevallenregistratie standaard ook de nationaliteit van de veroorzaker te registreren. Deze motie moet ik ook ontraden omdat het gewoon technisch onmogelijk is. Ik heb u vorige keer aangegeven dat in het Cognos-systeem de nationaliteit van alle betrokkenen bij ongevallen geregistreerd. Die kunt u allemaal nazoeken ook zelfs uitgesplitst naar vrachtwagens of personenauto's. Maar de verzoorzaker wordt niet geregistreerd omdat er soms een juridische strijd van jaren volgt voordat duidelijk is wie nu echt de veroorzaker is. Dus dat is niet in het systeem te registreren. Om die reden kunnen wij die motie niet uitvoeren en daarom is mijn oordeel: ontraden. Dat zijn waren wat mij betreft de moties voorzitter. De voorzitter: Dat dacht ik ook. Volgens mij liggen er nog twee moties. Het woord is aan de minister van Justitie en Veiligheid. Minister Grapperhaus: Dank u wel mevrouw de voorzitter. Ik wilde allereerst in antwoord op het lid Dijkstra zeggen dat het wetsvoorstel straftoemeting ernstig verkeersdelicten vanmorgen nog even aan de orde is geweest in de vaste Kamercommissie van Justitie. Het gaat deze maand februari in consultatie. Uw motie over de staandehoudingen op stuk nr. 579. Het aantal staandehoudingen stijgt al in 2017 naar 460.000. De stellige verwachting voor 2018 is 500.000 maar ik ben bereid om daarover verder in gesprek te gaan met ... Ik krijg even iets tussendoor: de snorfiets. Sorry het is me wat dat staande houden op de snorfiets. Nogmaals ik ben zeker bereid om daar verder over in gesprek te gaan met OM en korpsleiding. Dat wil ik ook bij dezen aangeven. Ik heb moeite met een actieplan juist ook gezien het feit dat we die stijgingen op dit moment al zien. Als u dat mijnheer Dijkstra weg zou kunnen laten en mij erop vertrouwt dat ik echt serieus doorga met die gesprekken dan kan ik het oordeel over de motie aan de Kamer laten. Dan heb ik de motie over risicogericht flitsen op stuk nr. 584 van de heer Van Aalst. Ik zie die motie als ondersteuning van het beleid. De politie werkt informatiegestuurd encontroleert met name op de onveilige wegdelen. Er wordt ook geflitst op locaties die in overleg met de lokale overheid/wegbeheerder worden gekozen. De voorzitter: Dank u wel. De minister waarschijnlijk toch nog op de snorfiets. Minister Van Nieuwenhuizen-Wijbenga: Precies niet over de snorfiets maar over de speedpedelec. Ik was eigenlijk vergeten te reageren op de motie op stuk nr. 585. Dat komt eigenlijk omdat ik aan de heer Sienot zou willen voorstellen om deze motie aan te houden. Dit is echt een heel specifiek onderdeel ... Ach de heer Von Martels! Neem me niet kwalijk neem me niet kwalijk! Dat komt doordat ik de motie zelf niet bij de hand heb. Ik zou willen voorstellen om die aan te houden tot het algemeen overleg Fiets omdat dit hele complexe materie is. Is het nou een bromfiets of niet? U gebruikt ook termen in deze motie bijvoorbeeld "een hogesnelheidsfietspad" waar nog niet echt een definitie voor is. Vanwege de complexiteit en het feit dat het eigenlijk meer thuishoort in de hele inkadering van hoe we omgaan met de 100 miljoen voor de fiets die we expliciet in het regeerakkoord hebben benoemd zou ik aan de heer Von Martels willen vragen om deze motie aan te houden. De heer Von Martels (CDA): Dat verzoek ga ik honoreren. Dat betekent dat ik er op een later moment op terugkom. Ik moet inderdaad bij de staatssecretaris zijn en dat ga ik dus ook doen. Dank u. De voorzitter: Op verzoek van de heer Von Martels stel ik voor zijn motie (29398 nr. 585) aan te houden. Daartoe wordt besloten. De beraadslaging wordt gesloten. De voorzitter: Daarmee zijn we gekomen aan het eind van dit VAO. De voorzitter: Over de ingediende moties zullen we volgende week dinsdag stemmen. Ik dank de minister van Infrastructuur en Waterstaat want de minister van Justitie en Veiligheid blijft in vak-K zitten in verband met het volgende onderwerp. Ik schors de vergadering voor enkele ogenblikken. De vergadering wordt van 19.24 uur tot 19.30 uur geschorst.