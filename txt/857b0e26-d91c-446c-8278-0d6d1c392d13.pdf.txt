15 Stemmingen moties Wet- en regelgeving financiële markten Aan de orde zijn de stemmingen over aangehouden moties ingediend bij het debat over wet- en regelgeving financiële markten te weten: - de motie-Omtzigt/Nijboer over verdere standaardisering en centrale clearing van OTC-derivaten (32545 nr. 36); - de motie-Omtzigt over een convenant met de telecomsector (32545 nr. 37). (Zie wetgevingsoverleg van 7 september 2015.) De voorzitter: De heer Omtzigt wenst zijn aangehouden motie op stuk nr. 36 te wijzigen en vervolgens in stemming te brengen. De voorzitter: De motie-Omtzigt/Nijboer (32545 nr. 36) is in die zin gewijzigd dat zij thans luidt: Motie De Kamer gehoord de beraadslaging overwegende dat de financiële crisis heeft aangetoond dat de handel in OTC-derivaten grote risico's voor de financiële stabiliteit met zich meebrengt; overwegende dat standaardisatie en centrale clearing van OTC-derivaten de transparantie in de handel ervan vergroot de derivatenmarkt veiliger maakt en de risico's voor de stabiliteit van het financiële systeem vermindert; verzoekt de regering zich in Europa in te zetten voor verdere standaardisering en centrale clearing van OTC-derivaten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 39 was nr. 36 (32545). Ik stel vast dat wij hier nu over kunnen stemmen. De voorzitter: De motie-Omtzigt (32545 nr. 37) is in die zin gewijzigd dat zij thans luidt: Motie De Kamergehoord de beraadslaging constaterende dat de minister van Financiën de telecomsector nu schaart onder de sectoren die onder de Wft vallen; overwegende dat nog onduidelijk is of dit de problemen met "mobiele schulden" en andere toezichtgerelateerde zaken juist identificeert en of het scharen onder de Wft toereikend is voor de oplossing van het probleem; overwegende dat een juiste probleemstelling en oplossingsrichting beter eerst in overleg met de sector kan worden opgepakt; verzoekt de regering de telecomsector uit te nodigen om gezamenlijk te komen tot een convenant waarin de problemen met "mobiele schulden" en gerelateerde onderwerpen als roamingkosten (ook in de grensregio) kosten buiten de bundel en de ingewikkelde contracten in de telecomsector worden aangepakt; verzoekt de regering voorts in de tussentijd een wijziging van de Wft voor te bereiden die ervoor zorgt dat het aanbieden van een telefoon met abonnement wordt vrijgesteld van die wet als aan het convenant wordt voldaan gebruikmakend van de mogelijkheden die Richtlijn 2008/48/EG daarvoor biedt; verzoekt de regering tevens af te zien van deze wijziging van de Wft indien het naar oordeel van de regering samen met de sector niet lukt om voor 1 januari 2016 tot een convenant te komen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 40 was nr. 37 (32545). Op verzoek van de heer Omtzigt stel ik voor zijn gewijzigde motie (32545 nr. 40 was nr. 37) aan te houden. Daartoe wordt besloten. In stemming komt de gewijzigde motie-Omtzigt/Nijboer (32545 nr. 39 was nr. 36). De voorzitter: Ik constateer dat de aanwezige leden van de fracties van het CDA de ChristenUnie de SGP de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.