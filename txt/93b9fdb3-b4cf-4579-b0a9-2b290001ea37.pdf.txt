20 Stemmingen moties Wadden Aan de orde zijn de stemmingen over moties ingediend bij het VAO Wadden te weten: - de gewijzigde motie-Smaling/Dik-Faber over het dichten van het gat van 10 miljoen in de begroting voor het EemsDollardprogramma (29684 nr. 126); - de motie-Smaling/Jacobi over het vooropstellen van het belang van de natuurlijke schoonheid en de ecologische kwaliteit (29684 nr. 127); - de motie-Aukje de Vries/Jacobi over een aanpassing van de vaargeul tussen Holwerd en Ameland (29684 nr. 128); - de motie-Aukje de Vries c.s. over het verbod op nachtelijk snelvaren (29684 nr. 129); - de motie-Van Helvert/Aukje de Vries over herziening van de concessieverlening van de veerdiensten naar de Waddeneilanden (29684 nr. 131); - de motie-Van Helvert/Jacobi over rechtstreeks overleg tussen gemeentebesturen van de Waddeneilanden en de concessiehouder over de veerverbindingen (29684 nr. 132). (Zie vergadering van 7 april 2016.) De voorzitter: De gewijzigde motie-Smaling/Dik-Faber (29684 nr. 126) is in die zin gewijzigd dat zij thans is ondertekend door de leden Smaling Dik-Faber Jacobi en Geurts en luidt: Naar mij blijkt wordt de indiening ervan voldoende ondersteund. Zij krijgt nr. 135 was nr. 126 (29684). Motie De Kamer gehoord de beraadslaging constaterende dat Rijk en regio tot overeenstemming zijn gekomen over een meerjarig adaptief programma EemsDollard; van mening dat hiermee recht wordt gedaan aan de hoogstnoodzakelijke ecologische opknapbeurt van dit kwetsbare gebied; verzoekt de regering met de provincie Groningen ervoor zorg te dragen dat bij het vaststellen van het programma duidelijk is wat de financiële committeringen van de verschillende partijen zijn en gaat over tot de orde van de dag. De voorzitter: De motie-Smaling/Jacobi (29684 nr. 127) is in die zin gewijzigd dat zij thans luidt:Naar mij blijkt wordt de indiening ervan voldoende ondersteund. Zij krijgt nr. 136 was nr. 127 (29684). Ik stel vast dat wij nu over deze gewijzigde moties kunnen stemmen. Motie De Kamer gehoord de beraadslaging constaterende dat het Waddengebied niet alleen een UNESCO-werelderfgoedgebied is maar ook een geomorfologisch en ecologisch juweel van de bovenste plank zowel onder water als boven water dat het gebied ons ook nog getijdenenergie gaat opleveren en vele bezoekers buitengewoon gelukkig maakt; van mening dat in dit gebied economische activiteiten plaatsvinden die schade berokkenen aan al dit moois waaronder wellicht de voorgenomen lozing van afvalwater door de NAM; overwegende dat het economische gewin voor de één vaak tenietgedaan wordt door de kosten van ecologische herstelprogramma's; spreekt uit dat bij afwegingen over het Waddengebied het behoud van de natuurlijke schoonheid en de ecologische kwaliteit altijd voorop dient te staan en gaat over tot de orde van de dag. Ik geef gelegenheid tot het afleggen van een stemverklaring vooraf. Mevrouw Dik-Faber (ChristenUnie): Voorzitter. Wij gaan zo stemmen over de motie-Smaling/Jacobi (29684 nr. ?? was nr. 127). Deze motie gaat over het behoud van de natuurlijke schoonheid en de ecologische kwaliteit van het Waddengebied. Mijn fractie is het daar natuurlijk van harte mee eens maar dit betekent niet dat economische activiteiten volledig worden uitgesloten. Ik denk dan in het bijzonder aan het onderhoud van de vaargeulen en de visserij. De fractie van de ChristenUnie ziet dat het bij de visserij heel goed mogelijk is om een balans tussen ecologie en economie te vinden en te bewaren. Met die kanttekening zal mijn fractie voor deze motie stemmen. In stemming komt de gewijzigde motie-Smaling c.s. (29684 nr. 135 was nr. 126). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Klein de VVD de SGP de ChristenUnie en het CDA voor deze gewijzigde motie hebben gestemd en de aanwe-zige leden van de overige fracties ertegen zodat zij is aangenomen. In stemming komt de gewijzigde motie-Smaling/Jacobi (29684 nr. 136 was nr. 127). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Aukje de Vries/Jacobi (29684 nr. 128). De voorzitter: Ik constateer dat de aanwezige leden van de fracties van de SP de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de fractie van de PvdD ertegen zodat zij is aangenomen. In stemming komt de motie-Aukje de Vries c.s. (29684 nr. 129). De voorzitter: Ik constateer dat de aanwezige leden van de fracties van de SP de PvdA D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Helvert/Aukje de Vries (29684 nr. 131). De voorzitter: Ik constateer dat de aanwezige leden van de fracties van de SP de PvdA GroenLinks D66 50PLUS Van Vliet Houwers de Groep Kuzu/Öztürk de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Helvert/Jacobi (29684 nr. 132). De voorzitter: Ik constateer dat de aanwezige leden van de fracties van de SP de PvdA GroenLinks D66 50PLUS Van Vliet de Groep Kuzu/Öztürk Klein de VVD de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is aangenomen.