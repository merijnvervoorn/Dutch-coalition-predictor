24 Stemmingen Brief EU-voorstellen Kader klimaat en energie 2030 Aan de orde is de stemming in verband met de brief van de vaste commissie voor Europese Zaken inzake de beëindiging van het parlementair behandelvoorbehoud zoals vastgelegd bij de EU-voorstellen: Kader klimaat en energie 2030 (COM (2014) 15 20 en 21). De voorzitter: Ik stel voor conform het advies van de vaste commissie voor Europese Zaken te besluiten en het parlementair behandelvoorbehoud formeel te beëindigen onder de aantekening dat de fractie van de PVV geacht wenst te worden tegen het advies te hebben gestemd. Daartoe wordt besloten.