7 Stemmingen moties Water Stemmingen moties Water Aan de orde zijn de stemmingen over moties ingediend bij het debat over water te weten: - de motie-Heutink over in Brussel pleiten voor het schrappen van het "one out all out"-principe ten aanzien van de Kaderrichtlijn Water (36410-XII nr. 59); - de motie-Heutink over in Brussel aandringen op soepelere regelgeving ten aanzien van de waterkwaliteit en de bijbehorende KRW-doelen (36410-XII nr. 60); - de motie-Peter de Groot/Grinwis over versterking van dijktraject 15-2 binnen het Hoogwaterbeschermingsprogramma prioriteren om de kans op overstroming van pompstation Bergambacht terug te brengen naar 1 op 3.000 (36410-XII nr. 62); - de motie-Tjeerd de Groot c.s. over een wetswijziging inzake een dubbele doelstelling voor waterveiligheid en ruimtelijke kwaliteit (36410-XII nr. 64); - de motie-Kostić/Gabriëls over geen nieuwe vergunningen voor het uitstoten en lozen van pfas (36410-XII nr. 65); - de motie-Kostić/Gabriëls over alle mogelijke maatregelen onderzoeken en implementeren om te voldoen aan de voorgestelde pfas-normering en in ieder geval geen uitstel vragen (36410-XII nr. 66); - de motie-Kostić c.s. over in Europees verband tegen een uitzondering voor pfas in bestrijdingsmiddelen pleiten (36410-XII nr. 67); - de motie-Kostić c.s. over de kansen van nature-based solutions in waterprojecten maximaal benutten (36410-XII nr. 69); - de motie-Grinwis c.s. over de drinkwaterbedrijven dit jaar zo snel mogelijk duidelijkheid geven over de financieringsruimte met ingang van 2025 (36410-XII nr. 72). (Zie wetgevingsoverleg van 29 januari 2024.) De voorzitter: De motie-Kostić c.s. (36410-XII nr. 67) is in die zin gewijzigd dat zij thans luidt: Motie De Kamer gehoord de beraadslaging constaterende dat in 5% van de bestrijdingsmiddelen nietafbreekbare pfas zit wat onder andere de grond en het (drink)water vervuilt; constaterende dat het Europese voorstel voor een verbod op pfas een uitzondering maakt voor pfas in bestrijdingsmiddelen; verzoekt de regering zolang er geen verbod is op pfas in bestrijdingsmiddelen maatregelen te nemen om het gebruikvan pfas-houdende bestrijdingsmiddelen en biociden zo veel mogelijk te beperken en gaat over tot de orde van de dag. Zij krijgt nr. 76 was nr. 67 (36410-XII). Ik stel vast dat wij hier nu over kunnen stemmen. In stemming komt de motie-Heutink (36410-XII nr. 59). De voorzitter: Ik constateer dat de leden van de fracties van NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Heutink (36410-XII nr. 60). De voorzitter: Ik constateer dat de leden van de fracties van de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Peter de Groot/Grinwis (36410XII nr. 62). De voorzitter: Ik constateer dat deze motie met algemene stemmen is aangenomen. In stemming komt de motie-Tjeerd de Groot c.s. (36410-XII nr. 64). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie en JA21 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kostić/Gabriëls (36410-XII nr. 65). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kostić/Gabriëls (36410-XII nr. 66). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Kostić c.s. (36410XII nr. 76 was nr. 67). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC en deChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Kostić c.s. (36410-XII nr. 69). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. Let goed op we slaan een paar moties over. In stemming komt de motie-Grinwis c.s. (36410-XII nr. 72). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de fractie van de PVV ertegen zodat zij is aangenomen.