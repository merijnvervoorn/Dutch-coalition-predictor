9 Stemmingen moties Monitor sociale veiligheid in en rond scholen Aan de orde zijn de stemmingen over moties ingediend bij het VSO Monitor sociale veiligheid in en rond scholen te weten: - de motie-Westerveld over de sociale veiligheid van het schoolpersoneel (29240 nr. 78); - de motie-Bisschop c.s. over het beperken van de lasten voor kleine scholen (29240 nr. 79). (Zie vergadering van 13 maart 2018.) De voorzitter: De motie-Westerveld (29240 nr. 78) is in die zin gewijzigd dat zij thans luidt: Motie De Kamer gehoord de beraadslaging constaterende dat de Wet veiligheid op school zich richt op de sociale veiligheid voor leerlingen maar dat het personeel niet onder deze wet valt; overwegende dat sociale veiligheid op school alleen gerealiseerd kan worden als iedereen binnen een school zich veilig voelt; verzoekt de regering met het onderwijsveld afspraken te maken om ook de sociale veiligheid van het personeel op school te borgen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 80 was nr. 78 (29240). Ik stel vast dat wij hier nu over kunnen stemmen. In stemming komt de gewijzigde motie-Westerveld (29240 nr. 80 was nr. 78). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Bisschop c.s. (29240 nr. 79).De voorzitter: Ik constateer dat de leden van de fracties van de SP de PvdA de PvdD DENK 50PLUS D66 de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen.