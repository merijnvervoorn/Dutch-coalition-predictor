9 Stemmingen Wet vereenvoudiging regelingen SVB Aan de orde zijn de stemmingen in verband met het wetsvoorstel Wijziging van enkele socialezekerheidswetten in verband met vereenvoudiging van de uitvoering van deze wetten door de Sociale verzekeringsbank (Wet vereenvoudiging regelingen SVB) ( 33318 ) en over: - de motie-Karabulut over het intrekken van de Wet vereenvoudiging regelingen SVB (33318 nr. 9). (Zie vergadering van 21 november 2012.) De voorzitter: Aangezien de motie vraagt om het intrekken van het wetsvoorstel zal er eerst worden gestemd over de motie op stuk nr. 9 alvorens er wordt gestemd over het wetsvoorstel. In stemming komt de motie-Karabulut (33318 nr. 9). De voorzitter: Ik constateer dat de aanwezige leden van de fracties van de SP de PvdD en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt het amendement-Vermeij/Huizing (stuk nr. 8 I). De voorzitter: Ik constateer dat de aanwezige leden van de fracties van de PvdA GroenLinks 50PLUS de VVD het CDA de ChristenUnie en de SGP voor dit amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit amendement de overige op stuk nr. 8 voorkomende amendementen als aangenomen kunnen worden beschouwd. In stemming komt het wetsvoorstel zoals op onderdelen gewijzigd door de aanneming van de amendementen-Vermeij/Huizing (stuk nrs. 8 I tot en met VIII). De voorzitter: Ik constateer dat de aanwezige leden van de fracties van de PvdA D66 GroenLinks 50PLUS de VVD het CDA de ChristenUnie de SGP en de PVV voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.