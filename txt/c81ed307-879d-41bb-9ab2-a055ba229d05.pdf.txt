5 Regeling van werkzaamheden De voorzitter: Ik stel voor dinsdag 13 maart ook te stemmen over: - het wetsvoorstel Wijziging van de wet van 22 april 1855 houdende regeling der verantwoordelijkheid van de Hoofden der Ministeriële Departementen (Stb. 1855 33) en aanpassing van daarmee verband houdende bepalingen in het Wetboek van Strafvordering en het Wetboek van Strafrecht in verband met het aanbrengen van enkele moderniseringen (34871); - de brief van de vaste commissie voor Europese Zaken over de EU-voorstellen inzake tweede pakket interoperabiliteit COM (2017) 793 en 794 (34867 nr. 2). Op verzoek van de aanvrager stel ik voor het dertigledendebat over het wegsluizen van zorggeld naar persoonlijke holdings van de agenda af te voeren. Ik stel voor toe te voegen aan de agenda van de Kamer: - het wetsvoorstel Wijziging van de rijkswet van 7 juli 2010 tot vaststelling van een zeegrens tussen Curaçao en Bonaire en tussen Sint Maarten en Saba (Stb. 2010 342) ter uitvoering van het op 6 april 2016 te Philipsburg tot stand gekomen Verdrag tussen de regering van het Koninkrijk der Nederlanden en de regering van de Franse Republiek inzake maritieme afbakening in het Caribisch gebied (Trb. 2016 52 en 82) (34873-R2098). Ik stel voor de volgende stukken van de stand van werkzaamheden af te voeren: 34543-14; 32623-187; 32623-188; 26991518; 21501-20-1296; 21501-20-1282; 29507-147; 21501-021834; 21501-02-1825; 34881-1; 34775-V-51; 2018Z02379; 2018Z02823; 34550-V-81; 34550-V-72; 34775-V-45; 34775-V50; 34775-V-44; 2018Z01672; 32637-299; 33562-2; 32637-286; 32637-295; 31311-186; 32637-292; 31490-226; 34550-XIII-136; 32637-284; 32637-279; 31311-179; 32637-294; 34615-11; 24587-708; 31109-23; 24077-398; 28684-496; 31109-22; 2018Z02749; 2018Z02748; 34854-12; 34854-10; 22112-2436; 29502-154; 34775-XIII-130; 2018Z02574; 34843-3; 31015-136; 32637-283; 32637-293; 29826-92; 31083-52; 29697-35; 34550XIII-129; 29697-33; 32637-271; 29452-221; 34775-VI-92; 29628-759; 2018Z01957; 29628-757; 28684-515; 2018Z01875; 34856-4. Ik stel voor toe te voegen aan de agenda het VAO Internationaal maatschappelijk verantwoord ondernemen met als eerste spreker het lid Van den Hul namens de PvdA. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Dijksma namens de PvdA.Mevrouw Dijksma (PvdA): Voorzitter. Gisteravond verscheen bij de NOS het bericht dat de spoedeisende hulp in Alkmaar overbelast is en de situatie onacceptabel is. Nu weet ik dat dit op dit moment niet alleen in Alkmaar zo is maar ook in Rotterdam in Spijkenisse en op vele andere plekken in het land mede door de langdurige griepgolf waar ons land mee te maken heeft. De situatie is ernstig. Om die reden wil ik graag een debat met de minister voor Medische Zorg met daaraan voorafgaand een brief waarin hij uitlegt wat er gedaan kan worden om deze situatie het hoofd te bieden. De heer Van der Lee (GroenLinks): Namens mijn fractie steun voor beide verzoeken: het debat en de brief. De heer Van Rooijen (50PLUS): Namens 50PLUS hetzelfde voorzitter. Mevrouw Kooiman (SP): Voorzitter. Overal sluiten spoedeisende hulpposten. De Partij van de Arbeid wilde in haar verkiezingsprogramma ook bezuinigen op die posten. Daar ga ik dus graag met mevrouw Dijksma over in debat. Mevrouw Aukje de Vries (VVD): In ieder geval steun voor een brief. We zouden dan graag aandacht willen hebben voor hoe er samengewerkt moet worden om dat soort problemen van een griepgolf op te lossen en voor de vraag of de normen nog wel gehaald worden omdat spoedeisende hulpposten in de omgeving blijkbaar door de griepgolf zijn gesloten. Maar geen steun voor een debat. Mevrouw Van den Berg (CDA): Ik wil mij graag aansluiten bij de woorden van mevrouw De Vries. De heer Markuszower (PVV): Steun voorzitter. De heer Azarkan (DENK): Steun voor de brief en het debat. De heer Paternotte (D66): Voorzitter. Ik sluit mij aan bij de woorden van mevrouw Van den Berg. De heer Bruins (ChristenUnie): Steun voor een brief maar niet voor het debat. Mevrouw Dijksma (PvdA): Voorzitter. Ik heb in ieder geval steun voor een brief. Dat lijkt mij gelet op de urgentie volkomen terecht. Daarnaast is er in ieder geval van 30 leden steun voor een debat maar ik vrees wel dat de planning daarvan zo lang op zich laatwachten dat we het probleem niet meer in de plenaire zaal kunnen bespreken. Ik zal dus daarnaast ook nadenken over wat ik via de commissie kan doen. We zullen dat bespreken op het moment dat we de brief van de minister binnen hebben. Ik doe wel het verzoek om die brief uiterlijk maandagochtend om 12.00 uur bij de Kamer te laten komen. De voorzitter: Mocht het lukken om dit onderwerp in een algemeen overleg aan de orde te stellen dan stel ik het zeer op prijs als u vervolgens het verzoek doet om het dertigledendebat van de agenda af te voeren. Mevrouw Dijksma (PvdA): Dat beloof ik u voorzitter. Dat ben ik met u eens. Het hoeft niet plenair maar het moet vooral snel. Ik doe daarmee ook een beroep op de collega's van de coalitie om indien de brief daartoe aanleiding geeft wat zomaar eens zou kunnen mij in de commissie wel te steunen voor een spoed-AO. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Dit debat voegen we toe aan de lijst met dertigledendebatten. De heer Van Rooijen namens 50PLUS. De heer Van Rooijen (50PLUS): Voorzitter dank u wel. Naar aanleiding van het bericht dat gemeenten cashgeld in de ban doen wil ik graag een debat met de minister van Financiën aanvragen over het gebruik van cashgeld in de samenleving. Cash is een wettig betaalmiddel. Voorafgaand aan het debat graag een brief van het kabinet hierover. Ik verwijs naar het rapport van de Ombudsman naar de opvatting van De Nederlandsche Bank in dezen en naar de opvatting van de MOB-betalingsclub. Mevrouw Leijten (SP): Voorzitter. Ik wil mijn steun uitspreken voor dat debat en die brief. Eigenlijk wil ik ook vragen of de minister in die brief wil ingaan op de verkrijgbaarheid van contant geld. We zien namelijk dat veel pinautomaten vertrekken en dat is net zo goed een probleem. Ik heb het vaker via Kamervragen geprobeerd maar wellicht kan de minister in het kader van met cash kunnen betalen ook ingaan op cash kunnen krijgen. De heer Van der Molen (CDA): Voorzitter. Ik heb namens het CDA vanochtend hierover schriftelijke vragen gesteld aan de minister van Binnenlandse Zaken omdat zij verantwoordelijk is voor de dienstverlening door gemeenten. Maar ik volg de heer Van Rooijen als hij het wat breder trekt dus namens het CDA steun voor het debat en de brief. De heer Paternotte (D66): Voorzitter. Minder cash betalingsverkeer heeft veel voordelen voor de veiligheid en ook voor het betaalgemak maarhet heeft inderdaad ook nadelen. Mijn vraag is of ook de voordelen in de brief benoemd kunnen worden. Dat gezegd hebbende steun voor het verzoek van de heer Van Rooijen. De heer Azarkan (DENK): Voorzitter. De voordelen van niet cash betalen zijn denk ik al heel lang bekend. Wat dat betreft is dat zo op te zoeken; Wikipedia zou ik zeggen. Maar volledige steun ook voor de aanvulling van mevrouw Leijten om ook te kijken naar de verkrijgbaarheid via cashmachines. De heer Van der Lee (GroenLinks): Namens de GroenLinks-fractie steun ik alle suggesties. De heer Markuszower (PVV): Steun voor het debat voorzitter. De heer Van der Linde (VVD): Steun met de kanttekening dat wij het nadrukkelijk breder willen trekken dan de gemeentehuizen want dan zouden we het debat met de minister van BZK moeten houden. De heer Nijboer (PvdA): Voorzitter het is nogal wat als je met een wettelijk betaalmiddel namelijk papiergeld niet kunt betalen bij de gemeente. Dus steun voor het debat en ook steun voor de brief die mevrouw Leijten vroeg want het is niet alleen in dorpen een probleem maar ook in wijken hier in Den Haag waar pinautomaten met rasse schreden verdwijnen. De heer Bruins (ChristenUnie): Voorzitter. Ik vind het gewoon een heel goed punt van de heer Van Rooijen. Hier moeten we een principieel debat over hebben: waar gaan we naartoe met cashgeld? Inderdaad breder dan alleen bij gemeentehuizen. Dus steun voor dit verzoek. De voorzitter: De heer Van Rooijen de hele Kamer steunt u! Hoe krijgt u dat voor elkaar? De heer Van Rooijen (50PLUS): Door aanwezig te zijn voorzitter. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. De heer Van Aalst namens de PVV. De heer Van Aalst (PVV): Dank u wel voorzitter. Vanochtend weer berichten over de bodemloze put die hsl heet en die ons de komende jaren weer tientallen miljoenen per jaar zal gaan kosten. De PVV zal zich blijven verzetten tegen deze verspilling van belastinggeld. Daarom vragen wij het volgende debat aan metde staatssecretaris van I en W over de megaclaims die onderweg zijn naar het ministerie. De heer Laçin (SP): Steun voor het debat. De heer Amhaouch (CDA): Voorzitter. Er komt nog nieuws van het ministerie en er komt nog een rapport van TNO. Geen steun. Wel steun voor een brief. De heer Van der Lee (GroenLinks): Weer steun voor het debat en de brief. De heer Nijboer (PvdA): Sluit ik me bij aan voorzitter. De heer Remco Dijkstra (VVD): Steun voor een brief nog geen debat. De heer Paternotte (D66): Steun voor een brief. In afwachting van het TNO-rapport kan er later nog worden nagedacht over een debat. Nu geen steun. De heer Azarkan (DENK): Steun voor de brief maar ook voor het debat. De heer Bruins (ChristenUnie): Nu nog geen steun voor het debat. De heer Van Rooijen (50PLUS): Steun voor de brief voorzitter. De voorzitter: De heer Van Aalst. De heer Van Aalst (PVV): Het lijkt me een goed plan voorzitter om alvast een dertigledendebat in te plannen. Ik denk dat dat snel een meerderheidsdebat wordt. De voorzitter: Wij zullen dit debat toevoegen aan de lijst van dertigledendebatten. Ik stel voor het stenogram van dit deel van de vergadering door te geleiden naar het kabinet. Mevrouw Leijten. Mevrouw Leijten (SP): Voorzitter om het u en uw ondersteuning makkelijk te maken wil ik vast een vooraankondiging doen van eenverslag algemeen overleg over de Ecofin. Die is volgende week dus moeten we er morgen over stemmen. De voorzitter: Dan zullen we daar in de planning rekening mee houden. Dank jullie wel. Volgens mij zijn we klaar met de regeling van werkzaamheden. De vergadering wordt van 13.04 uur tot 13.15 uur geschorst.