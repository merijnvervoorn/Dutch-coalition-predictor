17 Stemmingen moties Fusie twee woningcorporaties Aan de orde zijn de stemmingen over moties ingediend bij het debat over de fusie van twee woningcorporaties te weten: - de motie-Monasch/Karabulut over tegengaan van de fusie van Woonzorg en Habion (29453 nr. 373); - de motie-Van Vliet over rekening houden met de uitkomst van de parlementaire enquête (29453 nr. 374); - de motie-Verhoeven over de fusieaanvraag onder de nieuwe wet laten vallen (29453 nr. 375); - de motie-Fritsma over de beslissing over de fusie uitstellen tot na 1 juli (29453 nr. 376). (Zie vergadering van 15 april 2015.) De voorzitter: De motie-Monasch/Karabulut (29453 nr. 373) is in die zin gewijzigd dat zij thans luidt: Motie De Kamer gehoord de beraadslaging overwegende dat de plannen voor een voorgenomen fusie of personele unie tussen Woonzorg Nederland en Habion nu al tot veel frustratie onzekerheid en ruzie leiden; overwegende dat deze plannen niet aansluiten bij de letter en de geest van de nieuwe herziene Woningwet waarin onder andere democratisch verankerde lokale en regionale binding en het beperken van grootschaligheid centraal staan; spreekt haar afkeuring uit over de voorgenomen plannen tot fusie of personele unie tussen Woonzorg Nederland en Habion; roept de regering op om overeenkomstig de mening van de Kamer binnen de wettelijke kaders al het mogelijke te doen om deze fusie dan wel personele unie tegen te gaan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 377 was nr. 373 (29453). Ik stel vast dat wij hier nu over kunnen stemmen. In stemming komt de gewijzigde motie-Monasch/Karabulut (29453 nr. 377 was nr. 373).De voorzitter: Ik constateer dat de aanwezige leden van de fracties van de SP de PvdD de PvdA GroenLinks Van Vliet 50PLUS de Groep Kuzu/Öztürk Klein de ChristenUnie en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Vliet (29453 nr. 374). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS de Groep Kuzu/Öztürk Klein Houwers de SGP de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. De heer Van Vliet (Van Vliet): Voorzitter. Volgens mij krijgt de parlementaire enquêtecommissie Woningcorporaties vandaag decharge. Het is mooi dat deze motie vandaag is aangenomen. Het is een principiële motie en daarom zou ik toch graag een brief van het kabinet ontvangen over de wijze waarop deze motie zal worden uitgevoerd. De voorzitter: Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten. In stemming komt de motie-Verhoeven (29453 nr. 375). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS de Groep Kuzu/Öztürk de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Fritsma (29453 nr. 376). De voorzitter: Ik constateer dat de aanwezige leden van de fracties van de SP de PvdD GroenLinks D66 Van Vliet 50PLUS de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.