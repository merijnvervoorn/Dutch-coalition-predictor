3 Regeling van werkzaamheden De voorzitter: Ik stel voor dinsdag aanstaande te stemmen over de aangehouden motie-Albert de Vries (32127 nr. 208) en over de brief van de vaste commissie voor Onderwijs Cultuur en Wetenschap inzake een verzoekonderzoek aan de Algemene Rekenkamer (34000-VIII nr. 80). Op verzoek van de aanvragers stel ik voor om de dertigledendebatten over gemeentelijke opvang voor uitgeprocedeerde asielzoekers over de aanbestedingen bij de Nationale Politie en over de uitwerking van de "bed bad en brood"-uitspraak van de lijst af te voeren. Tevens stel ik op verzoek van de aanvrager voor om het debat over de stijging van het aantal meldingen van racisme van de lijst af te voeren. Ik stel voor toe te voegen aan de agenda van de Kamer: - het wetsvoorstel Wijziging van het Wetboek van Burgerlijke Rechtsvordering en enige andere wetten in verband met bekendmakingen aan personen zonder bekende woonof verblijfplaats (33956); - het wetsvoorstel Vaststelling van een nieuwe Instellingswet Raad voor strafrechtstoepassing en jeugdbescherming (Instellingswet Raad voor strafrechtstoepassing en jeugdbescherming 201.) (33970); - het wetsvoorstel Wijziging van de Wet personenvervoer 2000 in verband met de invoering van delegatiebepalingen voor de regulering van het systeem van vervoersbewijzen betaalwijzen en betaaldienstverlening in het openbaar vervoer (34042). Op verzoek van een aantal leden stel ik voor enkele door hen ingediende moties opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor de volgende moties opnieuw gaat lopen: 34000-XVI-11; 28286-737; 28286-736; 28286-740; 28286-738; 28286-739; 28286-735. Overeenkomstig de voorstellen van de voorzitter wordt besloten. De voorzitter: Ik geef het woord aan mevrouw Leijten. Mevrouw Leijten (SP): Voorzitter. Als wij Kamervragen stellen willen wij daar graag antwoord op. Wij hebben echter nog geen antwoord gehad op onze vragen over het onderzoek van de Inspectie voor de Gezondheidszorg naar de zelfdoding van een bewoner in De Golfstroom op onze vragen over de doorstart van Ascensio onder een andere naam op de vragen over het bericht "Gemeente weigert brandonveilige instelling te sluiten" en op onze vragen over het bericht dat oudcliënten van zorginstelling Pyxis zelf hun persoonsgebondenbudget aan Agis Zorgkantoor moeten terugbetalen. Wij willen hierop spoedig een antwoord krijgen. De voorzitter: Ik zal het stenogram van dit gedeelte van de vergadering doorgeleiden naar het kabinet. U had nog een tweede verzoek. Mevrouw Leijten (SP): Namens mijn collega Gesthuizen wil ik ook graag om antwoord verzoeken op vragen die zij heeft gesteld samen met haar collega van het CDA de heer Omtzigt. Zij hadden verzocht om vragen over fraude door middel van legale naamsverwisselingen voor afgelopen maandag beantwoord te krijgen. Die zijn niet beantwoord. Volgende week vindt er een schriftelijk overleg plaats waarbij de antwoorden op deze vragen echt betrokken moeten worden. Wij willen dus graag dat deze vragen morgen voor 16.00 uur beantwoord zijn. De voorzitter: Het stenogram van dit gedeelte van de vergadering zal ik ook doorgeleiden naar het kabinet. Ik geef het woord aan de heer Omtzigt. De heer Omtzigt (CDA): Voorzitter. Ik heb twee rappelverzoeken over twee setjes schriftelijke vragen. De eerste set vragen gaat over de economie van Twente. Die vragen heb ik midden december met vier collega's gesteld. De tweede set vragen gaat over de mogelijke overheveling van een gedeelte van KLM naar Parijs. Voor geen van beide zijn uitstelberichten ontvangen. Ik neem dus aan dat de regering snel kan antwoorden en dat wij voor maandag 12.00 uur de antwoorden op deze vragen kunnen zien. De voorzitter: Ik zal het stenogram van dit gedeelte van de vergadering doorgeleiden naar het kabinet. Dan geef ik het woord aan de heer Merkies. De heer Merkies (SP): Voorzitter. Ik wil graag het dertigledendebat over het wegsluizen van geld via Nederland door Oekraïense oligarchen en over het bericht "Fiscale roadshow trok ook langs Indonesië en Thailand" van de agenda afvoeren. Gisteren is in de procedurevergadering van de commissie voor Financiën besloten om daar een schriftelijk overleg van te maken. De voorzitter: Het punt is dat dit debat niet meer op de lijst staat. Het gaat om een debat dat voor hedenavond op de agenda staat. Om de agenda te wijzigen hebt u de steun van een meerderheid van de Kamer nodig uitgesproken in de regeling van werkzaamheden. Ik vraag de leden dus of zij het verzoeksteunen om dit debat van vanavond van de agenda af te voeren. De heer Omtzigt (CDA): Ik steun dit verzoek. In de procedurevergadering van de commissie voor Financiën is dit unaniem gesteund en is het omgezet in een schriftelijk overleg zodat er vragen gesteld kunnen worden. Ik kijk ook even met een schuin oog naar de buitenlandwoordvoerders want zij hebben misschien wel iets meer dan twee uur nodig voor Turkije. Misschien helpt het cancelen van dit debat u nog wel meer dan anderen voor de agenda voorzitter. Mevrouw Van Ark (VVD): Steun. De heer Fritsma (PVV): Ook steun van de PVV. Mevrouw Pia Dijkstra (D66): Steun van D66. Mevrouw Bouwmeester (PvdA): Steun van de Partij van de Arbeid. De voorzitter: Mijnheer Merkies u hebt de steun van de meerderheid van de Kamer. We gaan het van de agenda afhalen en er zal een nader herzien schema worden rondgestuurd. Hiermee is een einde gekomen aan de regeling van werkzaamheden. Ik schors de vergadering in ieder geval tot 14.15 uur want ik moet even mijn microfoon laten nakijken. De vergadering wordt van 14.10 uur tot 14.17 uur geschorst.