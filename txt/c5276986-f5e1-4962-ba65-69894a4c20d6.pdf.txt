14 Stemming motie Veiligheid in de chemie in het bijzonder bij Odfjell Aan de orde zijn de stemmingen over moties ingediend bij het debat over veiligheid in de chemie in het bijzonder bij Odfjell te weten: - de motie-Van Tongeren/Van Gerven over een financiÃ«le bijdrage voor extra inspecties (26956 nr. 149); - de motie-Van Veldhoven over harder bestraffen van notoire overtreders (29956 nr. 152). (Zie vergadering van 3 april 2013.) De voorzitter: De motie-Van Veldhoven (29956 nr. 152) is in die zin gewijzigd dat zij thans luidt: Motie De Kamer gehoord de beraadslaging overwegende dat het herhaaldelijk waarschuwen van chemische en Brzo-bedrijven niet leidt tot gedragsverandering; constaterende dat strenge sancties nodig zijn om gedragsverandering te realiseren bij bedrijven die consequent de regels overtreden; verzoekt de regering de relevante wetgeving zodanig aan te passen dat het mogelijk wordt om notoire overtreders harder te bestraffen bijvoorbeeld door het verhogen van de boetes bij herhaaldelijk overtreden van de veiligheidsregels; verzoekt de regering tevens om bij het aangekondigde kabinetsstandpunt over toerekening van inspectiekosten aan de bedrijven dit zo in te vullen dat de goeden niet onder de kwaden lijden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 178 was nr. 152 (29956). Ik stel vast dat wij hier nu over kunnen stemmen. In stemming komt de motie-Van Tongeren/Van Gerven (26956 nr. 149). De voorzitter: Ik constateer dat de aanwezige leden van de fracties van de SGP de ChristenUnie 50PLUS D66 GroenLinks de PvdD en de SP voor deze motie hebben gestemd en deaanwezige leden van de overige fracties ertegen zodat zij is verworpen. In stemming komt de gewijzigde motie-Van Veldhoven (29956 nr. 178 was nr. 152). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de fractie van de VVD ertegen zodat zij is aangenomen.