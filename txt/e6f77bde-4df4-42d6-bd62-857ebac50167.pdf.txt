25 Stemmingen moties Wet koopkrachttegemoetkoming lage inkomens Aan de orde zijn de stemmingen over moties ingediend bij de behandeling van het wetsvoorstel Wet koopkrachttegemoetkoming lage inkomens te weten: - de motie-Madlener over zorgdragen voor structurele lastenverlichting (33932 nr. 10); - de motie-Madlener over uitvoeren van de koopkrachttegemoetkoming zonder 10 miljoen aan extra kosten (33932 nr. 11); - de motie-Karabulut over uitvoering van de koopkrachttegemoetkoming door de Belastingdienst (33932 nr. 12). (Zie vergadering van 19 juni 2014.) In stemming komt de motie-Madlener (33932 nr. 10). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Madlener (33932 nr. 11). De voorzitter: Ik constateer dat de aanwezige leden van de fracties van de PVV en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Karabulut (33932 nr. 12). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.