25 Regeling van werkzaamheden De voorzitter: Op verzoek van de aanvragers stel ik voor de volgende dertigledendebatten van de agenda af te voeren: - over de door Nederland gestelde ambitie om in 2025 koploper proefdiervrij onderzoek te zijn; - over het verlies van 2.000 banen bij Tata Steel; - over de inname van water door drinkwaterbedrijven. Ik stel voor aanstaande donderdag een debat te voeren over het eindverslag van de informateur daarbij spreektijden te hanteren van vijf minuten per fractie en voor wat betreft de sprekersvolgorde de fractiegrootte te hanteren. De heer Wilders. De heer Wilders (PVV): Voorzitter. Ik vind het geen goed idee om zo lang te wachten om zo'n verschrikkelijk rapport regeerakkoord met elkaar te bespreken. Dan zien we vanavond al die vier zachte eitjes op televisie hun verhaal voorlezen. Dat zou ik niet graag willen. Mijn voorstel zou zijn om vandaag vanavond daarover te debatteren. Ik zou dat voorstel graag in stemming willen brengen. De voorzitter: Ik ga eerst kijken hoe anderen daarover denken. De heer Öztürk (DENK): Voorzitter. Wij zijn het niet vaak eens met de heer Wilders maar op dit punt heeft hij gelijk. Laten we de discussie niet in de media maar in deze arena voeren. Laten we vanavond en als dat niet kan morgen het debat hier voeren. De heer Martin Bosma (PVV): Dank voor je steun vriend! De heer Öztürk (DENK): Altijd! (Hilariteit) De voorzitter: Nou altijd! Ik zie de heer Harbers. De heer Harbers (VVD): Voorzitter de VVD steunt uw voorstel om dit debat donderdag te houden.Mevrouw Van Veldhoven (D66): Voorzitter. Het is misschien goed om iedereen die leespauze echt te gunnen en het debat donderdag te houden. Mevrouw Keijzer (CDA): Voorzitter. Hetzelfde vanuit de CDA-fractie. De heer Voordewind (ChristenUnie): Ik sluit mij aan bij de heer Harbers. Mevrouw Leijten (SP): Voorzitter. Wij willen hier zeker spreken over het regeerakkoord maar ik moet u heel eerlijk zeggen dat ik ook nog niet alles heb gelezen. Vanavond komt voor ons dus echt te vroeg. De heer Nijboer (PvdA): Voorzitter. Het is een wat gekke gewoonte maar meestal lees ik eerst alle stukken en spreken we er in de fractie ook nog over. Dus wel snel een debat maar vanavond is echt te vroeg. De heer Van der Staaij (SGP): Voorzitter. De SGP-fractie steunt ook uw voorstel om het donderdag te doen. Zo krijgen we ook meer een gelijk speelveld met alle partijen. Een aantal partijen hebben alle stukken al heel goed gelezen en een aantal partijen moeten nu de tijd nemen. Dat kunnen we juist bewaken door het debat wat later te houden. Mevrouw Van Tongeren (GroenLinks): Voorzitter. Ook GroenLinks steunt het voorstel van de Kamervoorzitter om donderdag dit debat te doen nadat we de stukken echt goed bestudeerd hebben en intern hebben kunnen overleggen. De voorzitter: Ik zie dat er geen meerderheid is voor het houden van een debat maar u houdt vast aan de stemmingen? Dan gaan we stemmen. De vergadering wordt enkele ogenblikken geschorst.