23 Stemmingen moties Samenstelling en opdracht onderzoekscommissie evacuaties Afghanistan Aan de orde zijn de stemmingen over moties ingediend bij het tweeminutendebat Samenstelling en opdracht onderzoekscommissie evacuaties Afghanistan te weten: - de motie-Piri c.s. over een gepast nieuw voorstel voor het voorzitterschap van de onderzoekscommissie (27925 nr. 864); - de motie-Jasper van Dijk over het raadplegen van de Kamer als de regering een onderzoekscommissie instelt (27925 nr. 865); - de motie-Eppink over het NIOD vragen om het onderzoek naar de evacuatie uit Afghanistan uit te voeren (27925 nr. 866). (Zie vergadering van 25 november 2021.) De voorzitter: De motie-Piri (27925 nr. 864) is in die zin gewijzigd dat zij thans is ondertekend door de leden Piri Jasper van Dijk Bromet Dassen Fritsma Eppink Teunissen Kuzu Simons Omtzigt Van der Plas en Stoffer. Zij krijgt nr. 869 was nr. 864 (27925). De voorzitter: De motie-Eppink (27925 nr. 866) is in die zin gewijzigd dat zij thans luidt: De Kamer gehoord de beraadslaging constaterende dat er grote verdeeldheid heerst in de Tweede Kamer over de benoeming van de voorzitter van de onafhankelijke onderzoekscommissie inzake de evacuatie uit Afghanistan; verzoekt de regering derhalve te onderzoeken of het NIOD Instituut het betreffende onderzoek naar de evacuatie uit Afghanistan kan uitvoeren en gaat over tot de orde van de dag. Zij krijgt nr. 870 was nr. 866 (27925). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Piri c.s. (27925 nr. 869 was nr. 864).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de SGP Lid Omtzigt JA21 BBB de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Jasper van Dijk (27925 nr. 865). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Eppink (27925 nr. 870 was nr. 866). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan de SGP Lid Omtzigt JA21 BBB de PVV en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen.