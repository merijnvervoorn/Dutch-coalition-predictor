3 Samenvoeging Edam-Volendam en Zeevang Aan de orde is de behandeling van: - het wetsvoorstel Samenvoeging van de gemeenten Edam-Volendam en Zeevang ( 34074 ). De voorzitter: Ik heet alle aanwezigen in de zaal en op de publieke tribune en allen die dit debat op andere wijze volgen van harte welkom. Ik geef graag het woord aan de heer Van Oosten. De algemene beraadslaging wordt geopend. De heer Van Oosten (VVD): Voorzitter. Een week of twee geleden heeft de vaste commissie voor Binnenlandse Zaken gesproken over de voorgenomen fusie tussen de gemeenten Edam-Volendam en Zeevang. Ondanks hun politieke verschillen bleken de aanwezige leden geen zwaarwegende argumenten te hebben tegen de voorgenomen fusie. Verder bleek dat het in de Kamer te doen gebruikelijk is om een gemeentelijke herindeling niet te laten plaatsvinden dan nadat daaraan ook in deze zaal aandacht is besteed. Daarom mag ik hier mede namens de collega's van de SP de PvdA GroenLinks de SGP — de fractie van onze voorzitter vandaag — D66 — zij zijn nu niet aanwezig maar ik heb wel contact met hen gehad — de heer Klein en mijn eigen fractie berichten dat wij instemmen met de voorgenomen fusie. Er was onvoldoende tijd om de andere fracties te benaderen. Wij danken de minister en zijn departement en in het bijzonder de betrokken gemeenten Edam-Volendam en Zeevang en alle daaraan gelieerde maatschappelijke en bestuurlijke organisaties. Namens de collega's wens ik de nieuwe gemeente alle goeds toe. De voorzitter: Ik geef nu de minister van Binnenlandse Zaken de gelegenheid om te reageren. Vooraf wil ik echter een verzuim goedmaken want ik heb hem nog niet welkom geheten. Dat doe ik bij dezen: minister voelt u zich van harte welkom in deze zaal. Minister Plasterk: Voorzitter. Ik dank de Kamer voor de steun voor dit voorstel. Inderdaad ook dank aan al diegenen die dit hebben voorbereid inclusief het nog niet genoemde provinciebestuur dat hierin ook een rol heeft gespeeld. Na deze fusie ontstaat een gemeente met een oppervlakte van ruim 79 km2 en 35.000 inwoners. Het is misschien goed om er nog even op te wijzen dat de huidige gemeenteZeevang bestaat uit zeven kernen: Beets Hobrede Kwadijk Middelie Oosthuizen Schardam en Warder; ik hoop dat de voorzitter ze alle op een blinde kaart kan aanwijzen. De gemeente Edam-Volendam bestaat op dit moment uit de kernen Edam Volendam en het poldergebied Purmer. Deze kernen zullen samen de nieuwe gemeente Edam-Volendam vormen. De herindeling voldoet aan de toetsen die daarop normaal gesproken worden losgelaten. Ik noem draagvlak interne samenhang bestuurskracht evenwichtige regionale verhoudingen en duurzaamheid. Het lijkt mij een goed voorstel om het op deze manier te doen. Ik wijs er nog op dat het nieuwe gemeentebestuur zal worden gekozen voor de start van het nieuwe kalenderjaar waarschijnlijk op 18 november 2015. Conform de nieuwe regels van de Wet ARHI zal het dan gekozen gemeentebestuur zes jaar en drie maanden zitting hebben. De verkiezingen in maart 2018 zullen voor de nieuw gevormde gemeente worden overgeslagen opdat men een volle en zelfs iets langer dan een volle periode kan zitten. Ik wens het nieuw te vormen gemeentebestuur veel succes en wijsheid toe bij het besturen van zijn gemeente. Ik wens de inwoners het beste in deze nieuwe constellatie. Ik wens de beide gemeenten succes bij het afwikkelen van de laatste onderdelen van het traject op weg naar de fusie. De voorzitter: Dank voor deze reactie en voor de efficiënte behandeling van dit ingrijpende wetsvoorstel. De algemene beraadslaging wordt gesloten. De voorzitter: De stemmingen over het wetsvoorstel vinden morgen plaats. De vergadering wordt van 10.22 uur tot 11.15 uur geschorst.