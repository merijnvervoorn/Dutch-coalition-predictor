15 Regeling van werkzaamheden De voorzitter: Dan is nu aan de orde de regeling van werkzaamheden. Ik deel aan de Kamer mee dat de fractie van de Partij voor de Dieren bij de stemmingen op 8 oktober jongstleden over de motie-Bisschop/Van Helvert (35207 nr. 25) geacht wenst te worden vóór deze motie te hebben gestemd en de fractie van de VVD bij de stemmingen op 10 oktober jongstleden over de motie-Van Ojik/Ploumen (21501-02 nr. 2064) ook geacht wenst te worden vóór deze motie te hebben gestemd. Op verzoek van de fractie van het CDA benoem ik in de vaste commissie voor Volksgezondheid Welzijn en Sport het lid Rog tot plaatsvervangend lid in plaats van het lid Van der Molen. Op verzoek van het lid Van Haga benoem ik in de algemene commissie voor Buitenlandse Handel en Ontwikkelingssamenwerking het lid Van Haga tot plaatsvervangend lid in de bestaande vacature. Ik deel mee dat de volgende aangehouden moties zijn vervallen: 35000-63; 35000-XII-44; 28089-103; 32849-165; 31305284; 31015-170; 35036-24; 31524-421; 31524-433; 29338-195; 29338-197; 22452-74; 35000-62; 35000-XII-27; 21501-33-727; 21501-33-728; 35200-15; 34997-13; 25424-468; 33529-630; 32623-264; 35200-28; 32279-171. Op verzoek van een aantal leden stel ik voor de volgende door hen ingediende moties opnieuw aan te houden: 35300IV-25; 31532-227; 33037-317; 35000-XIV-23; 25087-199; 35069-4; 35069-5; 35000-XIV-44; 34952-21; 34952-20; 2150132-1151; 21501-32-1114; 30196 nr. 659. Daartoe wordt besloten. De voorzitter: Dan geef ik nu het woord aan de heer Van Wijngaarden namens de VVD. De heer Van Wijngaarden (VVD): Dank u voorzitter. In NRC was er weer een bericht over tekorten in de tbs-sector. Wij hebben behoefte aan een debat over de personeelstekorten het personeelsverloop en de maatregelen die het kabinet neemt om hierop in te spelen want de personeelstekorten dreigen van dien aard te worden dat ze ook de kwaliteit en de veiligheid kunnen raken. Er moeten dus zowel orthodoxe als onorthodoxe maatregelen worden genomen. Wij hebben behoefte aan een debat en meer informatie daarover. De heer Van Nispen (SP): Ik wil dit verzoek wel steunen vooral het verzoek om een brief over de personeelstekorten. Het is inderdaad urgent en het heeft alles te maken met de werkdruk en met de kwaliteit. Maar volgens mij staan er al debatten over tbs opde lijst. Vorige week hebben we er nog één aan toegevoegd. Ik heb liever één goed debat dan twee minder goede debatten maar in ieder geval wel snel een brief alstublieft liefst binnen twee weken. De voorzitter: Maar steunt u het verzoek om een apart debat hierover te houden? De heer Van Nispen (SP): In dat geval spreek ik mijn voorkeur uit om het toe te voegen aan een reeds geagendeerd debat dus dan geen steun. De voorzitter: Dus geen steun voor een apart debat maar voor toevoegen aan een bestaand debat. De heer Van Wijngaarden (VVD): Dat vind ik ook prima voorzitter. Het gaat erom dat we daarover kunnen debatteren. Het hoeft niet gestapeld te worden. De voorzitter: Moet ik dan iedereen het woord geven? Nee want iedereen is het erover eens. Jullie gaan dus even onderling kijken of het toegevoegd kan worden aan een bestaand debat. De heer Van Wijngaarden (VVD): Ja maar wij willen ook graag een brief. De voorzitter: Prima. Dan stel ik voor het stenogram van dit deel van de vergadering door te geleiden naar het kabinet. De heer Emiel van Dijk namens de PVV. De heer Emiel van Dijk (PVV): Dank u wel voorzitter. 48 miljoen euro werd er uitgetrokken om illegalen te voorzien van bed bad en brood. Het afgelopen halfjaar zijn er 750 illegalen op vier locaties opgevangen en slechts dertien vertrokken naar eigen land. Wij willen hier graag een debat over met de staatssecretaris. De heer Van Wijngaarden (VVD): Het is goed om daarover te debatteren maar er staat op vrij korte termijn een algemeen overleg gepland. Ons voorstel is om hierover een brief te vragen met een reactie en die dan daarbij te betrekken. De voorzitter: Dus geen steun voor een apart debat.De heer Van der Lee (GroenLinks): Geen steun ook omdat het bij de begrotingsbehandeling betrokken kan worden. De heer Groothuizen (D66): Voorzitter. Op 7 november is het AO. Dat lijkt me de snelste weg. De heer Bisschop (SGP): Voorzitter. Ik vind het prima om die lijn te volgen maar wel graag een brief. Mevrouw Van Toorenburg (CDA): Voorzitter. Als het niet al zo snel op de agenda kon had ik het verzoek gesteund. Maar dit is nu zo snel dat ik daar ook voor kies. De heer Jasper van Dijk (SP): Een belangrijk onderwerp. Graag een brief van de regering en dit onderwerp in het algemeen overleg van 7 november dus geen steun voor dit debat. De heer Kuzu (DENK): Geen steun. Mevrouw Kuiken (PvdA): Voorzitter. Ook een brief en toevoegen aan het algemeen overleg van 7 november. De voorzitter: Meneer Emiel van Dijk er is een algemeen overleg waar dit aan de orde zou kunnen komen. Ik stel voor het stenogram van dit deel van de vergadering door te geleiden naar het kabinet. De heer Emiel van Dijk (PVV): Prima. De voorzitter: Dank u wel. Mevrouw Belhaj namens D66. Mevrouw Belhaj (D66): Voorzitter dank. Gisteren kwam de Veteranenombudsman naar buiten met een urgente brief. Nederland kent honderdduizenden veteranen. Sinds 2014 hebben de veteranen een hele bijzondere status en regelmatig wordt erover gepraat in de commissie Defensie. Maar het geduld van D66 raakt een beetje op aangezien blijkt dat nog steeds te veel veteranen te lang moeten wachten voordat zij hun pensioen kunnen krijgen waar ze recht op hebben. Daarom verzoek ik om gewoon toch maar meteen een plenair debat te voeren.De heer Van den Bosch (VVD): Voorzitter. De veteranen hebben snel recht op een antwoord. Wij steunen de brief. Wat mij betreft is die brief er voor het debat over de Defensiebegroting want dat debat is in de week van 4 november. Dan kan dat met de Defensiebegroting worden meegenomen. Blijkt dan toch nog dat we een apart debat moeten houden dan kunnen we dat dan bekijken. Dus nu geen steun. De heer Van der Lee (GroenLinks): Een brief is prima maar ook wij zien dat de begrotingsbehandeling en het wetgevingsoverleg over personeelsbeleid Defensie snel zijn dus die hebben onze voorkeur. Mevrouw Ploumen (PvdA): Voorzitter. Het geduld van de Partij van de Arbeid raakt ook op. Steun. De heer Stoffer (SGP): Geen steun. Wel steun voor een brief. De heer Van Helvert (CDA): Het CDA vindt dit ook een zeer belangrijk punt en wil hier alles van weten. Daarom wilden we dit eigenlijk aan de orde stellen bij de begroting maar een brief voorafgaand aan die begroting vind ik zeer zinvol. Dus geen steun voor een apart debat. De heer Öztürk (DENK): Voorzitter. Een brief voorafgaand aan de begrotingsbehandeling zou goed zijn. Mevrouw Agema (PVV): Steun voor de brief en dan het debat voegen bij het wetgevingsoverleg Personeel. De heer Jasper van Dijk (SP): Steun voor het verzoek. De voorzitter: Dan heeft u geen meerderheid mevrouw Belhaj. Mevrouw Belhaj (D66): Voorzitter dat is dan spijtig. Bij het begrotingsdebat worden heel veel onderwerpen besproken. Ik vind dat veteranen een keer recht hebben om volledig de aandacht te krijgen van de Kamer. Blijkbaar vinden meerdere partijen in deze Kamer dat niet belangrijk. De voorzitter: Nee nee nee dat is niet helemaal zo mevrouw Belhaj.Mevrouw Belhaj (D66): Voorzitter de lijst voor de begroting is echt gigantisch lang anders zou ik dit niet zeggen. De voorzitter: Dat begrijp ik. Mevrouw Belhaj (D66): De commissie Defensie is een hele brave commissie. Die bespreekt redelijk alles in haar eigen commissie. De voorzitter: Dat mag u zeggen. Mevrouw Belhaj (D66): Maar in dit geval is de maat echt vol. De veteranen verdienen gewoon een volwaardig debat en niet een debat in een achteraf ... Nee sorry dat moet ik niet zeggen. De voorzitter: Nee ik begrijp het en nee dat mag u ook niet zeggen. Mevrouw Belhaj (D66): Punt. De voorzitter: Zo is dat. Dank u wel. Dan stel ik voor het stenogram van dit deel van de vergadering door te geleiden naar het kabinet. De heer Kops. De heer Kops (PVV): Voorzitter. In de krant hebben we kunnen lezen dat landbouwambtenaren een stuk hebben gemaakt over het stikstofmodel van het RIVM maar dan wel alleen voor het CDA. Dat kan natuurlijk niet. Daarom hierbij het verzoek aan de minister om dat stuk vandaag nog met de Kamer te delen. En dan heb ik ook nog het verzoek aan de minister om even uit te leggen hoe het kan dat landbouwambtenaren alleen voor het CDA allerlei stukken in elkaar aan het fietsen zijn. De voorzitter: Meneer Geurts van het CDA. De heer Geurts (CDA): Voorzitter was het maar zo gek. De heer Kops had mij ook even kunnen bellen over het RIVM en die onzekerheden. Dan had ik hem een websiteadres gegeven van het RIVM waar het gewoon staat. De voorzitter: O. Maar dit is eigenlijk gewoon een verzoek om informatie. Ik zie veel leden bij de microfoons staan maar ik wileigenlijk voorstellen om het stenogram door te geleiden naar het kabinet. Meneer Öztürk vindt u dat ook? De heer Öztürk (DENK): Ja dat vind ik ook. In Limburg doen heel veel ambtenaren ook heel veel voor het CDA dus ik dacht: laten we dit wél steunen. De voorzitter: Oké. Dank u wel. De heer Kops (PVV): Voorzitter even voor de duidelijkheid. De heer Geurts kan wel leuk popiejopie doen door te zeggen dat ik hem had moeten bellen. Nou liever niet. Ik heb dit bij verschillende mensen nagevraagd. Het punt is dat dit stuk voor het CDA niet met de Kamer is gedeeld. Dank u wel. De voorzitter: Meneer Geurts u heeft behoefte om hierop toch te reageren. De heer Geurts (CDA): Ja voorzitter ik maak even een persoonlijk feit over "popiejopie" en de PVV die mij niet wil bellen. Ik vind het prima dat is aan die fractie. Maar zo'n show neerzetten? Ik gun iedereen zijn showtje maar ik vind niet dat dat over mij heen mag gaan. De voorzitter: Dank u wel. Dan ga ik naar mevrouw Ouwehand namens de Partij voor de Dieren. Mevrouw Ouwehand (PvdD): Voorzitter dank u wel. Ook de Partij voor de Dieren heeft een informatieverzoek met het oog op het debat aanstaande donderdag over de stikstofproblematiek. Wageningen Environmental Research heeft een rapport uitgebracht dat zeer bruikbaar is voor de discussie. Wij zouden heel graag een kabinetsreactie ontvangen voordat we het debat gaan voeren dus vóór 17 oktober 10.00 uur. Dat lijkt me goed want dan kunnen we het nog even lezen. De voorzitter: Oké. Ik stel voor het stenogram van dit deel van de vergadering door te geleiden naar het kabinet. Mevrouw Ouwehand (PvdD): Dank u wel. De voorzitter: Hiermee zijn we aan het einde gekomen van de regeling van werkzaamheden.De vergadering wordt van 15.42 uur tot 16.00 uur geschorst.