8 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor de volgende wetsvoorstellen toe te voegen aan de agenda: - het wetsvoorstel Wijziging van de begrotingsstaat van Koninkrijksrelaties (IV) voor het jaar 2019 (Incidentele suppletoire begroting inzake Wederopbouw Bovenwindse Eilanden) (35151); - het wetsvoorstel Machtiging tot oprichting van de Nederlandse financierings- en ontwikkelingsinstelling Invest-NL (Machtigingswet oprichting Invest-NL) (35123); - het wetsvoorstel Regels omtrent het waarborgen van edelmetalen voorwerpen (Waarborgwet 20..) (35075). Op verzoek van de aanvragers stel ik voor de volgende dertigledendebatten van de agenda af te voeren: - over de veiligheid van het vliegverkeer; - over het gebruik van getextureerde borstimplantaten. Ik stel voor dinsdag 16 april aanstaande. ook te stemmen over de ingediende moties bij het notaoverleg over de initiatiefnota van het lid Van Haga inzake de bestrijding van weeshuistoerisme. Ik deel aan de Kamer mee dat de fractie van het CDA bij de stemmingen op dinsdag 9 april jongstleden over de motieGeleijnse (35093 nr. 24) geacht wenst te worden vóór deze motie te hebben gestemd en de fractie van de Partij voor de Dieren geacht wenst te worden vóór de motie-Van Wijngaarden c.s. (33628 nr. 48) te hebben gestemd. Ik stel voor de volgende stukken van de stand van werkzaamheden af te voeren: 23987-329; 23987-325; 23987-333; 35000VI-87; 29911-215; 28684-524; 29911-201; 29984-816; 3037369; 29984-814; 29984-809; 29984-808; 22026-507; 22026-506; 22026-505; 27879-68; 24095-461; 24095-460; 24095-458; 26643-587; 35000-XIII-80; 24095-462; 21501-33-757; 32813317; 30952-331; 26234-221; 24095-463; 26488-448; 29893237; 34361-14; 35066-6; 27863-82; 31475-21; 29544-894; 25657-307; 25657-303; 28828-110; 25657-304; 25657-301; 25657-300; 25657-299; 2019Z06288; 31524-396; 31524-403; 31524-404; 32404-91; 23645-689; 29984-827; 23645-685. Op verzoek van een aantal leden stel ik voor de volgende door hen ingediende moties opnieuw aan te houden: 29452227; 29628-797; 24077-421; 33 037-264. Ik stel voor toe te voegen aan de agenda: - het VAO OM-afdoening met als eerste spreker de heer Groothuizen namens D66. Overeenkomstig de voorstellen van de voorzitter wordt besloten.De voorzitter: Dan geef ik nu het woord aan mevrouw Leijten namens de SP. Mevrouw Leijten (SP): Voorzitter. Ons belastingstelsel zit bijzonder ingewikkeld in elkaar. Als regering kun je dan zeggen dat je de belastingtarieven verlaagt. Omdat er een inkomensafhankelijk gedeelte wordt afgebouwd zie je dan toch nog effecten bij vooral de middeninkomens. Ook dat is altijd heel erg vage jargontaal. Het betekent eigenlijk dat de belastingtarieven daar stijgen. Nou heeft professor algemene staatsleer Teunissen daarover een heel interessant artikel geschreven. Ik zou daar graag een debat over willen voeren met de minister van Financiën. Mevrouw Lodders (VVD): Ik kan mevrouw Leijten steunen in haar opmerking dat ons belastingstelsel erg ingewikkeld is. We hebben daar met elkaar vaker het debat over gevoerd met de staatssecretaris. Geen steun voor dit debat want we hebben de staatssecretaris gevraagd om bouwstenen aan te leveren om op basis daarvan de discussie met elkaar aan te gaan. De heer Kuzu (DENK): De fractie van DENK steunt het voorstel van mevrouw Leijten. De heer Groothuizen (D66): Geen steun voor de debataanvraag. Ik kan me wel voorstellen dat we hierover een brief van het kabinet krijgen. Mevrouw Van den Hul (PvdA): Steun namens de PvdA-fractie. De heer Beertema (PVV): Steun. De heer Voordewind (ChristenUnie): Geen steun maar wel graag een brief. De heer Rog (CDA): Geen steun. De voorzitter: Mevrouw Leijten u heeft geen steun van een meerderheid. Mevrouw Leijten (SP): Ik weet niet of dit afgedaan kan worden in een dertigledendebat maar ik wil het onderwerp wel graag op de lijst zetten. Ik wil de regering dan graag om een brief verzoeken waarin ze ingaat op enerzijds het verwijt dat ze stiekem de belasting verhoogt terwijl ze zegt deze te verlagen. Anderzijds vraag ik de regering daarin in te gaan op de systematiek. Ik zit namelijk niet te wachten op een briefje met "wij herkennen ons niet in het geschetste beeld". Na omme-komst kan altijd nog blijken of we dit ergens kunnen toevoegen of dat het wel een volledig plenair debat kan worden. De voorzitter: Dan voegen we dit debat toe aan de lijst met dertigledendebatten. Ik stel voor het stenogram van dit deel van de vergadering door te geleiden naar het kabinet. Ik geef het woord aan mevrouw Van den Hul namens de PvdA. Mevrouw Van den Hul (PvdA): Voorzitter. Wij lezen vandaag schokkende cijfers in de Staat van het Onderwijs. Scholen met meer dan drie kwart aan leerlingen met een migratieachtergrond hebben maar liefst vijf keer zo veel last van het lerarentekort dat de onderwijssector sowieso al het water aan de lippen doet staan. Wie je ouders zijn mag niet bepalen welke kansen je op school krijgt. Ik wil graag zo spoedig mogelijk een debat met de minister voor Basis- en Voortgezet Onderwijs en dus niet met die van BZK zoals per abuis in de regeling terecht is gekomen. Voorzitter. Ik heb nog één toelichting op dit verzoek: er staat op 17 juni al een notaoverleg gepland over de Staat van het Onderwijs. Dat notaoverleg willen we niet in zijn geheel naar voren plaatsen maar we willen over dit specifieke thema wel eerder met de minister in debat omdat we dan nog op tijd kunnen zijn voor de werving voor het nieuwe schooljaar. Als we dat uitstellen tot 17 juni is het ook voor het volgend schooljaar te laat. De heer Rudmer Heerema (VVD): Voorzitter. Volgens mij onderkent iedereen in de Kamer het belang van de Staat van het Onderwijs en het rapport dat vandaag verschenen is. Daarom plannen we ook altijd een hele dag om te spreken over dat rapport. Het is belangrijk om dat in samenhang te doen dus volgens mij moeten we juist ook dit bij dat notaoverleg bespreken dus geen steun voor dit verzoek. De heer Beertema (PVV): Ik sluit mij geheel bij de vorige spreker aan voorzitter. De heer Kuzu (DENK): Voorzitter. De situatie is nijpend daarom van harte steun van de DENK-fractie voor het verzoek van mevrouw Van den Hul. De heer Van der Lee (GroenLinks): Ook steun van de GroenLinksfractie. De heer Rog (CDA): Ik sluit me aan bij de heer Heerema dus geen steun. De heer Voordewind (ChristenUnie): Ik sluit me aan bij de heer Rog voor degene die het nog kan volgen.De heer Groothuizen (D66): Om de verwarring nog groter te maken sluit ik mij dan weer aan bij de heer Voordewind. Mevrouw Leijten (SP): Voorzitter. Ik kan mij vooral vinden in het voorstel dat we het gewoon behandelen bij de Staat van het Onderwijs. De voorzitter: Mevrouw Van den Hul u heeft geen steun. Mevrouw Van den Hul (PvdA): Onvoldoende steun. Ontzettend jammer voor al die kinderen die zitten te wachten op een leraar. Dank u wel. De voorzitter: Dank u wel. Dan zijn wij hiermee aan het eind gekomen van de regeling van werkzaamheden. De vergadering wordt van 15.54 uur tot 16.00 uur geschorst. Voorzitter: Ziengs