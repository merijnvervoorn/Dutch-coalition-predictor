25 Stemming motie Uitspraken minister van Buitenlandse Zaken over president Poetin Aan de orde is de stemming over een motie ingediend bij het debat over de uitspraken van de minister van Buitenlandse Zaken over een ontmoeting met president Poetin te weten: - de motie-Wilders over het opzeggen van het vertrouwen in de minister-president (34775-V nr. 54). (Zie vergadering van heden.) De voorzitter: De heer Wilders verzoekt om een hoofdelijke stemming over zijn motie op stuk nr. 54. Dan gaan wij stemmen over de motie op stuk 34774-V nr. 54 de motie-Wilders over het opzeggen van het vertrouwen in de minister-president. Ik geef gelegenheid tot het afleggen van stemverklaringen vooraf. Mevrouw Marijnissen (SP): Voorzitter. De fractie van de SP zal de motie steunen en wel om twee redenen. Eén omdat de minister-president sinds het moment dat hij geïnformeerd werd over de leugen van de minister van Buitenlandse Zaken niets heeft gedaan om ons als Tweede Kamer te informeren en omdat hij pas in actie kwam op het moment dat door een doortastende journalist van de Volkskrant daarover is gepubliceerd. De tweede reden is dat onze minister-president zegt dat liegen dat de leugen geen doodzonde is. Wat ons betreft is het dat in de politiek wel en is het hier zeer legitiem om de vraag te stellen: als liegen al geen doodzonde meer is wat is het dan wel? De heer Asscher (PvdA): Voorzitter. Wij beschouwen dit als een pijnlijke avond gezien de gevolgen voor de verhoudingen met andere landen en de reputatie van Nederland en gezien de manier waarop er met de Tweede Kamer is omgegaan maar we zullen de motie nu niet steunen. Als later blijkt dat de minister-president ook onwaarheden heeft gesproken dan kan dat oordeel veranderen. In stemming komt de motie-Wilders (34775-V nr. 54). Vóór stemmen de leden: Markuszower Edgar Mulder Van Nispen Ouwehand Öztürk Popken Van Raak De Roon Sazias Wassenberg Van Weerdenburg Wilders Van Aalst Alkaya Arissen Azarkan Baudet Beckerman Beertema Martin Bosma Van Brenk Tony van Dijck Jasper van Dijk Fritsma Futselaar Gerbrands De Graaf Graus Helder Hiddema Hijink De Jong Karabulut Van Kent Kops Krol Kuzu Kwint Laçin Leijten Madlener Maeijer en Marijnissen.Tegen stemmen de leden: Von Martels Van Meenen Middendorp Van der Molen Moorlag Agnes Mulder Anne Mulder Nijboer Nijkerken-de Haan Van Ojik Omtzigt Van Oosten Özdil Özütok Paternotte Pechtold Peters Ploumen Raemakers Rog Ronnes Van Rooijen Arno Rutte Segers Sienot Sjoerdsma Slootweg Sneller Snels Van der Staaij Tellegen Tielen Van Tongeren Van Toorenburg Veldman Verhoeven Voordewind Voortman Aukje de Vries Westerveld Weverling Van Weyenberg Wiersma Wörsdörfer Van 't Wout Yeşilgöz-Zegerius Ziengs Amhaouch Arib Asscher Azmani Becker Belhaj Van den Berg Bergkamp Bisschop Den Boer Van den Bosch Bosman Bouali Ten Broeke Bruins Bruins Slot Buitenweg Van Dam Diertens Gijs van Dijk Dijkhoff Dijksma Remco Dijkstra Dik-Faber Diks Van Eijs El Yassini Ellemeet Geluk-Poortvliet Geurts Van der Graaf Grashoff De Groot Groothuizen Van Haersma Buma Van Haga Rudmer Heerema Pieter Heerma Van Helvert Hennis-Plasschaert Hermans Van den Hul Jetten Klaver Koerhuis Koopmans Kröger Kuik Kuiken Laan-Geselschap De Lange Van der Lee Van der Linde en Lodders. De voorzitter: Ik constateer dat deze motie met 43 tegen 101 stemmen is verworpen. Daarmee zijn wij aan het eind gekomen van dit debat. Ik dank iedereen en sluit de vergadering.