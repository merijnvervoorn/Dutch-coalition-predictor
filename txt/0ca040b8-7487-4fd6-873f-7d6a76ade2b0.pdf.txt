10 Stemmingen moties Verantwoordingsdebat 2016 Aan de orde zijn de stemmingen over moties ingediend bij het Verantwoordingsdebat over het jaar 2016 te weten: - de motie-Aukje de Vries c.s. over het voor eind 2017 wegwerken van onvolkomenheden op het gebied van informatiebeveiliging (34725 nr. 5); - de motie-Omtzigt over kritische reflectie op het huidige gebruik van modellen (34725 nr. 6); - de motie-Nijboer/Schouten over een meer dienstverlenende benadering om het aantal boetes en nabetalingen bij overheidsdiensten te verminderen (34725 nr. 7); - de motie-Van Weyenberg/Dijkgraaf over het standaard opnemen van een evaluatieparagraaf in de toelichting bij wetsvoorstellen (34725 nr. 8); - de motie-Snels over het opnemen van vermogensverhoudingen in de Monitor Brede Welvaart (34725 nr. 9); - de motie-Van Raan over een plan van aanpak om de Nederlandse veestapel aanzienlijk te verkleinen (34725 nr. 11); - de motie-Van Rooijen over versnellen van de onderzoeken naar doelmatigheid en doeltreffendheid van het stelsel van passend onderwijs (34725 nr. 12); - de motie-Van Rooijen over inzichtelijk maken welk deel van de lopende taakstellingen nog zal neerslaan na 2016 (34725 nr. 13); - de motie-Azarkan over een operatie "inzicht in kwaliteit" (34725 nr. 15); - de motie-Azarkan over het verbeteren van de strategische personeelsplannen van ministeries (34725 nr. 16). (Zie vergadering van 31 mei 2017.) De voorzitter: Op verzoek van de heer Omtzigt stel ik voor zijn motie (34725 nr. 6) aan te houden. Daartoe wordt besloten. De voorzitter: De motie-Snels (34725 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat komend jaar voor het eerst de Monitor Brede Welvaart wordt opgesteld; constaterende dat vermogens- en schuldposities een belangrijke indicator zijn voor het gevoel van bestaanszekerheid voor mensen;constaterende dat het in internationaal verband gebruikelijk is ondanks dataproblemen niet alleen inkomensverhoudingen als indicator te gebruiken maar ook vermogensverhoudingen; verzoekt de regering om de planbureaus te verzoeken ook vermogensverhoudingen in de Monitor Brede Welvaart op te nemen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 9 (34725). Ik stel vast dat wij hier nu over kunnen stemmen. In stemming komt de motie-Aukje de Vries c.s. (34725 nr. 5). De voorzitter: Ik constateer dat deze motie met algemene stemmen is aangenomen. In stemming komt de motie-Nijboer/Schouten (34725 nr. 7). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie de PVV en FvD voor deze motie hebben gestemd en de leden van de fractie van de VVD ertegen zodat zij is aangenomen. In stemming komt de motie-Van Weyenberg/Dijkgraaf (34725 nr. 8). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Snels (34725 nr. 17 was nr. 9). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (34725 nr. 11). De voorzitter: Ik constateer dat de leden van de fracties van de SP de PvdA en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Rooijen (34725 nr. 12).De voorzitter: Ik constateer dat de leden van de fracties van de SP de PvdD 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Rooijen (34725 nr. 13). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie de PVV en FvD voor deze motie hebben gestemd en de leden van de fractie van de VVD ertegen zodat zij is aangenomen. In stemming komt de motie-Azarkan (34725 nr. 15). De voorzitter: Ik constateer dat de leden van de fracties van de SP GroenLinks de PvdD DENK 50PLUS D66 de VVD de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Azarkan (34725 nr. 16). De voorzitter: Ik constateer dat deze motie met algemene stemmen is aangenomen.