70 Stemmingen moties Vijfde actieprogramma Nitraatrichtlijn Aan de orde zijn de stemmingen over moties ingediend bij het VSO Vijfde actieprogramma Nitraatrichtlijn te weten: - de motie-Van Gerven c.s. over alsnog vrijstelling verlenen voor het bovengronds aanwenden van mest (33037 nr. 68); - de motie-Ouwehand over intrekken van het verzoek tot derogatie van de Nitraatrichtlijn (33037 nr. 69); - de motie-Ouwehand over opnemen van gerichte bronmaatregelen (33037 nr. 70). (Zie vergadering van heden.) In stemming komt de motie-Van Gerven (33037 nr. 68). De voorzitter: Ik constateer dat deze motie met algemene stemmen is aangenomen. In stemming komt de motie-Ouwehand (33037 nr. 69). De voorzitter: Ik constateer dat de aanwezige leden van de fracties van GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. Mevrouw Van Tongeren (GroenLinks): Bij de vorige motie op stuk nr. 68 toen u de Partij van de Arbeid nogal moest aanmoedigen om de handen op te steken hadden wij ze wel opgestoken. De voorzitter: U bent ook genoemd. De motie was aangenomen en blijft aangenomen. Er verandert dus niks. In stemming komt de motie-Ouwehand (33037 nr. 70). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.