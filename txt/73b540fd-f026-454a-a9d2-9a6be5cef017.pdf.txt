17 Stemmingen moties Landbouw- en Visserijraad van 14 mei 2019 Aan de orde zijn de stemmingen over moties ingediend bij het VSO Landbouw- en Visserijraad van 14 mei 2019 te weten: - de motie-Ouwehand over zich inzetten voor inwerkingtreding van het bijenrichtsnoer als geheel (21501-32 nr. 1171); - de motie-Ouwehand over toelatingen van pesticiden niet automatisch verlengen (21501-32 nr. 1172). (Zie vergadering van 15 mei 2019.) De voorzitter: De motie-Ouwehand (21501-32 nr. 1171) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat de Europese methoden voor de beoordeling van pesticiden belangrijke risico's voor (wilde solitaire) bijen en hommels buiten beschouwing laten waardoor er allerlei middelen zijn toegelaten die zeer schadelijk zijn; constaterende dat de Kamer diverse moties aannam om de voor bijen zeer giftige pesticiden van de markt te halen; verzoekt de regering zich in te zetten voor de benodigde aanscherping en dus voor inwerkingtreding van het bijenrichtsnoer als geheel inclusief de tests op het gebied van chronische toxiciteit en de gevolgen voor solitaire bijen en hommels uiterlijk eind 2019 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1175 was nr. 1174 (21501-32). De voorzitter: De motie-Ouwehand (21501-32 nr. 1172) is in die zin gewijzigd dat zij thans luidt: Motie De Kamer gehoord de beraadslaging constaterende dat de Europese Commissie voortdurend de toelating van een groot aantal pesticiden automatisch wilverlengen terwijl de voorgeschreven wetenschappelijke veiligheidstoets niet heeft plaatsgevonden met alle risico's van dien voor bestuivers en andere dieren en de gezondheid van mensen; constaterende dat de Kamer zich op diverse momenten heeft uitgesproken tegen het op de markt houden van stoffen waarvan bekend is dat ze een grote bedreiging vormen voor de biodiversiteit (in het bijzonder bijen en hommels) of zijn aangemerkt als giftig voor de voortplanting en hormoonverstorend en dat ook het Europees Parlement een resolutie heeft aangenomen die zegt dat het automatisch verlengen van werkzame stoffen die kankerverwekkend mutageen en giftig voor de voortplanting zijn onmiddellijk moet stoppen; constaterende dat de Europese Commissie met deze automatische verlengingen zonder veiligheidstoets bestaande wetten voor de veiligheid van mens en dier omzeilt; verzoekt de regering voortaan tegen voorstellen van de Europese Commissie te stemmen voor de automatische verlenging van toelatingen van stoffen waarvan bekend is dat ze een grote bedreiging vormen voor de biodiversiteit (in het bijzonder bijen en hommels) of die kankerverwekkend mutageen hormoonverstorend en/of giftig voor de voortplanting zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1176 was nr. 1172 (21501-32). Ik stel vast dat wij nu over deze gewijzigde moties kunnen stemmen. In stemming komt de nader gewijzigde motie-Ouwehand (21501-32 nr. 1175 was nr. 1174). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de PVV en FvD voor deze nader gewijzigde motie hebben gestemd en de leden van de overige fracties ertegen zodat zij is aangenomen. Mevrouw Ouwehand? Mevrouw Ouwehand (PvdD): Voorzitter ik ben blij. Ik wil heel graag een brief van de minister over hoe zij deze motie gaat uitvoeren want de discussie over het bijenrichtsnoer loopt nu. Ik wil dus zo snel mogelijk een brief. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de gewijzigde motie-Ouwehand (2150132 nr. 1176 was nr. 1172).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.