7 Stemmingen Landbouw- en Visserijraad Aan de orde zijn de stemmingen over moties ingediend bij het debat over de Landbouw- en Visserijraad op 12 juni te weten: - de motie-Ouwehand over het beheer van visstanden op MSY-niveau (21501-32 nr. 604); - de motie-Ouwehand over duurzaamheidscriteria in visserijconcessies (21501-32 nr. 605); - de motie-Koppejan c.s. over de impact van de wijzigingsvoorstellen van het gemeenschappelijk visserijbeleid (21501-32 nr. 606); - de motie-Koppejan c.s. over regionalisering van het gemeenschappelijk visserijbeleid (21501-32 nr. 607); - de motie-Jacobi over de voorwaarden voor de aanlandingsplicht (21501-32 nr. 608). (Zie vergadering van 6 juni 2012.) De voorzitter: De motie-Jacobi (21501-32 nr. 608) is in die zin gewijzigd dat zij thans luidt: Motie De Kamer gehoord de beraadslaging overwegende dat discards drastisch moeten worden teruggedrongen; overwegende dat de aanlandingsplicht daartoe wordt voorgesteld; overwegende dat de condities/voorwaarden voor de invoering van de aanlandingsplicht van wezenlijk belang zijn; verzoekt de regering de voorwaarden voor de aanlandingsplicht concreet te maken en hierover de Kamer te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 609 (21501-32). Ik stel vast dat wij hier nu over kunnen stemmen. In stemming komt de motie-Ouwehand (21501-32 nr. 604). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Ouwehand (21501-32 nr. 605). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Koppejan c.s. (21501-32 nr. 606). De voorzitter: Ik constateer dat de aanwezige leden van de fracties van de PvdA de SGP de ChristenUnie het CDA de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Koppejan c.s. (21501-32 nr. 607). De voorzitter: Ik constateer dat de aanwezige leden van de fracties van de SP de PvdA GroenLinks de SGP de ChristenUnie het CDA en het lid Brinkman voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Jacobi (21501-32 nr. 609). De voorzitter: Ik constateer dat de aanwezige leden van de fracties van de PvdA GroenLinks D66 de SGP de ChristenUnie het CDA de PVV en het lid Brinkman voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. Daarmee zijn wij gekomen aan het eind van de stemmingen. De vergadering wordt enkele ogenblikken geschorst. Voorzitter: Bosma