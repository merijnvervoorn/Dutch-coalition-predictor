12 Extra regeling van werkzaamheden De voorzitter: Het woord is aan de heer Van Vliet. De heer Van Vliet (Van Vliet): Voorzitter. Ik hoef eigenlijk maar één ding te weten namelijk of wij klaar zijn met de set stemmingen zodat wij nu kunnen stemmen. Als dat niet het geval is heb ik een verzoek. Ik zal mijn verzoek meteen maar even doen. Als wij nu niet direct gaan stemmen conform de afspraak die wij vanmiddag bij de regeling met elkaar hebben gemaakt verwacht ik dat wij hier met zijn allen tot 01.00 of 02.00 uur vannacht zitten. Om iedereen een kans te gunnen om deals te sluiten of wat dan ook en om de staatssecretaris de kans te gunnen om alles rustig te beoordelen zou ik zeggen: laten wij de stemmingen over het Belastingplan 2016 uitstellen tot dinsdag. De Eerste Kamer kan echt wel eens een paar dagen wachten. Dan stemmen wij dinsdag in één keer over alles en is alles hopelijk ook rond. Dan hoeven wij niet met zijn allen de hele nacht te hangen en te wachten of er wel of niet iets komt. De voorzitter: De heer Van Vliet verzoekt om uitstel van de stemmingen over het Belastingplan. De heer Omtzigt (CDA): De CDA-fractie steunt het verzoek van de heer Van Vliet om op dinsdag te stemmen. De heer Dijkgraaf (SGP): Ik vind het een prachtig voorstel om dat te doen. Wachten heeft volgens mij niet zoveel zin. De brief is er nog niet; er is nog niet een definitief iets van wat ook. Laten wij dus lekker tot dinsdag wachten. De heer Krol (50PLUS): Van harte steun. De heer Van Raak (SP): Wij gaan niet wachten op iets wat er niet is. En als wij dat moeten doen kunnen wij dat ook tot dinsdag doen. Mevrouw Visser (VVD): Steun voor het verzoek. De heer Kuzu (Groep Kuzu/Öztürk): Geniaal voorstel!De heer Grashoff (GroenLinks): Wat mij betreft zouden wij nu kunnen stemmen. Er ligt een fantastische stemmingslijst voor! Wij kunnen dus gewoon beginnen. Misschien wordt het wat krapjes maar … De voorzitter: Dat is een ander voorstel. U steunt het voorstel niet? De heer Grashoff (GroenLinks): … mocht dat nu niet aan de orde zijn dan steun ik van harte het voorstel van de heer Van Vliet. Mevrouw Arib (PvdA): Steun voor het voorstel. Mevrouw Schouten (ChristenUnie): Steun. De heer Klein (Klein): Steun. De heer Van Weyenberg (D66): Ook steun van D66. De heer Houwers (Houwers): Ook steun. Gezien de zorgvuldigheid uitdrukkelijk steun. Prima idee! Mevrouw Thieme (PvdD): Steun. De heer Van Vliet (Van Vliet): Ik voel mij helemaal thuis in dit warme bad mensen; hartelijk dank! De voorzitter: Mijnheer Van Vliet u hebt de steun van de hele Kamer. Wij halen de stemmingen van de agenda voor vanavond af om ze toe te voegen aan de stemmingslijst voor komende dinsdag. De vergadering wordt van 19.06 uur tot 19.30 uur geschorst. Voorzitter: Bosma