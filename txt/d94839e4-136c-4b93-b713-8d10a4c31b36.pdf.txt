10 Stemmingen moties Strafrechtelijke onderwerpen Aan de orde zijn de stemmingen over moties ingediend bij het VAO Strafrechtelijke onderwerpen te weten: - de motie-Markuszower over het intrekken van de verloven van Martin C. en Gerold O. (29279 nr. 471); - de motie-Buitenweg/Van Nispen over de strafoplegging in OM-strafbeschikkingen (29279 nr. 472); - de motie-Krol over de strafverzwaringsgrond bij geweld tegen kwetsbare ouderen (29279 nr. 473). (Zie vergadering van 20 november 2018.) De voorzitter: De motie-Krol (29279 nr. 473) is in die zin gewijzigd dat zij thans is ondertekend door de leden Krol en Van der Staaij en luidt: Motie De Kamer gehoord de beraadslaging overwegende dat ouderen die kwetsbaar zijn specifiek worden uitgezocht als doelwit voor misdrijven; overwegende dat geweld tegen ouderen die kwetsbaar zijn op geen enkele manier past in de beschaafde samenleving die wij met elkaar voorstaan; overwegende dat ouderen die kwetsbaar zijn extra bescherming verdienen om te voork√≥men dat zij slachtoffer worden van een misdrijf; overwegende dat van de zwaarte van een opgelegde straf een afschrikwekkende werking kan uitgaan; overwegende dat de kwetsbaarheid van het slachtoffer waaronder leeftijd kan worden meegewogen in de strafeis van de officier van justitie en de strafmaat van de rechter; verzoekt de regering te onderzoeken hoe de kwetsbaarheid van oudere slachtoffers in de praktijk wordt meegewogen in de strafeis en de strafmaat en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 474 was nr. 473 (29279). Ik stel vast dat wij hier nu over kunnen stemmen. In stemming komt de motie-Markuszower (29279 nr. 471).De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Buitenweg/Van Nispen (29279 nr. 472). De voorzitter: Ik constateer dat de leden van de fracties van de SP de PvdA GroenLinks DENK 50PLUS en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Krol/Van der Staaij (29279 nr. 474 was nr. 473). De voorzitter: Ik constateer dat de leden van de fracties van de SP de PvdA DENK 50PLUS de SGP de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen.