41 Stemmingen moties Armoede- en schuldenbeleid Aan de orde zijn de stemmingen over moties ingediend bij het VAO Armoede-en schuldenbeleid te weten: - de motie-Kuzu over instrumenten voor bestrijding van armoede onder kinderen (24515 nr. 271); - de motie-Schouten over privacyproblemen bij het vroegtijdig signaleren van schulden (24515 nr. 273); - de motie-Schouten over de Wet normering buitengerechtelijke incassokosten (24515 nr. 274); - de motie-Karabulut over aanwenden van de boete van 30% voor het aflossen van betalingsachterstanden (24515 nr. 276). (Zie vergadering van 4 december 2013.) De voorzitter: De motie-Schouten (24515 nr. 274) is in die zin gewijzigd dat zij thans luidt: Motie De Kamer gehoord de beraadslaging constaterende dat de Wet normering buitengerechtelijke incassokosten alleen bepalingen bevat over de hoogte van de te berekenen incassokosten maar dat er geen relatie wordt gelegd met de kwaliteit van de incassohandeling; overwegende dat mensen door een gebrek aan kwaliteit en hoge kosten bij incasso's onnodig dieper in de schulden raken; van mening dat de kwaliteit en de berekende kosten bij incasso's in verhouding tot elkaar moeten staan om oplopende schulden te voorkomen; van mening dat bijvoorbeeld het uitsluiten van buitengerechtelijke kosten voor standaardaanmaningen of het omschrijven van buitengerechtelijke handelingen die voor een aparte vergoeding in aanmerking komen hieraan kan bijdragen; verzoekt de regering te onderzoeken of en zo ja hoe deze genoemde maatregelen kunnen worden opgenomen in de Wet normering buitengerechtelijke incassokosten en hiertoe in het voorjaar met concrete voorstellen te komen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 277 was nr. 274 (24515). Ik stel vast dat wij hier nu over kunnen stemmen.In stemming komt de motie-Kuzu (24515 nr. 271). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Schouten (24515 nr. 273). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Schouten (24515 nr. 277 was nr. 274). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Karabulut (24515 nr. 276). De voorzitter: Ik constateer dat de aanwezige leden van de fracties van de ChristenUnie GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.