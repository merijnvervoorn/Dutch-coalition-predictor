7 Regeling van werkzaamheden De voorzitter: Dan is nu aan de orde de regeling van werkzaamheden. Op verzoek van de aanvrager stel ik voor het debat over databeveiliging bij de Belastingdienst van de agenda af te voeren. Ik stel voor dinsdag aanstaande ook te stemmen over een brief van de vaste commissie voor Europese Zaken (34754 nr. 6). Op voorstel van de vaste commissie voor Veiligheid en Justitie stel ik voor de volgende leden af te vaardigen naar de gezamenlijke toezichtsgroep Europol: - mevrouw Van Toorenburg als lid; - mevrouw Helder als plaatsvervangend lid. Ik deel mee dat de volgende aangehouden moties zijn vervallen: 29279-376; 21501-33-643; 34563-6; 34725-6; 2150102-1752; 21501-02-1754; 21501-33-645; 30169-60. Ik stel voor de volgende stukken van de stand van werkzaamheden af te voeren: 26643-489; 21501-07-1461; 30175-256; 27858-401; 27858-400; 27858-397; 29842-41; 27858-396; 27858-394; 31710-68; 21501-32-1040; 21501-32-1049; 3264767; 32647-68; 29911-170. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Van Toorenburg namens het CDA. Mevrouw Van Toorenburg (CDA): Voorzitter. Er is een rapport verschenen van de Raad voor Strafrechtstoepassing en Jeugdbescherming. Voor alle leerlingen die vandaag op de tribune zitten: dat is een belangrijk adviesorgaan dat kijkt hoe het in Nederland gaat met bijvoorbeeld de reclassering van ontspoorde mensen. Daarnaast heeft de raad een rechtsprekende taak. Dit orgaan heeft een belangrijk rapport geschreven waarin staat dat het helemaal niet goed gaat met de re-integratie de resocialisatie van gedetineerden in Nederland. Ik denk dat het belangrijk is om daar een debat over te voeren. We hebben een reactie gekregen van het kabinet. Ik wil daarbij opmerken dat ik het belangrijk vind om zowel met de RSJ als met een aantal cruciale personen nog het gesprek te voeren in een hoorzitting om meer diepgang te geven in de problematiek maar daar kom ik in de procedurevergadering wel op terug. Uiteindelijk wil ik er een plenair debat over. De heer Van Nispen (SP): Voorzitter een ontzettend belangrijk onderwerp. Recidive bestrijden is slachtoffers voorkomen. Maar we hebben het hier al jaren over. Onder andere mijn fractie heeft ook talvan voorstellen gedaan om dit te verbeteren maar de minister komt eigenlijk met helemaal niets in zijn brief alleen met een nieuw onderzoek. Dus voluit steun voor een debat. Wat mij betreft kan dat ook gewoon snel bij wijze van spreken volgende week. Mevrouw Buitenweg (GroenLinks): Ook van mijn kant steun om hier uiteindelijk zoals mevrouw Van Toorenburg zei over te gaan praten. Er is inderdaad al een reactie van het kabinet. Ik ben er ook wel voor dat er eerst een hoorzitting wordt gehouden. Wat mij betreft bespreken we dit dus eerst in de procedurevergadering volgende week. Ik vind het prima als dat uiteindelijk uitloopt op een plenair debat maar misschien moeten we er eerst aandacht aan besteden in een AO waarin we veel meer tijd hebben in plaats van hier een soort plenair vluggertje eroverheen te doen. Ik wil eigenlijk in de procedurevergadering verder stilstaan bij wat we gaan doen maar dat niet per se nu snel doen. De voorzitter: Dus voorlopig geen steun. Mevrouw Buitenweg (GroenLinks): Nee ik wil eigenlijk dat het naar de procedurevergadering gaat. De voorzitter: Helder. De heer Bisschop (SGP): Voorzitter. Namens de SGP van harte steun voor dit voorstel. Ik begrijp dat mevrouw Van Toorenburg al een heel traject in gedachten heeft. Wat ik daarvan hoor spreekt ons in ieder geval aan. Van harte steun. De heer Van Oosten (VVD): Voorzitter. Steun maar ook ik wil wel een rondetafel of misschien een briefing. Dat is iets wat we bij de procedurevergadering hebben te bespreken. De heer Öztürk (DENK): Voorzitter. Ik denk dat de collega's daar gelijk in hebben. Laten we tijdens de procedurevergadering kijken naar een rondetafel of een hoorzitting alvorens we het debat kunnen voeren. De heer Markuszower (PVV): Geen steun voorzitter. Als criminelen moeilijk aan de bak kunnen komen nadat ze gedetineerd zijn geweest hadden ze een ander beroep moeten kiezen. De heer Groothuizen (D66): Steun voor het verzoek. Zoals meerderen hebben gezegd lijkt het me wijs om daarover eerst een hoorzitting te organiseren.De voorzitter: Mevrouw Van Toorenburg u heeft een meerderheid voor het houden van een debat. De brief hierover is al binnen. Dank u wel. Daarmee zijn we aan het einde van deze regeling gekomen. De vergadering wordt van 12.49 uur tot 13.00 uur geschorst. Voorzitter: Van Raak