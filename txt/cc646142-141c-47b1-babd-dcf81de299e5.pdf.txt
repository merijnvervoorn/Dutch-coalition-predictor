9 Stemmingen moties Invoering investeringsverplichting ten behoeve van Nederlands cultureel audiovisueel product Aan de orde zijn de stemmingen over moties ingediend bij de behandeling van het wetsvoorstel Wijziging van de Mediawet 2008 in verband met het invoeren van een investeringsverplichting ten behoeve van Nederlands cultureel audiovisueel product te weten: - de motie-Mohandis/Kwint over een regeling voor het bijdragen aan de ontwikkeling van Nederlandse content (36176 nr. 22); - de motie-Kwint c.s. over in overleg met de sector zorgen dat de producties die via de investeringsverplichting het licht zien bijdragen aan fair pay (36176 nr. 23); - de motie-Kwint/Wuite over onderzoek naar een investeringsverplichting of heffing gericht op audiostreamingpartijen ter ondersteuning van de Nederlandse audiosector (36176 nr. 24); - de motie-Werner/Wuite over een jaarlijks overzicht van onder de investeringsverplichting vallende producties (36176 nr. 25). (Zie vergadering van 30 mei 2023.) De voorzitter: De motie-Kwint/Wuite (36176 nr. 24) is in die zin gewijzigd dat zij thans luidt: Motie De Kamer gehoord de beraadslaging overwegende dat het kabinet voornemens is om een investeringsverplichting ten behoeve van Nederlands cultureel audiovisueel product in te voeren; constaterende dat audiostreamers niet in dit wetsvoorstel zijn meegenomen; van mening dat ook in de audiosector in al zijn diversiteit noodzaak bestaat in het Nederlands cultureel product te ondersteunen; verzoekt de regering spoedig te onderzoeken of en hoe er gekomen kan worden tot een investeringsverplichting of een heffing gericht op audiostreamingpartijen met als doel het ondersteunen van de Nederlandse audiosector en gaat over tot de orde van de dag. Zij krijgt nr. 36 was nr. 24 (36176). Ik stel vast dat wij hier nu over kunnen stemmen.In stemming komt de motie-Mohandis/Kwint (36176 nr. 22). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de fractie van de VVD ertegen zodat zij is aangenomen. Ik had BIJ1 genoemd maar die is afwezig. Die is er in mijn dromen maar die is hier niet. Maar de motie is wel aangenomen. In stemming komt de motie-Kwint c.s. (36176 nr. 23). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP het CDA en BBB voor deze motie hebben gestemd en de leden van de fracties van de VVD JA21 de PVV FVD en Groep Van Haga ertegen zodat zij is aangenomen. In stemming komt de gewijzigde motie-Kwint/Wuite (36176 nr. 36 was nr. 24). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP het CDA en BBB voor deze gewijzigde motie hebben gestemd en de leden van de fracties van de VVD JA21 de PVV FVD en Groep Van Haga ertegen zodat zij is aangenomen. In stemming komt de motie-Werner/Wuite (36176 nr. 25). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en FVD voor deze motie hebben gestemd en de leden van de fracties van de PVV en Groep Van Haga ertegen zodat zij is aangenomen.