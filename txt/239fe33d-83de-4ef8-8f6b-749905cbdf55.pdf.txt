30 Stemming motie Mediawet 2008 Aan de orde is de stemming over een aangehouden motie ingediend bij de behandeling van het wetsvoorstel Wijziging van onder meer de Mediawet 2008 te weten: - de motie-Klein over een advies over de optie om het Mediafonds zelfstandig voort te laten bestaan (33664 nr. 19). (Zie vergadering van 10 oktober 2013.) De voorzitter: De motie-Klein (33664 nr. 19) is in die zin gewijzigd dat zij thans luidt: Motie De Kamer gehoord de beraadslaging overwegende dat de stichting Stimuleringsfonds Nederlandse Culturele Mediaproducties (het Mediafonds) programma's voor televisie radio en internet ondersteunt die te zien en te horen zijn op de landelijke en regionale publieke zenders en nieuw publiek vinden via andere platforms en digitale kanalen; overwegende dat het Mediafonds als stimuleringsfonds bruggen slaat tussen de cultuursector en de publieke omroep dat in de afgelopen twee jaar Mediafondsproducties meer dan 200 nationale en internationale prijzen wonnen en dat het fonds daarmee zijn meerwaarde ruimschoots bewezen heeft; constaterende dat het voornemen van het kabinet is de taken van het Mediafonds over te dragen aan de NPO en dat als gevolg van de aangenomen motie van het lid Verhoeven c.s. (33664 nr. 24) naar aanleiding van het Begrotingsakkoord een budget van 166 miljoen euro bestemd zal worden voor uitvoering van die taken; verzoekt de regering het budget van het fonds pas te beÃ«indigen en over te gaan tot opheffing per 1 januari 2017 nadat in het kader van de toekomstverkenning Mediabestel de Raad voor Cultuur advies uitgebracht heeft over de optie om het Mediafonds op basis van een budget van 166 miljoen euro zelfstandig voort te laten bestaan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 29 was nr. 19 (33664). Ik stel vast dat wij hier nu over kunnen stemmen. In stemming komt de gewijzigde motie-Klein (33664 nr. 29 was nr. 19).De voorzitter: Ik constateer dat de aanwezige leden van de fracties van 50PLUS GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.