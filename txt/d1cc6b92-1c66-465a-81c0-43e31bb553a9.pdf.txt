4 Regeling van werkzaamheden (extra) De voorzitter: Aan de orde is een extra regeling van werkzaamheden. Daarvoor geef ik het woord aan mevrouw Dekker-Abdulaziz van D66. Gaat uw gang. Mevrouw Dekker-Abdulaziz (D66): Dank voorzitter. We hebben samen met de commissie BZK voor de zomer een spoedadvies aan de Raad van State gevraagd. We hebben gevraagd om de tweede nota van wijziging op het wetsvoorstel Wijziging van de Wet Huis voor klokkenluiders zo snel mogelijk door te lichten. Het Presidium heeft daar ook over vergaderd en heeft toegestemd. Daarom vragen wij om nu ook in te stemmen met ons verzoek om een spoedadvies. De voorzitter: En dat doet u namens? Mevrouw Dekker-Abdulaziz (D66): Namens mijn collega's van de VVD de SP en het CDA. De voorzitter: Dank u wel. Ik kijk even of er onder uw collega's bezwaar tegen is dat wij daar nog over gaan stemmen. Dat is niet het geval. Dank voor uw verzoek. Wij gaan daar vandaag rekening mee houden. De vergadering wordt enkele ogenblikken geschorst.