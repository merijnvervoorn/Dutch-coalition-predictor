7 Stemming Wet gegevensverwerking persoonsgerichte aanpak radicalisering en terroristische activiteiten Stemming Wet gegevensverwerking persoonsgerichte aanpak radicalisering en terroristische activiteiten Aan de orde is de stemming in verband met het wetsvoorstel Regels omtrent gegevensverwerking in de persoonsgerichte aanpak van radicalisering en terroristische activiteiten (Wet gegevensverwerking persoonsgerichte aanpak radicalisering en terroristische activiteiten) (36225). (Zie vergadering van 21 maart 2024.) De voorzitter: Een stemverklaring van de heer Six Dijkstra. De heer Six Dijkstra (NSC): Dank u wel voorzitter. Vorige week hebben we over de amendementen op en de moties bij dit wetsvoorstel gestemd. De wet zit prima in elkaar wat betreft de waarborgen omtrent de vraag hoe gegevens verwerkt en gedeeld kunnen worden. Dat is ook erg belangrijk in het kader van terrorismebestrijding. De aarzelingen van mijn fractie zitten 'm in de checks-and-balances rondom de weging van personen oftewel: hoe kunnen we met hoge zekerheid garanderen dat de personen die in een persoonsgerichte aanpak terechtkomen iets wat een behoorlijk ingrijpend effect op een mensenleven heeft daar ook rechtmatig in zitten en daar anders ook weer tijdig uit kunnen komen? In deze wet is namelijk een heel brede definitie van radicalisering opgenomen. Mijn fractie had en heeft nog twijfels over de vraag hoe deze definitie in de praktijk toegepast gaat worden. Die twijfels blijven maar we zijn blij met het feit dat de Kamer vorige week heeft bepaald dat er een invoeringstoets komt en dat over vijf jaar een grootschalige wetsevaluatie zal plaatsvinden. De bevindingen die uit beide voortkomen zullen van belang zijn om te bepalen of de wettelijke waarborgen in de praktijk voldoende functioneren. In afwachting van die bevindingen zal de fractie van Nieuw Sociaal Contract vandaag voor dit wetsvoorstel stemmen. De voorzitter: Waarvan akte. Op 26 maart 2024 heeft de Kamer reeds over de ingediende amendementen en artikelen gestemd. In stemming komt het wetsvoorstel zoals op onderdelen gewijzigd door de aanneming van het amendement-Mutluer (stuk nr. 16) het gewijzigde amendement-Van Nispen (stuk nr. 18) het gewijzigde amendement-Six Dijkstra/Mutluer (stuk nr. 17) en het nader gewijzigde amendement-Six Dijkstra c.s. (stuk nr. 31). De voorzitter: Ik constateer dat de leden van de fracties van de SP GroenLinks-PvdA Volt D66 NSC de VVD de ChristenUnie de SGP het CDA BBB JA21 en de PVV voor dit wetsvoor-stel hebben gestemd en de leden van de overige fracties ertegen zodat het is aangenomen.