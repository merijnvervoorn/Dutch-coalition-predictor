6 Regeling van werkzaamheden De voorzitter: Op verzoek van de aanvrager stel ik voor het debat over het duurzaam renoveren van het Binnenhof van de agenda af te voeren. Ik stel voor de volgende wetsvoorstellen toe te voegen aan de agenda: - het wetsvoorstel Bepalingen samenhangend met de vervolging en berechting in Nederland van strafbare feiten die verband houden met het neerhalen van Malaysia Airlines vlucht MH17 op 17 juli 2014 (34916) en het bijbehorende wetsvoorstel Goedkeuring van het op 7 juli 2017 te Tallinn tot stand gekomen Verdrag tussen het Koninkrijk der Nederlanden en Oekraïne inzake internationale juridische samenwerking met betrekking tot misdrijven die verband houden met het neerhalen van vlucht MH17 van Malaysia Airlines op 17 juli 2014 (Trb. 2017 102) (34915); - het wetsvoorstel Wijziging van het Burgerlijk Wetboek en het Wetboek van Burgerlijke Rechtsvordering teneinde de afwikkeling van massaschade in een collectieve actie mogelijk te maken (Wet afwikkeling massaschade in collectieve actie) (34608); - het wetsvoorstel Verbeteringen in enkele wetten van het Ministerie van Justitie en Veiligheid (Verzamelwet Justitie en Veiligheid 2018) (34887); - het wetsvoorstel Wijziging van de Wet politiegegevens en de Wet justitiële en strafvorderlijke gegevens ter implementatie van Europese regelgeving over de verwerking van persoonsgegevens met het oog op de voorkoming het onderzoek de opsporing en vervolging van strafbare feiten of de tenuitvoerlegging van straffen (34889); - het wetsvoorstel Wijziging van de Wet marktordening gezondheidszorg en enkele andere wetten in verband met aanpassingen van de tarief- en prestatieregulering en het markttoezicht op het terrein van de gezondheidszorg (34445); - het wetsvoorstel Wijziging van de begrotingsstaat van het Ministerie van Infrastructuur en Waterstaat (XII) voor het jaar 2018 (Incidentele suppletoire begroting inzake Thermphos) (34896); - het wetsvoorstel Wijziging van de begrotingsstaat van het Ministerie van Economische Zaken en Klimaat (XIII) en de begrotingsstaat van het Ministerie van Landbouw Natuur en Voedselkwaliteit voor het jaar 2018 (Incidentele suppletoire begroting inzake Klimaat enveloppe regeerakkoord) (34901). Ik stel voor dinsdag 29 mei aanstaande ook te stemmen over: - de brief van het Presidium over het verzoek van het kabinet inzake brede maatschappelijke consultaties over de toekomst van de EU (21501-20 nr. 1337); - de brief van het Presidium over de aangenomen motieGesthuizen/Volp inzake onderzoek naar de rol en verantwoordelijkheid van overheid en volksvertegenwoordiging bij voorkomen van misbruik (34843 nr. 26);- de brief van de vaste commissie voor Europese Zaken over het plaatsen van een parlementair behandelvoorbehoud bij het EU-voorstel Oneerlijke handelspraktijken in de voedselvoorzieningsketen COM (2018) 173 (34953 nr. 1). Op verzoek van de SP-fractie benoem ik: - in de vaste commissie voor Volksgezondheid Welzijn en Sport het lid Van Gerven tot lid in de bestaande vacature; - in de vaste commissie voor Binnenlandse Zaken het lid Van Gerven tot lid in plaats van het lid Van Nispen; - in de algemene commissie voor Buitenlandse Handel en Ontwikkelingssamenwerking het lid Jasper van Dijk tot plaatsvervangend lid in plaats van het lid Kwint. Op verzoek van het lid Van Oosten stel ik voor zijn motie op stuk 29279 nr. 410 opnieuw aan te houden. Ik deel mee dat de volgende aangehouden moties zijn vervallen: 34775-J-9; 34775-VI-66; 29984-745; 28286-959; 2150132-1086; 32013-164; 21501-20-1299; 21501-04-210; 2150102-1830; 21501-34-289. Aangezien voor de volgende stukken de termijn is verstreken stel ik vast dat wat deze Kamer betreft de daarbij ter stilzwijgende goedkeuring overgelegde stukken zijn goedgekeurd: 34938-1; 34922-(R2103)-1. Ik stel voor de volgende stukken van de stand van werkzaamheden af te voeren: 25422-217; 25422-218; 33626-7; 32847316; 32847-333; 2018Z08394; 34775-X-103; 26488-442; 2018Z08476; 2018Z08478; 2018Z08034; 34775-X-99; 32761116; 2018Z07304; 2018Z07400; 2018Z06992; 2018Z07170; 22112-2522; 21501-04-211; 21501-04-207; 21501-04-212; 28286-972; 2018Z03386; 21501-32-1100; 31015-150; 29279427; 29270-123; 29270-121; 29270-117; 31311-205; 221122552; 34629-18; 32239-6; 2018Z07876; 29247-258; 34775-XV106; 29544-822; 30950-156; 32847-362; 32847-332; 32847359; 23987-247; 33783-28; 34775-V-77; 21501-02-1861; 3477312; 34773-14; 31560-41; 27020-88; 24077-412; 24077-409; 24077-405; 24077-399; 24077-403; 24077-396; 24077-395; 24077-391; 24077-390; 32620-201; 25422-221; 25422-222; 25422-223; 2018Z08879; 34775-A-66; 30952-305; 29502-156; 34775-X-102; 28844-147; 28844-128; 30176-36; 31936-461; 34775-X-85; 34775-X-76; 24691-129; 2018Z05215; 31305-241; 23987-246; 34270-33; 34477-34; 32293-20; 29752-11; 25422220; 27858-428; 2018Z07757; 32793-299; 32793-283; 32620194; 32793-280; 32793-279; 25295-41; 32620-192; 32793-271; 32620-187; 29477-415; 33625-239; 33897-7; 25295-34; 32620171; 32011-64; 32011-63; 27565-167; 28844-150; 27565-166; 32011-62; 32793-294; 34470-15; 29247-248; 27565-164; 3201159; 27565-163; 27565-162; 27565-161; 34080-4; 33836-25; 34775-VI-101; 33836-24; 33836-23; 33836-22; 33836-21; 31839-540; 33836-20; 31839-570; 34550-VI-99; 33836-19; 27859-99; 33836-18; 29628-776; 29984-766; 23645-662; 3429331; 34775-XVIII-6; 34293-33; 29911-179; 22112-2554; 221122553; 22112-2555; 34775-VI-100; 34126-18; 34775-VI-103; 24077-413; 29628-775; 34809-7; 31532-196; 32793-298; 32793297; 32793-292; 32793-291; 32793-290; 32793-289; 32793288; 32793-286; 34550-XVI-137; 32793-282; 32735-188; 32793277; 32793-278; 32793-273; 32793-272; 32793-269; 31532184; 31532-182; 32793-268; 32793-267; 32793-257; 32793256; 2018Z04475; 2018Z04534; 2018Z04386; 34849-4; 34775X-101; 27830-228; 27830-226; 27830-230; 27830-213; 27830215; 27830-217; 27830-219; 29279-426; 29270-122; 31839-598; 29270-120; 29270-119; 29270-118; 29270-116; 29270114. Ik stel voor toe te voegen aan de agenda: - het VAO Personeel Defensie met als eerste spreker mevrouw Ploumen namens de PvdA; - het VAO Renovatie Binnenhof met als eerste spreker de heer Grashoff namens GroenLinks. Overeenkomstig de voorstellen van de voorzitter wordt besloten. De voorzitter: Dan geef ik nu de heer Van Aalst namens de PVV het woord. De heer Van Aalst (PVV): Dank u wel voorzitter. Op 4 april hebben wij een dertigledendebat aangevraagd over de groeiende filedruk in Nederland. Een aantal partijen gaf toen aan eerst een brief van de minister te willen ontvangen alvorens er een volledig debat van te maken. Die brief is inmiddels binnen. Wij zouden graag het dertigledendebat willen omzetten in een normaal debat. De voorzitter: In een meerderheidsdebat? De heer Van Aalst (PVV): Ja en het verzoek is om het in te plannen voor het MIRT dat plaatsvindt op 27 juni. De heer Sienot (D66): Mevrouw de voorzitter. Wij kunnen dat verzoek wel steunen want er is veel maatschappelijke druk rond dit onderwerp. Ik heb wel een verzoek. We hebben vandaag schriftelijke vragen ingediend over het aanpakken van files door het reisgedrag te veranderen. We zouden graag voor het debat de antwoorden daarop willen ontvangen. De heer Von Martels (CDA): Voorzitter. Als niemand zich meldt wil ik namens het CDA in ieder geval zeggen dat ik de woorden van D66 ondersteun dus: ja. De voorzitter: Steun dus. Mevrouw Dik-Faber (ChristenUnie): De ChristenUnie sluit zich daarbij aan. De heer Laçin (SP): Steun voor het verzoek.De heer Remco Dijkstra (VVD): Steun voor meer asfalt en ook voor het debat. De heer Gijs van Dijk (PvdA): Als reactie op het verzoek: steun. Mevrouw Özütok (GroenLinks): Steun voor het verzoek. De voorzitter: Meneer Van Aalst u heeft een grote meerderheid achter u. De heer Van Aalst (PVV): Ik had niet anders verwacht voorzitter. Dank u wel. De voorzitter: Dan zal ik het stenogram van dit deel van de vergadering doorgeleiden naar het kabinet. De heer Nijboer namens de PvdA. De heer Nijboer (PvdA): Dank u wel voorzitter. Mede namens de heer Azarkan van DENK wil ik voorstellen om het dertigledendebat over discriminatie op de woningmarkt waarover we vanochtend ook al even gesproken hebben om te zetten in een meerderheidsdebat. Gezien de problematiek vinden wij dat noodzakelijk. Mevrouw Van Eijs (D66): Voorzitter. Hier hebben we inderdaad deels over gedebatteerd. De minister heeft aangegeven dat zij met makelaars in gesprek gaat. Ik zou het verzoek van de heer Nijboer willen steunen maar ik wil graag voorafgaand aan dat debat een brief ontvangen van de minister waarin staat hoe de gesprekken zijn verlopen. Dan kunnen we het debat beter voeren. Mevrouw Özütok (GroenLinks): Steun voor het verzoek. Mevrouw Dik-Faber (ChristenUnie): Voorzitter. De ChristenUnie steunt het verzoek. De brief waar D66 om vroeg lijkt me ook prima. Mevrouw Sazias (50PLUS): Steun voor het verzoek voorzitter. De heer Geurts (CDA): Namens woordvoerder Ronnes die ik mag waarnemen steun voor het verzoek met de aanvulling die de ChristenUnie er net bij gaf.Mevrouw Beckerman (SP): Je hebt me totaal niet nodig maar toch steun! De voorzitter: Dat weet u niet. De heer Koerhuis (VVD): Steun voor het verzoek. Ik sluit me ook aan bij het verzoek van D66. De heer Nijboer (PvdA): Mooi. Dank. De voorzitter: Dank u wel. Dan zullen wij daar rekening mee houden. Er is gevraagd om een brief. Ik stel voor om het stenogram van dit gedeelte van de vergadering door te geleiden naar het kabinet. De heer Hijink namens de SP. De heer Hijink (SP): Voorzitter. Gisteren werd duidelijk dat de tak van het bedrijf Vérian dat de huishoudelijke verzorging verzorgt een bedrijf dat met name in de omgeving Nijmegen en Apeldoorn actief is failliet is. Ik was gisteravond bij de bijeenkomst waar medewerkers werden bijgepraat. Het is schokkend wat daar gebeurt. 1.200 mensen verliezen hun baan en staan op straat. Zij moeten hopen dat ze in een doorstart alsnog bij Vérian aan de slag kunnen. Het is schandalig hoe er met deze mensen wordt omgesprongen. De voorzitter: U wilt een debat? De heer Hijink (SP): Ik wil daar in de eerste plaats een brief over van de minister van VWS waarin staat hoe hij tegen deze situatie aankijkt en wat hij voor de mensen gaat doen maar ook in algemene zin hoe we toch eens gaan voorkomen dat mensen op deze manier speelbal worden van de marktwerking in de thuiszorg. Ik wil dus eerst een brief en dan een debat. Als het effe kan volgende week. De voorzitter: Een debat volgende week? De heer Hijink (SP): Ja dan heeft het nog zin namelijk want dan kunnen we er nog wat aan doen voor deze mensen. De heer Slootweg (CDA): Voor de brief steun maar ik wil eerst de inhoud van de brief weten. Van mij dus op dit moment nog geen steun voor het debat.Mevrouw Hermans (VVD): Voorzitter. Steun voor een brief. Ik las het bericht dat Vérian inderdaad een doorstart gaat maken. Misschien kan dat onderdeel van de brief zijn. Geen steun voor een debat. Mevrouw Bergkamp (D66): Voorzitter. Steun voor de brief. Eerst de feiten en daarna maken we de keuze of we het debat wel of niet zullen steunen. Mevrouw Sazias (50PLUS): Voorzitter. Ik denk dat dit probleem veel breder is dan alleen deze ene organisatie. Vandaar steun voor brief en debat. Mevrouw Dik-Faber (ChristenUnie): De ChristenUnie steunt het verzoek voor een brief maar nog niet voor een debat. De heer Azarkan (DENK): Voorzitter. Steun voor de brief het debat én volgende week. De voorzitter: Zo! Mevrouw Özütok (GroenLinks): Steun voor alle drie de verzoeken. De heer Nijboer (PvdA): Steun voor het debatverzoek voorzitter. De heer Stoffer (SGP): Wat ons betreft steun voor eerst een brief. De voorzitter: U heeft geen meerderheid meneer Hijink. Trouwens voor een brief hoeft u geen meerderheid te hebben. De heer Hijink (SP): Maar goed die is er. Dat is het goede nieuws. Er is natuurlijk wel steun voor een dertigledendebat. Laten we proberen om dat in ieder geval snel in te plannen. De voorzitter: Nou snel weet ik niet. We hebben tweehonderd en zoveel dertigledendebatten. De heer Hijink (SP): Dat begrijp ik maar aan dat soort argumenten hebben die 1.200 mensen die nu diep in de ellende zitten niet zo veel. Ik zou toch een beroep op u willen doen en op de rest van de Kamer om het wel z.s.m. in te plannen.De voorzitter: Ja maar ik geef u het volgende mee. Als u via een algemeen overleg of een ander overleg dit onderwerp aan de orde kunt stellen dan moet u dat vooral doen. Wij hebben echt meer dan 200 dertigledendebatten maar ook de meerderheidsdebatten zijn een groot probleem. De heer Hijink (SP): Ik vind dat een prima suggestie. Als een meerderheid zegt: laten we niet wachten ... De voorzitter: Nee nee dat moet u in de procedurevergadering doen niet hier! De heer Hijink (SP): ... maar het in de commissie doen dan kunnen we het daar regelen. De voorzitter: Dat moet u echt in de commissie doen en niet in deze zaal. Dank u wel. We zullen gewoon dit verzoek toevoegen aan de lijst van de meer dan 100 dertigledendebatten. Dan ga ik nu naar mevrouw Beckerman namens de SP. Mevrouw Beckerman (SP): Even kijken of ik meer geluk heb dan mijn jarige collega Hijink. De voorzitter: Ach! Van harte gefeliciteerd! Mevrouw Beckerman (SP): Ik zou graag het dertigledendebat over gebruik van brandgevaarlijk isolatiemateriaal omzetten in een meerderheidsdebat. De reden is dat mijn debataanvraag gisteren onvoldoende steun kreeg omdat de coalitiepartijen stelden dat er een onderzoek of inventarisatie was toegezegd naar brandgevaarlijke gevels in ons land maar dat bleek niet juist te zijn. Daarom wil ik toch een debat naar aanleiding van de uitzending van ZEMBLA. De heer Koerhuis (VVD): Steun voor dat verzoek. Ik heb gisteren aangegeven dat ik ook graag een rondetafelgesprek daaraan voorafgaand wil organiseren. Mevrouw Beckerman (SP): Lijkt me goed. Mevrouw Van Eijs (D66): Voorzitter. Gister moest ik mij laten vervangen. Ik vrees dat er iets in de communicatie is misgegaan. Er is ooit wel een toezegging geweest dat we zouden leren van de brand vande Grenfell Tower maar het lijkt me goed om daar het debat over te voeren want dat onderzoek is pas gestart. Dat duurt veel te lang. Mevrouw Beckerman (SP): Dank u. De voorzitter: Dus u steunt het verzoek mevrouw Van Eijs. Mevrouw Sazias (50PLUS): Steun voor het debat. Mevrouw Dik-Faber (ChristenUnie): Ook steun. De heer Ronnes (CDA): Steun voorzitter. De heer Nijboer (PvdA): Steun. Mevrouw Beckerman (SP): Wat fijn! Daar ben ik heel blij mee! Dank u wel collega's. De heer Azarkan (DENK): Voorzitter. Zonder DENK kan het natuurlijk niet doorgaan. Dus ook steun van DENK. Je moet je plek kennen. De voorzitter: Ja dat was doorslaggevend. Mevrouw Beckerman (SP): Geweldig! Dank u wel. De voorzitter: Dank u wel. Dan kijk ik nu naar Gijs van Dijk namens de PvdA. De heer Gijs van Dijk (PvdA): Voorzitter. Ik heb gister een VSO aangevraagd over de Internationale Arbeidsconferentie 2018. Ik ben bereid dat VSO in te trekken als ik vandaag van de minister van Sociale Zaken van het kabinet een brief krijg die de positie van het kabinet verduidelijkt als het gaat over het streven naar een aanbeveling voor de komende conferentie en verder. De voorzitter: Dan stel ik voor het stenogram van dit deel van de vergadering door te geleiden naar het kabinet.De heer Gijs van Dijk (PvdA): Oké. De voorzitter: Dank u wel. Daarmee zijn we aan het eind gekomen van de regeling van werkzaamheden. De vergadering wordt van 14.53 uur tot 14.58 uur geschorst.