10 Stemmingen Actualisering van de diergezondheidsregels en enkele technische aanpassingen Stemmingen Actualisering van de diergezondheidsregels en enkele technische aanpassingen Aan de orde zijn de stemmingen in verband met het wetsvoorstel Wijziging van de Wet dieren in verband met actualisering van de diergezondheidsregels en enkele technische aanpassingen (35746). (Zie wetgevingsoverleg van 11 maart 2024.) De voorzitter: Voordat we hoofdelijk gaan stemmen is er een stemverklaring van de heer Holman van de fractie van NSC. De heer Holman (NSC): Voorzitter. Ik wil graag namens Nieuw Sociaal Contract een stemverklaring afleggen. Drie jaar geleden is de wet inzake dierwaardige veehouderij aangenomen met het amendement-Vestering. Die wet had verstrekkende gevolgen en zou zo ongeveer het einde van de veehouderij in Nederland kunnen betekenen. De afgelopen weken heeft de Kamer hier tien uur over gedebatteerd. Wat nu voorligt zijn een nota van wijziging en een aantal amendementen. Ik waardeer de inzet van enkele partijen om te komen tot een amendement waar een Kamermeerderheid mee kan leven. Dan zijn de convenantpartijen het bedrijfsleven en de supermarkten aan zet. Als je het frame in stand wilt houden dat dit slecht is voor de dieren dan zie je niet wat een waardevolle beslissing er vandaag wordt genomen. Het is een realistisch en wel afgewogen voorstel met hopelijk brede steun waarmee de convenantpartijen hun werk goed kunnen invullen en tot een convenant kunnen komen. Wij zullen voor dit amendement op stuk nr. 30 stemmen en voor de nota van wijziging. Ik hoop dat de Kamer in meerderheid hier ook voor kiest. We zullen het zien. De voorzitter: We zullen het zien ja. We gaan hoofdelijk stemmen over het tweede nader gewijzigde amendement-Ouwehand op stuk nr. 34 I. In stemming komt het tweemaal nader gewijzigde amendement-Ouwehand (stuk nr. 34 I). Vóór stemmen de leden: Synhaeve Teunissen Thijssen Timmermans Tseggai Vijlbrief Westerveld White Bamenga Beckerman Bromet Bushoff Chakor Dassen Dijk Dobbe Eerdmans Gabriëls Graus Tjeerd de Groot Hirsch De Hoop Jetten Kathmann Van Kent Klaver Koekkoek Kostic Lahlah Van der Lee Maatoug Mohandis Mutluer Van Nispen Nordkamp Ouwehand Paternotte Patijn Paulusma Pijpelink Piri Podt Slagt-Tichelman Sneller en Stultiens. Tegen stemmen de leden: Tielen Tuinman Uitermark Valize Vedder Van der Velde Veldkamp Veltman VermeerVlottes Vondeling De Vree Aukje de Vries Van Vroonhoven Welzijn Wilders Van Zanten Zeedijk Aardema Aartsen Agema Van Baarle Baudet Becker Bikker Blaauw Bontenbal Boon Van den Born Martin Bosma Boswijk Boutkan Brekelmans Bruyning Van der Burg Van Campen Ceder Claassen Deen Tony van Dijck Diederik van Dijk Emiel van Dijk Inge van Dijk Olger van Dijk Van Eijk El Abassi Ellian Ergin Erkens Esser Faber-van de Klashorst Flach Grinwis Peter de Groot Van Haasen Heinen Helder Hermans Hertzberger Heutink Van Hijum Van den Hil Van der Hoeff Holman Van Houwelingen Idsinga Daniëlle Jansen Léon de Jong Joseph Kahraman Kamminga Keijzer Kisteman Kops De Kort Krul Madlener Maeijer Markuszower Martens-America Van Meetelen Van Meijeren Meulenkamp Michon-Derkzen Mooiman Edgar Mulder Nijhof-Leeuw Omtzigt Van Oostenbruggen Paul Pierik Van der Plas Pool Postma Ram Six Dijkstra Smitskam Soepboer en Stoffer. De voorzitter: Ik constateer dat dit tweemaal nader gewijzigde amendement met 45 stemmen voor en 99 stemmen tegen is verworpen. Ik stel vast dat door de verwerping van dit tweemaal nader gewijzigde amendement de overige op stuk nr. 34 voorkomende tweemaal nader gewijzigde amendementen als verworpen kunnen worden beschouwd. In stemming komt het gewijzigde amendement-Tjeerd de Groot/Van Campen (stuk nr. 30 I) tot het invoegen van een onderdeel aAa. De voorzitter: Ik constateer dat de leden van de fracties van DENK Volt D66 NSC de VVD de ChristenUnie JA21 en de PVV voor dit gewijzigde amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 30 voorkomende gewijzigde amendementen als aangenomen kunnen worden beschouwd. In stemming komt het gewijzigde amendement-Flach/Vedder (stuk nr. 33). De voorzitter: Ik constateer dat de leden van de fracties van NSC de VVD de ChristenUnie de SGP het CDA BBB JA21 en FVD voor dit gewijzigde amendement hebben gestemd en de leden van de overige fracties ertegen zodat het is verworpen. In stemming komt het amendement-Grinwis c.s. (stuk nr. 17) tot het invoegen van een artikel IIa. De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en FVD voor dit amendement hebben gestemd en de leden van de fractie van de PVV ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Tjeerd de Groot/Van Campen (stuk nrs. 30 I tot en met III) en het amendement-Grinwis c.s. (stuk nr. 17).De voorzitter: Ik constateer dat de leden van de fracties van DENK D66 NSC de VVD de ChristenUnie de SGP het CDA BBB JA21 FVD en de PVV voor dit wetsvoorstel hebben gestemd en de leden van de overige fracties ertegen zodat het is aangenomen. Er is een stemverklaring achteraf van mevrouw Ouwehand. Mevrouw Ouwehand (PvdD): Voorzitter dank u wel. De wet die dieren moet beschermen deugt niet. Miljarden dieren worden namelijk niet beschermd tegen de godgeklaagde wreedheid van de bioindustrie. Drie jaar geleden zette de Kamer dit pijnlijke gebrek aan wettelijke bescherming eindelijk recht maar de minister van LNV traineerde respecteerde de Grondwet niet en verzon een list om de bescherming van dieren weer uit de wet te halen. De Kamer heeft hem hiervoor zojuist beloond door in te stemmen met zijn nota van wijziging. Ongekend en ongehoord. De dieren zijn voor de bus gegooid en blijven achter met een lege huls en loze beloften. Dat geldt ook voor het amendement van D66 en de VVD. Materieel betekent dat niets voor de dieren net als het voorstel van de minister. De enigen die hier iets aan hebben zijn politici die de dieren keihard hebben laten vallen maar zichzelf wel als "diervriendelijk" willen blijven verkopen. Daar werkt de Partij voor de Dieren niet aan mee en daarom waren we tegen. We laten het hier niet bij zitten! We gaan ons amendement omzetten in een initiatiefwetsvoorstel om alsnog een einde te maken aan die hartverscheurende bio-industrie. Dank u wel. De voorzitter: Dank u wel.