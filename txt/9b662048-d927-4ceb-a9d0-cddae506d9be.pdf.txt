17 Stemmingen moties Toegestane bandbreedte bij beoordeling rentederivaten Aan de orde zijn de stemmingen over moties ingediend bij het VSO toegestane bandbreedte bij beoordeling rentederivaten te weten: - de motie-Ronnes/Aukje de Vries over versnellen van de afhandeling van de dossiers met rentederivaten (31311 nr. 188); - de motie-Ronnes/Aukje de Vries over specifieke aandacht voor kwetsbare groepen (31311 nr. 189). (Zie vergadering van 8 juni 2017.) De voorzitter: De motie-Ronnes/Aukje de Vries (31311 nr. 189) is in die zin gewijzigd dat zij thans luidt: Motie De Kamer gehoord de beraadslaging constaterende dat de afhandeling van dossiers met rentederivaten bij banken opnieuw vertraging heeft opgelopen; constaterende dat de Kamer eerder de motie-Ronnes c.s. 31311 nr. 169 heeft aangenomen waarin staat dat kwetsbare groepen voorrang moeten krijgen bij de afhandeling van hun dossier; overwegende dat niet duidelijk is hoe kwetsbare groepen voorrang krijgen en welke maatregelen er worden genomen om deze groepen niet de dupe te laten worden van de nieuwste vertraging in de afhandeling; verzoekt de regering in overleg te treden met de toezichthouder AFM en de banken en hen te verzoeken hier specifiek aandacht aan te schenken inclusief de bedrijven met een derivatenportefeuille die onder bijzonder beheer vielen en inzichtelijk te maken hoe aan de eerder aangenomen motie uitvoering is en wordt gegeven en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 191 was nr. 189 (31311). Ik stel vast dat wij hier nu over kunnen stemmen. In stemming komt de motie-Ronnes/Aukje de Vries (31311 nr. 188).De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Ronnes/Aukje de Vries (31311 nr. 191 was nr. 189). De voorzitter: Ik constateer dat deze gewijzigde motie met algemene stemmen is aangenomen.