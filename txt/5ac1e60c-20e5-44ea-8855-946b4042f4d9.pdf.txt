5 Regeling van werkzaamheden De voorzitter: Ik stel voor toe te voegen aan de agenda van de Kamer het tweeminutendebat Verduurzaming luchtvaart (CD d.d. 11/04) met als eerste spreker het lid Koerhuis van de VVD. Ik deel aan de Kamer mee dat voor de volgende debatten de termijn voor toekenning is verlengd: - het dertigledendebat over bezuinigingen in de ouderenzorg; - het dertigledendebat over de voorgestelde bezuiniging van 200 miljoen euro op het eigen risico in de zorg; - het dertigledendebat over het bericht dat studenten weer rente gaan betalen over hun studieschuld; - het dertigledendebat over het SCP-onderzoek over het integratieproces van migrantengroepen in Nederland. Op verzoek van een aantal leden stel ik voor de volgende door hen ingediende moties opnieuw aan te houden: 29279759 34352-272 en 36284-3. Overeenkomstig de voorstellen van de voorzitter wordt besloten. De voorzitter: Hiermee zijn we aan het einde gekomen van deze korte regeling van werkzaamheden.