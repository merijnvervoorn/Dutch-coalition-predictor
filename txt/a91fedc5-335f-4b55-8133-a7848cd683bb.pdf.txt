13 Stemming Incidentele suppletoire begroting inzake de herijking van het Steun- en herstelpakket Aan de orde is de stemming in verband met het wetsvoorstel Wijziging van de begrotingsstaat van het Ministerie van Sociale Zaken en Werkgelegenheid (XV) voor het jaar 2021 (Incidentele suppletoire begroting inzake de herijking van het Steun- en herstelpakket) (35669). (Zie vergadering van 28 januari 2021.) De voorzitter: Ik geef gelegenheid tot het afleggen van een stemverklaring vooraf. De heer Van Raan (PvdD): Voorzitter dank u wel. De Partij voor de Dieren is voor steunpakketten voor mkb'ers werknemers en zzp'ers. We steunen ook vrijwel elke motie die de regering verzoekt om de pakketten te verbreden. Maar mijn fractie vindt wel dat de miljarden ook ten gunste moeten komen van de bestrijding van de klimaat- en biodiversiteitscrisis. Dat is ook in lijn met het dringende advies van tal van internationale organisaties. Dus zijn deze steunpakketten — we hebben het al eerder gezegd — opnieuw een gemiste kans. Mijn fractie zal dan ook tegen deze steunpakketten stemmen. Dank u wel voorzitter. De voorzitter: Dank u wel meneer Van Raan. Mevrouw Bergkamp. Mevrouw Bergkamp (D66): Excuus voorzitter wij willen worden geacht tegen het voorstel van de fractie van GroenLinks te hebben gestemd bij de wijzigingsvoorstellen. De voorzitter: Deze opmerking zal in de Handelingen worden opgenomen. In stemming komt het wetsvoorstel. De voorzitter: Ik constateer dat de leden van de fracties van de SP de PvdA Krol GroenLinks 50PLUS Van Kooten-Arissen DENK D66 de VVD de SGP het CDA de ChristenUnie de PVV en FvD voor dit wetsvoorstel hebben gestemd en de leden van de fractie van de PvdD ertegen zodat het is aangenomen.