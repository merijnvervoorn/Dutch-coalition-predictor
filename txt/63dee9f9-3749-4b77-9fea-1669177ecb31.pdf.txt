6 Regeling van werkzaamheden (stemmingen) De voorzitter: Voordat we gaan stemmen geef ik het woord aan een aantal mensen. Allereerst mevrouw Podt dan de heer Van der Lee en dan mevrouw Leijten. Kan in ieder geval iemand van D66 zich melden? Nee? Dan lees ik dit even voor. O de heer Sneller. De heer Sneller (D66): Het verzoek is om de stemmingen over de brief van het Presidium over de opdracht voor de coronacommissie uit te stellen. Dat doen wij mede namens GroenLinks. De voorzitter: Ik kijk even of daar bezwaar tegen is. Ik geef het woord aan de heer Wilders. De heer Wilders (PVV): Ik zou graag een reden willen horen. De voorzitter: Ik kijk naar de heer Sneller of hij even de reden daarvan kan aangeven. Daarna vraag ik aan de leden of er bezwaar tegen is. De heer Sneller (D66): Er wordt nu voorgesteld door het Presidium om daar meteen over te besluiten. Het lijkt ons goed om het nog heel even nader te bestuderen en dan eventueel een debat te voeren over die taakopdracht. De voorzitter: Ik kijk even of daar bezwaar tegen is. Er is geen bezwaar tegen. Dan gaan we dat uitstellen. De heer Van der Lee dan. De heer Van der Lee (GroenLinks): Ik wil graag een stemming aanhouden namelijk over de motie op stuk nr. 11 (36259) bij agendapunt 17 de moties ingediend bij het debat over de Staat van de Europese Unie. Het gaat over de Europa-Chinastrategie. De voorzitter: Op verzoek van de heer Van der Lee stel ik voor zijn motie (36259 nr. 11) aan te houden. Daartoe wordt besloten.De voorzitter: Mevrouw Leijten was dan aan de beurt. Mevrouw Leijten (SP): Voorzitter. Bij de stemmingen onder punt 12 over de integriteit openbaar bestuur zou ik graag de motie op stuk nr. 259 (28844) willen aanhouden. De voorzitter: Op verzoek van mevrouw Leijten stel ik voor haar motie (28844 nr. 259) aan te houden. Daartoe wordt besloten. De voorzitter: Dank u wel mevrouw Leijten. De heer Grinwis. De heer Grinwis (ChristenUnie): Voorzitter. Ik heb ook een motie om aan te houden. Onder punt 15 over verduurzaming van de industrie zou ik graag de motie op stuk nr. 194 (29826) willen aanhouden. De voorzitter: Op verzoek van de heer Grinwis stel ik voor zijn motie (29826 nr. 194) aan te houden. Daartoe wordt besloten. De voorzitter: Daarmee hebben we alle huishoudelijke mededelingen gedaan. Dan gaan we stemmen. Over een drietal moties wordt hoofdelijk gestemd.