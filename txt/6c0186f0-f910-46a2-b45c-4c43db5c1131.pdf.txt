5 Regeling van werkzaamheden (stemmingen) De voorzitter: Aan de orde is een korte regeling van werkzaamheden voor de stemmingen. Ik geef mevrouw Belhaj het woord. Mevrouw Belhaj (D66): Voorzitter. Hier staat dat ik bij aanvang van de stemmingen iets moet verzoeken. Ik wil graag de motie-Belhaj c.s. (20361 nr. 186) onder agendapunt 15 stemmingen over de moties ingediend bij het notaoverleg over de relatie met Suriname aanhouden. De voorzitter: Op verzoek van mevrouw Belhaj stel ik voor haar motie (20361 nr. 186) aan te houden. Daartoe wordt besloten. De voorzitter: Ik stel voor zo dadelijk ook te stemmen over de aangehouden motie-Karabulut/Van Ojik (32623 nr. 306). Daartoe wordt besloten. De voorzitter: Ik deel mee dat de PVV-fractie heeft aangegeven over de agendapunten 9 10 en 11 schriftelijk te willen stemmen. Dat moeten we gaan organiseren. Deze agendapunten gaan over de brief van de vaste commissie voor Justitie en Veiligheid over het opmaken van een voordracht van drie kandidaten ter vervulling van de vacatures bij de civiele kamer en de strafkamer van de Hoge Raad. Dat gaan we volgende week organiseren. Dan gaan we nu naar de stemmingslijst.