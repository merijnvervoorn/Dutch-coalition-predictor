Voorzitter De voorzitter: Mevrouw Agema u hebt steun voor uw verzoek. Ik ga er mijn best voor doen om het zo te planner). Ik wil best wat meer tijd geven maar de vijf minuten waar u om vroeg zal - gezien de agenda onmogelijk zijn. Mevrouw Agema (PW): Aan hoeveel minuten denkt u dan? De voorzitter: Ik moet dat bezien. Misschien gaat het om vier minuten misschien kan ik het omdraaien. De Successiewet moet deze week ook worden behandeld. Mevrouw Agema (PVV): Ik kijk ernaar uit. De voorzitter: Aldus besloten. Het woord is aan de heer Vendrik. De heer Vendrik (GroenLinks): Voorzitter. Het kabinet heeft zojuist bij monde van de minister van VROM gesteld dat het het liefst nieuwe kolencentrales in Nederland wil tegenhouden. Het kabinet weet echter niet hoe het dat moet doen. Deze week behandelen wij de begroting van Economische Zaken. Ik vraag het kabinet om voor morgenochtend 12.00 uur een brief naar de Kamer te sturen namens de minister van Economische Zaken en namens de minister van VROM waarin het concreet aangeeft hoe het zo snel mogelijk de bouw van nieuwe kolencentrales in Nederland gaat tegenhouden. De voorzitter: Wij zullen het stenogram doorgeleiden naar het kabinet. Het woord is aan de heer De Roon. De heer De Roon (PVV): Voorzitter. De burgemeester va Eindhoven had een gebiedsverbod ingesteld voor een pedofiel. Die beslissing is vandaag door een rechter vernietigd. Naar aanleiding daarvan wil ik graag een spoeddebat houden met de minister van Justitie en de minister van Binnenlandse Zaken en Koninkrijksrelaties. Mevrouw Van Velzen (SP): Voorzitter. Ik wil u graag helpen. Wij behandelen volgende week de begroting van Justitie. Volgens mij moeten wij dan dit onderwerp bij de kladden pakken. Mevrouw Arib (PvdA): Voorzitter. Ik heb hierover schriftelijke vragen gesteld. Volgende week wordt de begroting van Justitie behandeld. Dat lijkt mij echt het meest aangewezen moment om dit onderwerp aan de orde te stellen. Mevrouw Azough (GroenLinks): Voorzitter. Ik sluit mij daarbij aan. De heer Teeven (WD): Voorzitter. Mijn fractie steunt het verzoek om een spoeddebat. De heer Anker (ChristenUnie): Mijn fractie steunt het verzoek niet. De voorzitter: Mijnheer De Roon u hebt voldoende steun voor het houden van een spoeddebat. Ik denk echter dat het pas zal plaatsvinden na de behandeling van de begroting van Justitie.De heer De Roon (PVV): Ik verzoek u om de mogelijkheid te onderzoeken om het debat voor de behandeling van de begroting van Justitie te laten plaatsvinden. De voorzitter: Ik zal dat zeker onderzoeken; ik doe niets anders. Het woord is aan de heer Pechtold. De heer Pechtold (D66): Voorzitter. Wij mogen binnenkort met het kabinet debatteren over die mooie brede heroverwegingsoperatie. Ik had van de premier begrepen dat er bij deze operatie werd gewerkt met werkgroepen en dat daarvoor afspraken waren gemaakt over gebieden. Er was sprake van een stuk of negentien terreinen. Vervolgens hoor ik een minister zeggen: niet mijn ding niet cultuur en media. Ik hoor een fractievoorzitter vanuit Suriname zeggen: ook daarover gaan wij juist wel praten. Een andere fractievoorzitter hoor ik zeggen: maar wij gaan ook de hypotheekrenteaftrek bespreken. De voorzitter: Wat is uw voorstel? De heer Pechtold (D66): Ik wil van de premier weten hoe het staat met de voorbereidingen. Door al deze rook ben ik het zicht daarop een beetje kwijt. Voordat wij aan het debat hierover beginnen wil ik precies weten hoe de premier de regierol hierbij gaat invullen en welke terreinen nu wel en niet in samenhang besproken worden. Ik wil het verhaal van de premier hierover horen en ik wil niet mist zien van ministers en collega's. De voorzitter: Wij zullen het stenogram doorgeleiden naar het kabinet. Hiermee zijn wij gekomen aan het eind van de regeling van werkzaamheden. Wij gaan nu stemmen. Aan de orde zijn de stemmingen over moties ingediend bij het spoeddebat over de betaling van rekeningen door de rijksoverheid te weten: - de motie-Van der Ham over het versneld uitvoeren van de benodigde ingrepen (31490 nr. 33); - de motie-Elias over een boete van 5% van het factuurbedrag (31490 nr. 34); - de motie-Gesthuizen over een centrale regeling (31490 nr. 35); - de motie-Brinkman over een boeteoplegging voor de overheid analoog aan die voor verkeersovertredingen (31490 nr. 36); - de motie-Blanksma-van den Heuvel/Van der Ham over overleg met decentrale overheden (31490 nr. 37). (Zie vergadering van 15 oktober 2009.) In stemming komt de motie-Van der Ham (31490 nr. 33). De voorzitter: Ik constateer dat deze motie met algemene stemmen is aangenomen. In stemming komt de motie-Elias (31490 nr. 34). De voorzitter: Ik constateer dat de aanwezige leden van de fracties van de VVD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen.