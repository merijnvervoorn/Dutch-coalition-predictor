6 Stemmingen moties Notificatieapplicatie COVID-19 Aan de orde zijn de stemmingen over moties ingediend bij de behandeling van het wetsvoorstel Tijdelijke bepalingen in verband met de inzet van een notificatieapplicatie bij de bestrijding van de epidemie van covid-19 en waarborgen ter voorkoming van misbruik daarvan (Tijdelijke wet notificatieapplicatie covid-19) te weten: - de motie-Hijink c.s. over gelijktijdig met de landelijke invoering van CoronaMelder het testbeleid uitbreiden (35538 nr. 14); - de motie-Van Haga/Baudet over in kaart brengen en rapporteren van de cumulatieve onzekerheid van de coronaapp (35538 nr. 15); - de motie-Middendorp c.s. over maandelijks monitoren van de effecten van de CoronaMelder (35538 nr. 16); - de motie-Middendorp/Van den Berg over eerst een waarschuwend gesprek tenzij er sprake is van kwade opzet (35538 nr. 17). (Zie vergadering van 2 september 2020.) De voorzitter: Op verzoek van de heer Middendorp stel ik voor zijn motie (35538 nr. 17) aan te houden. Daartoe wordt besloten. In stemming komt de motie-Hijink c.s. (35538 nr. 14). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol Van Kooten-Arissen de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga/Baudet (35538 nr. 15). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol Van Kooten-Arissen de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Middendorp c.s. (35538 nr. 16). De voorzitter: Ik constateer dat deze motie met algemene stemmen is aangenomen.