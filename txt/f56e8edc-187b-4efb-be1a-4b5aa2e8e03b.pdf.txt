7 Stemmingen moties Zorgverzekeringswet Aan de orde zijn de stemmingen over moties ingediend bij het VAO Zorgverzekeringswet te weten: - de motie-Bruins Slot/Volp over een juridische analyse van aanpassing van artikel 17 Zorgverzekeringswet (29689 nr. 784); - de motie-Leijten/Van Gerven over bewerkstelligen dat het vrijwillig eigen risico verdwijnt (29689 nr. 785); - de motie-Dik-Faber over verbetering van het contracteerproces in de wijkverpleging (29689 nr. 786); - de motie-Voortman over een verbod op premiedifferentiatie op concernniveau (29689 nr. 787); - de motie-Voortman over afschaffing van de budgetpolis (29689 nr. 788); - de motie-Pia Dijkstra over de zorgplicht van zorgverzekeraars ten aanzien van wachtlijsten (29689 nr. 789). (Zie vergadering van 29 november 2016.) De voorzitter: De motie-Pia Dijkstra (29689 nr. 789) is in die zin gewijzigd en nader gewijzigd dat zij thans luidt: De Kamer gehoord de beraadslaging constaterende dat zorgverzekeraars zich onvoldoende bewust zijn van lange wachttijden en de verantwoordelijkheid hiervoor (te vaak) bij zorgaanbieders neerleggen; constaterende dat de Nederlandse Zorgautoriteit (NZa) stelt dat zorgverzekeraars een proactieve houding moeten aannemen ten aanzien van de wachttijden voor medisch-specialistische zorg en consequenties moeten hanteren voor aanbieders die zogeheten treeknormen overschrijden; constaterende dat zorgverzekeraars een zorgplicht hebben om verzekerden te helpen als bepaalde zorgaanbieders langere wachttijden hanteren dan de norm; overwegende dat er beter gemonitord kan worden hoe hier invulling aan wordt gegeven; verzoekt de regering de NZa te vragen structureel openbaar te maken op welke wijze zorgverzekeraars actief invulling geven aan hun zorgplicht als het wachtlijsten betreft die de treeknorm overstijgen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 793 was nr. 792 (29689). Ik stel vast dat wij hier nu over kunnen stemmen.In stemming komt de motie-Bruins Slot/Volp (29689 nr. 784). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Houwers Monasch de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Leijten/Van Gerven (29689 nr. 785). De voorzitter: Ik constateer dat de aanwezige leden van de fracties van de SP de PvdD GroenLinks en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Dik-Faber (29689 nr. 786). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de Groep Kuzu/Öztürk de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voortman (29689 nr. 787). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS Klein de Groep Kuzu/Öztürk de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voortman (29689 nr. 788). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS Klein de Groep Kuzu/Öztürk de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de nader gewijzigde motie-Pia Dijkstra (29689 nr. 793 was nr. 792). De voorzitter: Ik constateer dat deze nader gewijzigde motie met algemene stemmen is aangenomen.