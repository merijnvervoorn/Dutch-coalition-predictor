10 Stemmingen moties Afluisteren door de NSA Aan de orde zijn de stemmingen over moties ingediend bij het debat over het afluisteren door de NSA en de rol van Nederland daarin te weten: - de motie-Van Raak/Recourt over de zekerheid voor burgers dat de fundamentele mensenrechten worden gerespecteerd (30977 nr. 84); - de motie-Van Raak/Schouw over een reactie op de onthullingen van Edward Snowden (30977 nr. 85); - de motie-Van Raak over de functie van het schotelpark in Burum (30977 nr. 86); - de motie-Van Raak over kiezen voor een telecomaanbieder en internetprovider die niet onder de Amerikaanse wet vallen (30977 nr. 87); - de motie-Van Raak over bieden van een veilig heenkomen voor Edward Snowden in Nederland (30977 nr. 88); - de motie-Schouw/Segers over nadere invulling van de criteria voor samenwerking met buitenlandse diensten (30977 nr. 89); - de motie-Schouw/Segers over alleen toegang tot de database met kentekengegevens na expliciete autorisatie door de minister (30977 nr. 90); - de motie-Schouw over alleen uitwisselen van data met buitenlandse diensten na toestemming van de minister (30977 nr. 91); - de motie-Voortman over het waarborgen van de naleving van mensenrechten in de inlichtingensfeer (30977 nr. 92); - de motie-Segers/Voortman over inzichtelijk maken van de bijdrage van veiligheidsdiensten aan de veiligheid van burgers (30977 nr. 93); - de motie-Segers c.s. over nieuwe afspraken over de eerbiediging van mensenrechten (30977 nr. 94). (Zie vergadering van 9 april 2014.) De voorzitter: De motie-Van Raak/Recourt (30977 nr. 84) is in die zin gewijzigd dat zij thans luidt: Motie De Kamer gehoord de beraadslaging spreekt uit dat burgers de zekerheid moeten hebben dat bij het delen van informatie met de Amerikaanse NSA de fundamentele mensenrechten worden gerespecteerd; spreekt voorts uit dat dit beginsel uitgangspunt moet zijn in de samenwerking met de Amerikaanse NSA en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 95 was nr. 84 (30977). De voorzitter: De motie-Schouw (30977 nr. 91) is in die zin gewijzigd dat zij thans luidt: Motie De Kamer gehoord de beraadslaging constaterende dat de Nederlandse inlichtingen- en veiligheidsdiensten structureel sets metagegevens uitwisselen met enkele buitenlandse diensten; constaterende dat het kader waarbinnen dit gebeurt niet transparant is; overwegende dat het voor de bescherming van Nederlandse persoonsgegevens van groot belang is dat er enkel na toetsing vooraf en met inachtneming van duidelijke kaders informatie gedeeld wordt; overwegende dat bij elk handelen en doen van de Nederlandse inlichtingen- en veiligheidsdiensten voldaan dient te worden aan de waarborgen van het EVRM; verzoekt de regering de Nederlandse inlichtingen- en veiligheidsdiensten enkel (meta)data te laten uitwisselen met buitenlandse diensten na vooraf verkregen toestemming van de minister die het aangaat; verzoekt de CTIVD voorts in haar jaarlijkse rapportage over de inlichtingen- en veiligheidsdiensten in te gaan op de uitvoering van deze motie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 96 was nr. 91 (30977). De voorzitter: De motie-Segers c.s. (30977 nr. 94) is in die zin gewijzigd dat zij thans luidt: Motie De Kamer gehoord de beraadslaging constaterende dat de hechte samenwerking met verschillende buitenlandse diensten berust op het vertrouwen dat deze diensten de mensenrechten respecteren en binnen de grenzen van hun eigen wetten opereren;overwegende dat in het licht van de onthullingen in de afgelopen maanden dat vertrouwen beschadigd is; verzoekt de regering in overleg te treden met de overheden en diensten van bondgenoten waarmee de inlichtingen- en veiligheidsdiensten samenwerken om te komen tot nieuwe en expliciete afspraken over de eerbiediging van de mensenrechten bij het optreden van de diensten en de Kamer daarover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 97 was nr. 94 (30977). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Van Raak/Recourt (30977 nr. 95 was nr. 84). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van Raak/Schouw (30977 nr. 85). De voorzitter: Ik constateer dat de aanwezige leden van de fracties van D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Raak (30977 nr. 86). De voorzitter: Ik constateer dat de aanwezige leden van de fracties van 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Raak (30977 nr. 87). De voorzitter: Ik constateer dat de aanwezige leden van de fracties van de PVV de ChristenUnie GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Raak (30977 nr. 88). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Schouw/Segers (30977 nr. 89). De voorzitter: Ik constateer dat de aanwezige leden van de fracties van Van Vliet Groep Bontes/Van Klaveren het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Schouw/Segers (30977 nr. 90). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Schouw (30977 nr. 96 was nr. 91). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Voortman (30977 nr. 92). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Segers/Voortman (30977 nr. 93). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Segers c.s. (30977 nr. 97 was nr. 94). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.