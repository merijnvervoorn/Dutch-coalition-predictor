5 Regeling van werkzaamheden Regeling van werkzaamheden Regeling van werkzaamheden De voorzitter: Aan de orde is de regeling van werkzaamheden. Ingekomen is een beschikking van de Voorzitters van de Eerste en Tweede Kamer der Staten-Generaal inzake aanwijzing van: - de Tweede Kamerleden Wilders Faber-van de Klashorst Klaver en Tuinman en het Eerste Kamerlid Martens tot lid en de Tweede Kamerleden De Roon Nordkamp en Paternotte en het Eerste Kamerlid Kroon tot plaatsvervangend lid in de NAVO Parlementaire Assemblee; - de Tweede Kamerleden Wilders Markuszower Gabriëls en Heinen tot lid en het Tweede Kamerlid Tuinman en het Eerste Kamerlid Recourt tot plaatsvervangend lid in de OVSE Parlementaire Assemblee; - de Tweede Kamerleden Vlottes Kops White en Van Zanten en de Eerste Kamerleden Roovers Bovens en Janssen tot lid in de Interparlementaire Commissie van de Nederlandse Taalunie; - de Tweede Kamerleden Wilders Pijpelink Chakor en Vermeer en de Eerste Kamerleden Ramsodit Van Hattem Van Kesteren Bezaan Van Wijk en Van der Goot tot lid en de Tweede Kamerleden Agema Mutluer Markuszower Van der Plas en Tuinman en het Eerste Kamerlid Jaspers tot plaatsvervangend lid in de Benelux Interparlementaire Assemblee. Ik benoem in het Presidium de leden Van Hijum en Van der Plas tot plaatsvervangend lid en in de commissie voor het onderzoek van de Geloofsbrieven het lid Mutluer tot lid. Voorts benoem ik in de commissie voor de Werkwijze het lid Teunissen tot lid en het lid Kostić tot plaatsvervangend lid en in de commissie voor de Verzoekschriften en de Burgerinitiatieven het lid Kostić tot lid en het lid Teunissen tot plaatsvervangend lid. Ik stel voor toestemming te verlenen voor het houden van de volgende notaoverleggen met stenografisch verslag: - aan de vaste commissie voor Defensie op maandag 3 juni 2024 van 13.00 uur tot 17.00 uur over de initiatiefnota van het lid Stoffer inzake Europese en internationale defensiesamenwerking (36310); - aan de vaste commissie voor Buitenlandse Zaken op maandag 17 juni 2024 van 14.00 uur tot 18.00 uur over Mensenrechtenbeleid. Ik deel mee dat de volgende debatten zijn komen te vervallen: - het dertigledendebat over discriminatie van moslims door banken en financiële instellingen; - het dertigledendebat over het advies van het Adviescollege Openbaarheid en Informatiehuishouding inzake hetverstrekken van informatie over de besluitvorming rondom de coronapandemie door het ministerie van VWS; - het dertigledendebat over de klimaatscenario's voor Nederland; - het debat over het bericht dat de zorg voor verwarde personen steeds vaker bij de politie terechtkomt; - het debat over de monitoringsrapportage van de Kansspelautoriteit over de huidige stand van zaken op de onlinekansspelmarkt; - het debat over het rapport van de Commissie sociaal minimum; - het debat over het rapport van de Universiteit van Utrecht over de wisselwerking tussen parlementaire debatten en sociale media; - het debat over het bericht dat een veroordeelde IS'er een jaar lang kon werken voor VluchtelingenWerk Nederland; - de interpellatie-Bromet over de stemonthouding van de minister van Landbouw Natuur en Voedselkwaliteit bij de stemming over glyfosaat in Brussel. Overeenkomstig de voorstellen van de voorzitter wordt besloten. De voorzitter: Ik heb nog een mooi gedicht voor u. Gisteren en vandaag vergaderden wij over de begroting OCW dus over onderwijs. De biograaf van Gerrit Komrij stuurde mij dit mooie gedicht toe van meneer Gerrit Komrij himself. Het gaat dus over onderwijs. Het heet Schoolklas. Er hing iets in de lucht. Tussen de banken En tassen steeg de geur op van jasmijn Of van iets anders lenteachtigs. Klanken Van herdersfluiten hoorde ik ook ragfijn. Het was de nullijn tussen twee seizoenen De naald die klem zat tussen muur en muur. Een stille jongen droomt van bokshandschoenen. Een zwijgend meisje droomt van laaiend vuur. Was het de liefde? Nee zo dadelijk komt De nieuwe meester binnen en het wachten Is op zijn eerste woord - op de seconde Dat elke tegenspraak meteen verstomt Dat er geluisterd wordt met open monden Verdomd dat zijn geen klanken maar gedachten. Aldus Gerrit Komrij in zijn prachtige gedicht Schoolklas.