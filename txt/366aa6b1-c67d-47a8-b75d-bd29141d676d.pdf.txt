13 Stemmingen moties Variawet hoger onderwijs Aan de orde zijn de stemmingen over moties ingediend bij de behandeling van het wetsvoorstel Wijziging van de Wet op het hoger onderwijs en wetenschappelijk onderzoek de Wet studiefinanciering 2000 en de Wet op het onderwijstoezicht in verband met een verbeterde regeling voor diverse onderwerpen op het terrein van het hoger onderwijs en de studiefinanciering (Variawet hoger onderwijs) te weten: - de motie-Paternotte over toekomstige onderzoeksbekostiging voor hogescholen met wo-opleidingen (35582 nr. 14); - de motie-Wiersma over het gesprek over het bindend studieadvies verbreden (35582 nr. 15); - de motie-Wiersma over scenario's voor een grotere slagkracht van de Wet bescherming namen en graden hoger onderwijs (35582 nr. 16). (Zie wetgevingsoverleg van 19 november 2020.) De voorzitter: De motie-Wiersma (35582 nr. 16) is in die zin gewijzigd dat zij thans luidt: Motie De Kamer gehoord de beraadslaging constaterende dat binnen de inwerkingtreding van de Wet bescherming namen en graden hoger onderwijs ook nietbekostigde instellingen moeten voldoen aan de wettelijke verplichting tot het bevorderen van het maatschappelijke verantwoordelijkheidsbesef; constaterende dat de procedure binnen deze wetgeving lang duurt en dat verschillende cases hierdoor niet snel en adequaat konden worden aangepakt; constaterende dat de motie Wiersma Kamerstuk 31288 nr. 819 vroeg om een inkorting van deze procedure zodat discriminatoire uitspraken snel konden worden aangepakt maar dat deze motie nog niet heeft geleid tot verbetering door eventuele rechtsstatelijke bezwaren; van mening dat ook binnen het hoger onderwijs discriminatie hard aangepakt moet worden en we naar alle middelen moeten kijken om dit te kunnen bereiken; verzoekt de regering om verschillende scenario's uit te werken om sneller in te kunnen grijpen in het geval van discriminatoire uitspraken binnen het hoger onderwijs door zowel te kijken naar mogelijkheden om de procedure binnen de Wet bescherming namen en graden hoger onderwijs te verbeteren alsook naar andere wettelijke mogelijkhedenen de Kamer hierover te informeren in het voorjaar van 2021 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 20 was nr. 16 (35582). Ik stel vast dat wij hier nu over kunnen stemmen. In stemming komt de motie-Paternotte (35582 nr. 14). De voorzitter: Ik constateer dat de leden van de fracties van de PvdA Krol GroenLinks 50PLUS DENK D66 de VVD de SGP het CDA en Van Haga voor deze motie hebben gestemd en de leden van de fracties van de SP de PvdD Van Kooten-Arissen de ChristenUnie en de PVV ertegen zodat zij is aangenomen. In stemming komt de motie-Wiersma (35582 nr. 15). De voorzitter: Ik constateer dat de leden van de fracties van Krol 50PLUS DENK de VVD de SGP het CDA de ChristenUnie de PVV en Van Haga voor deze motie hebben gestemd en de leden van de fracties van de SP de PvdA GroenLinks de PvdD Van Kooten-Arissen en D66 ertegen zodat zij is aangenomen. In stemming komt de gewijzigde motie-Wiersma (35582 nr. 20 was nr. 16). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen de VVD de PVV en Van Haga voor deze gewijzigde motie hebben gestemd en de leden van de fracties van DENK D66 de SGP het CDA en de ChristenUnie ertegen zodat zij is aangenomen.