20 Stemming motie Telecomraad d.d. 6 december 2022 Aan de orde is de stemming over een aangehouden motie ingediend bij het tweeminutendebat Telecomraad d.d. 6 december 2022 te weten: - de motie-Dekker-Abdulaziz c.s. over het transparant registreren en laagdrempelig publiceren van alle hoogrisicoAI-systemen van de overheid (21501-33 nr. 985). (Zie vergadering van 30 november 2022.) De voorzitter: Op verzoek van mevrouw Dekker-Abdulaziz stel ik voor haar motie (21501-33 nr. 985) opnieuw aan te houden. Daartoe wordt besloten. De voorzitter: En daarom kunnen we daar nu niet over stemmen. Daarmee zijn we aan het einde van de stemmingen gekomen en dan geef ik mevrouw Van der Plas van BBB nog even het woord. Mag ik nog wat stilte in de zaal? Dank u zeer. Mevrouw Van der Plas (BBB): Ja dank u wel. Ik was bij punt 8 de stemmingen over moties ingediend bij de IenW-begroting vergeten om ook een brief van het kabinet te vragen bij de aangenomen motie op stuk nr. 88 over versterking en bescherming van de regionale scheepsbouwclusters. Ook graag weer binnen twee weken. De voorzitter: Dank u wel. We zullen dit doorgeleiden naar het kabinet. Mevrouw Simons van BIJ1. Mevrouw Sylvana Simons (BIJ1): Voorzitter. Wij hebben gestemd … O nou kan ik het niet meer terugvinden. Ik zal het op een andere manier doorgeven. Dank u. De voorzitter: Oké geen probleem. Dan schors ik de vergadering voor een enkel moment en dan gaan we naar de regeling van werkzaamheden. Ik dank de minister voor haar aanwezigheid hier. De vergadering wordt enkele ogenblikken geschorst.