22 Stemming motie Begroting Onderwijs Cultuur en Wetenschap 2023 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Onderwijs Cultuur en Wetenschap (VIII) voor het jaar 2023 te weten: - de motie-Van Meenen over één cao voor het funderend onderwijs (36200-VIII nr. 87). (Zie vergadering van 24 november 2022.) In stemming komt de motie-Van Meenen (36200-VIII nr. 87). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. De heer Van Meenen. De heer Van Meenen (D66): Voorzitter. Zou ik mogen vragen om een brief van het kabinet over de uitvoering van deze motie te ontvangen uiterlijk 5 juni? (Hilariteit) De heer Van Meenen (D66): 6 juni ben ik weg. De voorzitter: Wij zullen dit verzoek doorgeleiden. In dit geval snap ik de datum. Wij gaan door. Mag ik nog heel even wat stilte in de zaal?