13 Stemmingen Wijziging van de Wet bevordering integriteitsbeoordelingen door het openbaar bestuur Aan de orde zijn de stemmingen in verband met het wetsvoorstel Wijziging van de Wet bevordering integriteitsbeoordelingen door het openbaar bestuur in verband met informatiedeling tussen bestuursorganen en rechtspersonen met een overheidstaak en enige overige wijzigingen (35764). (Zie vergadering van 24 maart 2022.) In stemming komt het amendement-Palland/Bikker (stuk nr. 9). De voorzitter: Ik constateer dat de leden van de fracties van de SP GroenLinks Volt Fractie Den Haan de PvdA de PvdD de ChristenUnie de VVD het CDA BBB JA21 en de PVV voor dit amendement hebben gestemd en de leden van de fracties van DENK D66 de SGP Groep Van Haga en FVD ertegen zodat het is aangenomen. In stemming komt het amendement-Michon-Derkzen/Palland (stuk nr. 11). De voorzitter: Ik constateer dat de leden van de fracties van de SP GroenLinks Volt Fractie Den Haan de PvdA de PvdD de ChristenUnie de VVD de SGP het CDA BBB JA21 de PVV en Groep Van Haga voor dit amendement hebben gestemd en de leden van de fracties van DENK D66 en FVD ertegen zodat het is aangenomen. In stemming komt het amendement-Bikker (stuk nr. 16). De voorzitter: Ik constateer dat de leden van de fracties van de SP GroenLinks Volt Fractie Den Haan de PvdA de PvdD D66 de ChristenUnie de VVD de SGP het CDA BBB JA21 en de PVV voor dit amendement hebben gestemd en de leden van de fracties van DENK Groep Van Haga en FVD ertegen zodat het is aangenomen. Voordat we gaan stemmen over het wetsvoorstel geef ik het woord aan de heer Sneller van de fractie van D66 voor het afleggen van een stemverklaring. Het woord is aan hem. De heer Sneller (D66): Dank voorzitter. De D66-fractie heeft de signalen van burgemeesters om extra hulpmiddelen te krijgen in hun strijd tegen ondermijning en een verdergaande vermenging van onder- en bovenwereld goed gehoord. Maar mijn fractie heeft ook de zorgen gehoord dat degenen die in de praktijk met deze Bibob-toets moeten werken daar niet altijd even goed voor zijn toegerust of worden toegerust. Bovendien hebben wij zelf ook zorgen over twee punten. Ten eerstehet gebrek aan waarborgen voor een zorgvuldige omgang met gevoelige gegevens. Ten tweede de toetsing van de kwaliteit van Bibob-adviezen. Daar zullen wij de komende tijd dan ook extra op letten en aandacht voor vragen maar alles afwegende zullen wij dit wetsvoorstel steunen. De voorzitter: Dank u wel. Dan gaan we kijken of er naar u geluisterd wordt. In stemming komt het wetsvoorstel zoals op onderdelen gewijzigd door de aanneming van het amendement-Palland/Bikker (stuk nr. 9) het amendement-Michon-Derkzen/Palland (stuk nr. 11) en het amendement-Bikker (stuk nr. 16). De voorzitter: Ik constateer dat de leden van de fracties van de SP GroenLinks Volt Fractie Den Haan de PvdA de PvdD D66 de ChristenUnie de VVD de SGP het CDA BBB JA21 en de PVV voor dit wetsvoorstel hebben gestemd en de leden van de fracties van DENK Groep Van Haga en FVD ertegen zodat het is aangenomen.