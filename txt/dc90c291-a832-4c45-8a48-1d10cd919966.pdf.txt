11 Stemmingen moties Voorhang verkeersverdelingsregel Aan de orde zijn de stemmingen over moties ingediend bij het VSO Voorhang verkeersverdelingsregel (VVR) te weten: - de motie-Van Raan/Laçin over de toezegging over de voorhang nakomen (31936 nr. 744); - de motie-Van Raan over niet akkoord gaan met een verkeersverdelingsregel die in strijd is met een Kamermeerderheid (31936 nr. 745); - de motie-Van Raan/Laçin over de uitbreiding van Lelystad Airport definitief afblazen (31936 nr. 746); - de motie-Laçin/Van Raan over de VVR voor Lelystad Airport eerst aan de Tweede Kamer voorleggen (31936 nr. 747); - de motie-Kröger over de effecten van corona en het ontbreken van slotschaarste op de werking van de verkeersverdelingsregel (31936 nr. 748); - de motie-Stoffer over het voorhangen van de verkeersverdelingsregel voor Schiphol en Lelystad Airport (31936 nr. 749). (Zie vergadering van 9 juni 2020.) De voorzitter: De motie-Laçin/Van Raan (31936 nr. 747) is in die zin gewijzigd dat zij thans luidt: Motie De Kamer gehoord de beraadslaging constaterende dat de minister heeft toegezegd de verkeersverdelingsregel (VVR) voor Lelystad Airport volgens het nationaal wetgevingstraject voor te leggen aan de Tweede Kamer alvorens het voor te leggen aan de Raad van State; overwegende dat de minister zonder afstemming is teruggekomen op deze toezegging en de VVR in december 2019 voor advies heeft neergelegd bij de Raad van State zonder voorhang in de Kamer; van mening dat gemaakte afspraken met de Kamer gerespecteerd dienen te worden; verzoekt de regering de VVR voor Lelystad Airport voor te leggen aan de Tweede Kamer en daarna advies te vragen aan de Raad van State en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 750 was nr. 747 (31936).De voorzitter: De motie-Stoffer (31936 nr. 749) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging overwegende dat de minister van Infrastructuur en Waterstaat per Kamerbrief van 3 juli 2018 heeft toegezegd dat de verkeersverdelingsregel (VVR) voor Schiphol en Lelystad Airport het nationale wetgevingstraject zal dienen te doorlopen en dat dit betreft "voorhang bij uw Kamer en advisering door de Raad van State"; constaterende dat de VVR op 16 december 2019 reeds aan de Raad van State is toegestuurd voor advisering; verzoekt de regering de verkeersverdelingsregel voor Schiphol en Lelystad Airport in het kader van de integrale besluitvorming alsnog voor te leggen aan de Kamer en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 752 was nr. 751 (31936). Ik stel vast dat wij nu over deze gewijzigde moties kunnen stemmen. In stemming komt de motie-Van Raan/Laçin (31936 nr. 744). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS D66 en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (31936 nr. 745). De voorzitter: Ik constateer dat de leden van de fracties van de SP de PvdA GroenLinks de PvdD Krol/Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan/Laçin (31936 nr. 746). De voorzitter: Ik constateer dat de leden van de fracties van de SP GroenLinks de PvdD en Krol/Van Kooten-Arissen voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Laçin/Van Raan (31936 nr. 750 was nr. 747).De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS de SGP de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. De heer Van Nispen. De heer Van Nispen (SP): Ik denk dat de heer Laçin deze motie wil aanhouden. De voorzitter: Op verzoek van de heer Laçin stel ik voor zijn motie (31936 nr. 747) aan te houden. Daartoe wordt besloten. In stemming komt de motie-Kröger (31936 nr. 748). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS D66 en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de nader gewijzigde motie-Stoffer (31936 nr. 752 was nr. 751). De voorzitter: Ik constateer dat de leden van de fracties van de PvdA DENK Krol/Van Kooten-Arissen 50PLUS D66 de VVD de SGP het CDA de ChristenUnie de PVV FvD en Van Haga voor deze nader gewijzigde motie hebben gestemd en de leden van de overige fracties ertegen zodat zij is aangenomen.