9 Stemmingen moties Informele JBZRaad d.d. 3 en 4 februari 2022 (vreemdelingen- en asielonderwerpen) Aan de orde zijn de stemmingen over moties ingediend bij het tweeminutendebat informele JBZ-Raad d.d. 3 en 4 februari 2022 (vreemdelingen- en asielonderwerpen) te weten: - de motie-Kröger over het belang van openheid bij het functioneren van Frontex blijven benadrukken (32317 nr. 739); - de motie-Markuszower/Wilders over de Nederlandse grenzen sluiten voor asielzoekers en immigranten uit islamitische landen (32317 nr. 741); - de motie-Markuszower over van alle azc’s gesloten instellingen maken (32317 nr. 742); - de motie-Ceder over niet instemmen met toetreding van Kroatië tot de Schengenzone tenzij wordt toegezien op de naleving van fundamentele mensenrechten (32317 nr. 743). (Zie vergadering van heden.) De voorzitter: Op verzoek van mevrouw Kröger stel ik voor haar motie (32317 nr. 739) aan te houden. Daartoe wordt besloten. In stemming komt de motie-Markuszower/Wilders (32317 nr. 741). De voorzitter: Ik constateer dat de leden van de fracties van de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Markuszower (32317 nr. 742). De voorzitter: Ik constateer dat de leden van de fracties van de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ceder (32317 nr. 743). De voorzitter: Ik constateer dat de leden van de fracties van GroenLinks BIJ1 Volt DENK de PvdA Fractie Den Haan D66 de ChristenUnie de VVD de SGP Lid Omtzigt het CDA en BBB voor deze motie hebben gestemd en de leden van de overige fracties ertegen zodat zij is aangenomen.Daarmee zijn we aan het einde gekomen van deze stemmingen. Ik schors de vergadering voor een enkel moment en dan gaan we over tot het debat van de initiatiefnemers. De vergadering wordt enkele ogenblikken geschorst.