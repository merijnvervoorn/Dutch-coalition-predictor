20 Stemmingen moties Telecommunicatie Aan de orde zijn de stemmingen over moties ingediend bij het VAO Telecommunicatie te weten: - de motie-Van den Berg over het landelijk beschikbaar stellen van de 35 GHz-band (24095 nr. 427); - de motie-Van den Berg over ten minste 100 Mbps voor iedereen in 2023 (24095 nr. 428); - de motie-Weverling/Paternotte over het schriftelijkheidsvereiste voor het overstappen van kleinzakelijke ondernemers (24095 nr. 429); - de motie-Van der Lee over juridische ruimte om looptijden gelijk te trekken (24095 nr. 431). (Zie vergadering van 14 maart 2018.) De voorzitter: Op verzoek van de heer Van der Lee stel ik voor zijn motie (24095 nr. 431) aan te houden. Daartoe wordt besloten. De voorzitter: Mevrouw Van den Berg verzoekt haar aangehouden motie op stuk nr. 428 (24095) in stemming te brengen. De voorzitter: De motie-Van den Berg (24095 nr. 428) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering op dit moment de ambitie heeft dat iedereen in 2025 kan beschikken over ten minste 100 Mbps conform de Europese ambitie; overwegende dat Nederlandse huishoudens nu al in circa 91% van de gevallen de beschikking hebben over een dergelijke snelle vaste verbinding; overwegende dat het van belang is dat Nederland bij de koplopers van Europa blijft behoren waarbij Nederland een goede uitgangspositie heeft om deze ambitie eerder dan 2025 te behalen; verzoekt de regering om in het actieplan digitale connectiviteit haar ambitie te verhogen door de ambitie dat iedereen kan beschikken over ten minste 100 Mbps te vervroegen naar 2023 en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 434 was nr. 428 (24095). De voorzitter: De motie-Van den Berg (24095 nr. 427) is in die zin gewijzigd dat zij thans is ondertekend door de leden Van den Berg en Graus. Naar mij blijkt wordt de indiening ervan voldoende ondersteund. Zij krijgt nr. 433 was nr. 427 (24095). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van den Berg/Graus (24095 nr. 433 was nr. 427). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Van den Berg (24095 nr. 434 was nr. 428). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA de ChristenUnie de PVV en FvD voor deze gewijzigde motie hebben gestemd en de leden van de fractie van de SGP ertegen zodat zij is aangenomen. In stemming komt de motie-Weverling/Paternotte (24095 nr. 429). De voorzitter: Ik constateer dat deze motie met algemene stemmen is aangenomen.