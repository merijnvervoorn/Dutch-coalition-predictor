26 Stemmingen Woningcorporaties Aan de orde zijn de stemmingen over moties ingediend bij het debat over woningcorporaties en staatssteunregeling en het debat over uitvoering moties staatssteun woningcorporaties te weten: - de motie-Lucassen/Helder over onderzoek naar verwijtbare nalatigheid van bestuurders (29453 nr. 228); - de motie-Lucassen over uit hun functie zetten van falende bestuurders (29453 nr. 229). (Zie vergadering van 29 februari 2012.) De voorzitter: De motie-Lucassen/Helder (29453 nr. 228) is in die zin gewijzigd dat zij thans luidt: Motie De Kamer gehoord de beraadslaging overwegende dat bestuurders en toezichthouders van woningcorporaties verantwoordelijk zijn voor het juist beheren en benutten van maatschappelijk kapitaal; constaterende dat de corporatiesector wordt geplaagd door schandalen waarbij sprake lijkt van roekeloos gedrag en zelfverrijking door bestuurders; van mening dat wetgeving om criminelen het wederrechtelijk verkregen voordeel te ontnemen zeker ook moet worden toegepast op corrupte corporatiebestuurders; verzoekt de regering binnen de kaders van het strafrecht te bevorderen dat aangiften in dergelijke gevallen in beginsel leiden tot een onderzoek naar verwijtbare nalatigheid en het plegen van strafbare feiten door bestuurders en toezichthouders; verzoekt de regering voorts te bevorderen dat veroordeelde corporatiebestuurders financieel worden geplukt conform de daarvoor geldende regeling in het Wetboek van Strafrecht en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 232 (29453). De motie-Lucassen (29453 nr. 229) is in die zin gewijzigd dat zij thans luidt: Motie De Kamergehoord de beraadslaging overwegende dat bestuurders en toezichthouders van (semi)publieke instellingen verantwoordelijk zijn voor het beheren en benutten van schaars maatschappelijk kapitaal; overwegende dat de noodzaak tot bestuurlijk ingrijpen of financiÃ«le steun door de overheid voortkomt uit langdurig falen van de bestuurders en toezichthouders van deze instellingen; van mening dat er voor falende bestuurders en toezichthouders geen plaats moet zijn in de (semi)publieke sector; verzoekt de regering te komen met wetgeving die het mogelijk maakt om bestuurders en toezichthouders van instellingen die door de overheid moeten worden gered zo snel mogelijk uit hun functie te zetten en hierna te weren uit soortgelijke functies in de (semi)publieke sector en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 233 (29453). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Lucassen/Helder (29453 nr. 232). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Lucassen (29453 nr. 233). De voorzitter: Ik constateer dat de aanwezige leden van de fracties van de SP de PvdD de PvdA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele ogenblikken geschorst.