47 Stemmingen moties Ziekenhuiszorg en eerstelijnszorg in krimpregio's Aan de orde zijn de stemmingen over moties ingediend bij het VAO Ziekenhuiszorg en eerstelijnszorg in krimpregio’s te weten: - de motie-Bruins Slot/Bouwmeester over ontwikkelen van criteria om zorg in de regio beschikbaar te houden (31016 nr. 80); - de motie-Bruins Slot/Pia Dijkstra over een convenant met zorgverzekeraars over meerjarencontracten met ziekenhuizen (31016 nr. 81); - de motie-Dik-Faber/Bouwmeester over uitwerken van een definitie van basiszorg (31016 nr. 82); - de motie-Leijten over heldere definities voor de termen "basiszorg" en "zorgplicht" (31016 nr. 83); - de motie-Wolbert/Bouwmeester over gemotiveerd afwijken van de huidige criteria door het CIBG (31016 nr. 84); - de motie-Wolbert/Bouwmeester over wijziging van de afwegingscriteria voor de duur van de vergunning (31016 nr. 85). (Zie vergadering van 1 juli 2015.) De voorzitter: Op verzoek van mevrouw Wolbert stel ik voor haar moties (31016 nrs. 84 en 85) aan te houden. Daartoe wordt besloten. De voorzitter: De motie-Bruins Slot/Bouwmeester (31016 nr. 80) is in die zin gewijzigd dat zij thans luidt: Motie De Kamer gehoord de beraadslaging constaterende dat de zorgplicht voor het beschikbaar houden van adequate zorg in krimpregio's primair bij zorgverzekeraars ligt; constaterende dat de minister heeft aangegeven dat als de zorgverzekeraar zijn regierol onvoldoende oppakt zij vanuit haar stelselverantwoordelijkheid ingrijpt; verzoekt de regering om criteria te ontwikkelen voor wanneer de minister van VWS vanuit haar stelselverantwoordelijkheid bij zorgverzekeraars moet ingrijpen om zorg in de regio beschikbaar te houden en de Kamer hierover voor de begrotingsbehandeling te informeren en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 86 was nr. 80 (31016). De voorzitter: De motie-Leijten (31016 nr. 83) is in die zin gewijzigd dat zij thans luidt: Motie De Kamer gehoord de beraadslaging constaterende dat niet helder is wat onder basiszorg wordt verstaan en hoe zorgplicht moet worden gedefinieerd laat staan hoe zorgplicht precies ingevuld moet worden; van mening dat zonder heldere invulling van deze belangrijke definities het onmogelijk is om beleid te maken te toetsen of af te dwingen; verzoekt de regering een heldere definitie te formuleren voor de term "zorgplicht"; verzoekt voorts het Kwaliteitsinstituut in overleg met het veld te laten onderzoeken of er een heldere definitie voor de term "basiszorg" is te formuleren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 87 was nr. 83 (31016). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Bruins Slot/Bouwmeester (31016 nr. 86 was nr. 80). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Klein de Groep Kuzu/Öztürk Houwers 50PLUS GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bruins Slot/Pia Dijkstra (31016 nr. 81). De voorzitter: Ik constateer dat de aanwezige leden van de fracties van het CDA de ChristenUnie de SGP Klein 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Dik-Faber/Bouwmeester (31016 nr. 82). De voorzitter: Ik constateer dat de aanwezige leden van de fracties van de PVV de ChristenUnie de SGP Klein de Groep Kuzu/Öztürk 50PLUS GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Leijten (31016 nr. 87 was nr. 83). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Klein de Groep Kuzu/Öztürk 50PLUS GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.