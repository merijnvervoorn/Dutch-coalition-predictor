15 Stemmingen moties Eindtoets p.o. en overgang p.o. en vo Aan de orde zijn de stemmingen over moties ingediend bij het VAO Eindtoets p.o. en overgang p.o. en vo te weten: - de motie-Kwint over geen privatisering van de Centrale Eindtoets (31293 nr. 479); - de motie-Westerveld c.s. over doorstroming naar brede brugklassen zonder eindtoets of schooladvies (31293 nr. 480). (Zie vergadering van 5 september 2019.) De voorzitter: De motie-Westerveld c.s. (31293 nr. 480) is in die zin gewijzigd dat zij thans luidt: Motie De Kamer gehoord de beraadslaging constaterende dat de focus op de eindtoets kan leiden tot prestatiedruk en kansenongelijkheid doordat bijvoorbeeld een gedeelte van de kinderen schaduwonderwijs zal volgen; constaterende dat de onderwijsinspectie heeft aangetoond dat ook de focus op het schooladvies kan leiden tot kansenongelijkheid; constaterende dat in Nederland bijzonder vroeg wordt geselecteerd op onderwijsniveau; overwegende dat binnen het huidige systeem leerkrachten in het primair onderwijs moeten voorspellen hoe leerlingen in het voortgezet onderwijs functioneren terwijl leerkrachten in het voortgezet onderwijs hier beter zicht op hebben; verzoekt de regering het scenario uit te werken waarbij leerlingen zonder eindtoets of schooladvies doorstromen naar brede brugklassen en daar wordt gekeken op welk niveau de leerling doorstroomt; verzoekt de regering tevens dit scenario mee te nemen in de langetermijnvisie van dit kabinet over de eindtoets en schooladvisering en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 481 was nr. 480 (31293). Ik stel vast dat wij hier nu over kunnen stemmen. In stemming komt de motie-Kwint (31293 nr. 479).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV FvD en vKA voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Westerveld c.s. (31293 nr. 481 was nr. 480). De voorzitter: Ik constateer dat de leden van de fracties van de SP de PvdA GroenLinks de PvdD DENK de SGP en vKA voor deze gewijzigde motie hebben gestemd en de leden van de overige fracties ertegen zodat zij is verworpen.