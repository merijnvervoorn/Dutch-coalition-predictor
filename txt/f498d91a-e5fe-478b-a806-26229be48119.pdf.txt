23 Stemming motie Media Aan de orde is de stemming over een aangehouden motie ingediend bij het VAO Media te weten: - de motie-Paternotte/Van der Molen over benoemingsprocedures voor het Commissariaat voor de Media onafhankelijk van politieke bemoeienis (32827 nr. 108). (Zie vergadering van 6 juli 2017.) De voorzitter: De motie-Paternotte/Van der Molen (32827 nr. 108) is in die zin gewijzigd dat zij thans luidt: Motie De Kamer gehoord de beraadslaging constaterende dat in het Advies Verkenning benoemingen wordt gehecht aan voldoende afstand van de minister tot het wervings- en selectieproces; voorts constaterende dat de staatssecretaris voornemens is voor de benoemingsprocedure voor leden van het Commissariaat voor de Media te kijken naar de constructies bij andere toezichthouders; overwegende dat de onafhankelijkheid van de leden van het Commissariaat voor de Media gewaarborgd dient te zijn juist vanwege diens rol bij de bewaking van de informatievrijheid in voorkomend geval ook jegens de politiek; verzoekt de regering de procedure voor het benoemen herbenoemen en ontslaan van leden van het Commissariaat voor de Media zodanig in te richten dat volstrekte onafhankelijkheid van politieke bemoeienis gewaarborgd is; verzoekt de regering tevens bij de constructie van andere toezichthouders te bezien hoe geleerd kan worden van de procedure voor benoeming herbenoeming en ontslag van leden van de Autoriteit Persoonsgegevens en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 119 was nr. 108 (32827). Ik stel vast dat wij hier nu over kunnen stemmen. De voorzitter: Mevrouw Agema wil iets zeggen.Mevrouw Agema (PVV): Dank u wel voorzitter. Wij wensen geacht te worden tegen de motie op stuk nr. 854 (29689) onder punt 17 de moties VAO Pakketbeheer gestemd te hebben. De voorzitter: De motie blijft verworpen. Van deze opmerking wordt aantekening gemaakt en zij komt in de Handelingen te staan. In stemming komt de gewijzigde motie-Paternotte/Van der Molen (32827 nr. 119 was nr. 108). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de VVD de SGP het CDA de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. We zijn aan het eind gekomen van de stemmingen. Ik verzoek jullie op weg naar jullie kamers een lespakket van 27 kinderen van de Internationale School in Den Haag in ontvangst te nemen. Het gaat om een lespakket voor scholieren van groep 7 en 8 van de basisschool over de Tweede Kamer. Als u dat koffertje zelf niet hoeft te gebruiken kunt u het altijd aan andere kinderen geven bij eventuele werkbezoeken. De vergadering wordt enkele ogenblikken geschorst.