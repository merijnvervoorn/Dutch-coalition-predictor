8 Stemming Wet bestuurlijke harmonisatie beroepsonderwijs Aan de orde is de stemming in verband met het wetsvoorstel Wijziging van de Wet educatie en beroepsonderwijs en de Wet op het voortgezet onderwijs in verband met een vereenvoudiging van de bestuurlijke inrichting van het stelsel voor beroepsonderwijs door omvorming van het aoc tot verticale scholengemeenschap en een andere invulling van bevoegd gezag (Wet bestuurlijke harmonisatie beroepsonderwijs) (35606). (Zie vergadering van 16 juni 2021.) De voorzitter: Bij de stemmingen op dinsdag 22 juni jongstleden heeft de heer Peters verzocht om een advies van de Raad van State inzake het wetsvoorstel en uitstel van de stemming. Dit bleek gebaseerd te zijn op een misverstand en het wetsvoorstel komt nu in stemming. In stemming komt het wetsvoorstel. De voorzitter: Ik constateer dat de leden van de fracties van GroenLinks Volt DENK de PvdA Fractie Den Haan D66 de ChristenUnie de VVD de SGP het CDA JA21 BBB de PVV en Groep Van Haga voor dit wetsvoorstel hebben gestemd en de leden van de overige fracties ertegen zodat het is aangenomen.