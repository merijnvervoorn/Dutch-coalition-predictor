7 Regeling van werkzaamheden (stemmingen) De voorzitter: We beginnen met het eerste deel van de regeling van werkzaamheden. Ik kan u mededelen dat we zo dadelijk ook gaan stemmen over de motie-Kuiken/Marcouch (19637 nr. 2057). Ik geef het woord aan de heer Van Gerven die mij iets heeft laten weten wat hij ook nog aan de Kamer wil vertellen namelijk over een motie die hij wil aanhouden bij de stemmingen over de begroting van VWS. De heer Van Gerven (SP): Het gaat om de motie over de declaraties van zorgbestuurders (34300-XVI nr. 37). Die houd ik aan. De voorzitter: Op verzoek van de heer Van Gerven stel ik voor zijn motie (34300-XVI nr. 37) aan te houden. Daartoe wordt besloten. De voorzitter: Dan gaan we nu stemmen.