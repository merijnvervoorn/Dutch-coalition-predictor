68 Stemmingen moties Handelsbevordering Aan de orde zijn de stemmingen over moties ingediend bij het VAO Handelsbevordering te weten: - de motie-Amhaouch c.s. over een taskforce voor handelsbevordering en economische ontwikkeling tussen Nederland en Afrika (34952 nr. 69); - de motie-Diks/Alkaya over de steun voor de inzet van de Colombiaanse regering voor een verzoeningsdialoog voortzetten (34952 nr. 70); - de motie-Diks/Van den Hul over bedrijven uitsluiten van de toegang tot handelsbevorderingsinstrumenten van de overheid (34952 nr. 71); - de motie-Diks over het reserveren van fondsmiddelen van het DFC&D voor natuur bossen wetlands en breder ecosysteembehoud (34952 nr. 72); - de motie-Diks over een onafhankelijke toezichthouder op de naleving van de OESO-richtlijnen (34952 nr. 73); - de motie-Van Haga over de uitfasering van de beschikbaarheid van het financieringsinstrumentarium voor exploratie en ontwikkeling van olie en gas (34952 nr. 74); - de motie-Voordewind c.s. over voor- en nadelen van de handel met de Mercosur-landen (34952 nr. 75); - de motie-Ouwehand over publiceren van de geconsolideerde tekst van het vrijhandelsakkoord (34952 nr. 76). (Zie vergadering van heden.) De voorzitter: Op verzoek van mevrouw Diks stel ik voor haar moties (34952 nrs. 70 en 72) aan te houden. Daartoe wordt besloten. De voorzitter: De motie-Diks (34952 nr. 73) is in die zin gewijzigd dat zij thans luidt: Motie De Kamer gehoord de beraadslaging constaterende dat de naleving van de OESO-richtlijnen in het kader van het Nederlandse instrumentarium voor handelsbevordering momenteel wordt getoetst door de RVO een overheidsorganisatie; constaterende dat VNO-NCW en maatschappelijke organisaties hebben aangegeven het van belang te vinden dat de overheid niet zelf de inzet van haar instrumentarium keurt; verzoekt de regering de mogelijkheid en wenselijkheid van een onafhankelijke toezichthouder op de naleving van de OESO-richtlijnen bij de inzet van het handelsbevorderings-instrumentarium te onderzoeken en de Kamer hierover bij de begroting te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 77 was nr. 73 (34952). Ik stel vast dat wij hier nu over kunnen stemmen. In stemming komt de motie-Amhaouch c.s. (34952 nr. 69). De voorzitter: Ik constateer dat de leden van de fracties van DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Diks/Van den Hul (34952 nr. 71). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Diks (34952 nr. 77 was nr. 73). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga (34952 nr. 74). De voorzitter: Ik constateer dat de leden van de fracties van de VVD de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Voordewind c.s. (34952 nr. 75). De voorzitter: Ik constateer dat deze motie met algemene stemmen is aangenomen. In stemming komt de motie-Ouwehand (34952 nr. 76). De voorzitter: Ik constateer dat deze motie met algemene stemmen is aangenomen.