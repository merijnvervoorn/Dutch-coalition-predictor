29 Stemmingen Voorjaarsnota Aan de orde zijn de stemmingen over moties ingediend bij het debat over de Voorjaarsnota 2012 (inclusief het onderwerp CPB-cijfers) te weten: - de motie-Plasterk over uit de begroting laten van de forensentaks (33280 nr. 6); - de motie-Plasterk over niet invoeren van de eigen bijdrage verblijfskosten (33280 nr. 7); - de motie-Tony van Dijck over ongedaan maken van de verlaging van de NHG-kostengrens (33280 nr. 8); - de motie-Voordewind/Slob over geen indexatie van de uitvoeringskosten voor de contractloonstijging (33280 nr. 9); - de motie-Voordewind/Slob over de teruglopende onderwijsbudgetten (33280 nr. 10). (Zie vergadering van 4 juli 2012.) De voorzitter: De motie-Voordewind/Slob (33280 nr. 9) is in die zin gewijzigd dat zij thans luidt: Motie De Kamer gehoord de beraadslaging overwegende dat de regering gedurende twee jaar geen indexatie van de uitvoeringskosten van UWV en SVB toepast voor contractloonstijging; spreekt uit dat de regering in 2013 óók geen indexatie van de uitvoeringskosten toepast voor contractloonstijging voor de overige budgetgefinancierde zbo's en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 11 was nr. 9 (33280). Ik stel vast dat wij hier nu over kunnen stemmen. Ik geef gelegenheid tot het afleggen van een stemverklaring vooraf. Mevrouw Thieme (PvdD): Voorzitter. In de motie-Plasterk op stuk nr. 6 wordt gevraagd om de forensentaks uit de begroting van 2013 te laten. Ook mijn fractie wil geen invoering van de forensentaks maar vindt het plan van de Partij van de Arbeid om een demissionair kabinet een dekking naar eigen keuze te bieden onverstandig. Daarom zal mijn fractie tegen de motie stemmen. In stemming komt de motie-Plasterk (33280 nr. 6).De voorzitter: Ik constateer dat de aanwezige leden van de fracties van de SP de PvdA en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Plasterk (33280 nr. 7). De voorzitter: Ik constateer dat de aanwezige leden van de fracties van de SP de PvdD de PvdA en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Tony van Dijck (33280 nr. 8). De voorzitter: Ik constateer dat de aanwezige leden van de fracties van de PvdD en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Voordewind/Slob (33280 nr. 11 was nr. 9). De voorzitter: Ik constateer dat de aanwezige leden van de fracties van D66 GroenLinks de VVD de SGP de ChristenUnie het CDA de groep Kortenoeven/Hernandez en het lid Brinkman voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Voordewind/Slob (33280 nr. 10). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.