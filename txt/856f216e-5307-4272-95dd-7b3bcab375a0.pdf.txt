3 Vragenuur Vragen van het lid Van Klaveren aan de minister van Binnenlandse Zaken en Koninkrijkrelaties over het bericht “Kabinet stopt registratie dubbele nationaliteit”. De heer Van Klaveren (PVV): Voorzitter. Afgelopen vrijdag heeft de ministerraad ingestemd met het voornemen om te stoppen met de registratie van de dubbele nationaliteit van personen geboren in Nederland. Veel mensen zouden kunnen denken dat deze maatregel betekent dat er straks geen sprake meer is van een dubbele nationaliteit dat mensen bijvoorbeeld hun Turkse of Marokkaanse nationaliteit kwijtraken omdat we die niet meer registeren. Dit is echter absoluut niet het geval. De dubbele nationaliteit blijft gewoon bestaan we schrijven het alleen niet meer op. Dit is om verschillende redenen een zeer onzinnige en ondoordachte maatregel. Ten eerste. Wanneer de feiten niet geregistreerd worden zoals ze werkelijk zijn bijvoorbeeld wanneer iemand nog een tweede nationaliteit heeft komt dit de betrouwbaarheid van de gemeentelijke basisadministratie niet ten goede. Graag horen wij van de minister waarom hij de betrouwbaarheid van de GBA aantast. Ten tweede gebruikt de overheid de gegevens over een of meer nationaliteiten voor het opsporen van inkomen en vermogen in de landen waarvan de persoon in kwestie een nationaliteit heeft. Alleen al vorig jaar is er bijvoorbeeld in de bijstand voor maar liefst 10 miljoen euro aan vermogen in het buitenland verzwegen. Het ging voornamelijk om tweede huizen in bijvoorbeeld Marokko of Turkije. Gelukkig is dit relatief goed op te sporen onder andere door de registratie van de dubbele nationaliteit. Dit kabinet van VVD en PvdA gaat fraude nu dus echter gemakkelijker maken. Een simpele vraag aan de minister: waarom doet u dit? Hoe gaat u straks die fraudecontroles uitvoeren? Ten slotte. Het niet langer registeren van de dubbele nationaliteit zal ook het denaturaliseren van bijvoorbeeld terroristen met een tweede nationaliteit naast de Nederlandse veel en veel moeilijker maken. De PVV hoort graag waarom de minister het moeilijker maakt om van terroristen de Nederlandse nationaliteit af te pakken. Kan de minister garanderen dat deze ondoordachte maatregel van het kabinet de uitvoering van de Rijkswet op het Nederlanderschap niet in de weg staat? Minister Plasterk: Voorzitter. Op dit moment is het de praktijk dat wanneer kinderen in Nederland worden geboren uit Nederland ouders die ook een andere nationaliteit hebben bijvoorbeeld de Marokkaanse of de Finse er automatisch wordt geregistreerd dat deze kinderen Nederlander zijn maar ook Fin of Marokkaan. Dat kan generaties lang automatisch zo doorgaan zelfs wanneer de ouders dit niet wensen. Aan die praktijk willen wij met dit voorstel een einde maken. De heer Van Klaveren signaleert terecht dat aan die enkele registratie geen rechten of plichten wordt ontleend.Dat is belangrijk voor mensen die de dubbele nationaliteit hebben want zij houden die. Wanneer zij in verband met erfrecht of om andere redenen hechten aan hun Finse of Marokkaanse nationaliteit blijft dat zo. Die nationaliteit wordt geregistreerd door het consulaat van het betreffende land. Zo ziet het voorstel eruit. Het betreft overigens een nota van wijziging dus dit voorstel kan na advies van de Raad van State nog ten volle in de Kamer besproken worden. Dan kom ik bij de drie bezwaren van de heer Van Klaveren. Ten eerste de betrouwbaarheid van de GBA. Die is 100% wanneer er wordt gesignaleerd dat deze uit Nederlandse ouders geboren kinderen Nederlander zijn. Die betrouwbaarheid neemt eerder toe dan af. Ten tweede. Bij de politie is geïnformeerd of het voor de opsporing uitmaakt dat dit gegeven niet langer in het bevolkingsregister staat. Het antwoord daarop was dat dit niet uitmaakt omdat de politie andere bestanden heeft waarin dit wordt bijgehouden daar waar dat nodig is voor de opsporing. Ten derde het punt van het denaturaliseren. Volgens artikel 14 lid 2 kan mensen die een terroristische activiteit vertoond hebben en daarvoor onherroepelijk veroordeeld zijn de Nederlandse nationaliteit worden afgenomen als zij nog een tweede nationaliteit hebben. Wij hebben ons hierover geïnformeerd bij de IND. Deze situatie heeft zich zegge en schrijve nul keer voorgedaan. De IND verwacht ook niet dat deze situatie zich veel zal voordoen. Mocht dat wel het geval zijn is altijd het enkele feit van de registratie in het bevolkingsregister onvoldoende om de eerste nationaliteit te kunnen ontnemen. Dan zal de IND zich dus sowieso moeten baseren op andere onderliggende dossiers. Dergelijke dossiers zijn in het geval van een terrorist altijd aanwezig. De heer Van Klaveren (PVV): Er worden gegevens achterwege gelaten als deze wijziging wordt doorgevoerd. Dat maakt het minder compleet. Het wordt bewust verzwegen. Verder gaat het bij fraude opsporen en dergelijke niet alleen om de politie maar ook om instanties als sociale zaken. Dan kom ik op het denaturaliseren van terroristen. Dat er op een bepaald punt niet geregistreerd wordt maakt het alleen maar lastiger. De minister gaf net zelf aan dat er bij verschillende instanties verschillende aanwijzingen moeten zijn dat iemand gedenaturaliseerd kan worden als hij meerdere nationaliteiten heeft. Dat maakt de minister dus lastiger. Dit kabinet gaat niet langer de feiten over de dubbele nationaliteit registreren maar de boel opzettelijk verzwijgen. Dit doet het vanwege de gevoelens van mensen die niet blij zijn met hun dubbele nationaliteit. Het niet registeren daarvan lost echter niets op zoals de minister net ook zei. Die dubbele nationaliteit blijft immers bestaan. Verder blijkt uit een quickscan van enige tijd geleden dat maar liefst 92% van de gemeenten helemaal geen klacht heeft ontvangen van burgers over de registratie van hun dubbele nationaliteit. Op welke cijfers baseert de minister zich dus? Dit kabinet gaat het eenvoudiger maken voor bijstandsfraudeurs met verzwegen vermogens zoals een tweede huis in Turkije of Marokko. Dit kabinet gaat het dus veel en veel moeilijker maken om de Nederlandse nationaliteit af te pakken in geval van bijvoorbeeld terrorisme. Ten slotte wordt ook de bestrijding van gedwongen uithuwelijking en ontvoering van het land van die andere nationaliteit enorm tegengegaan om maar wat multiculturele ellende te noemen. Is de minister zich hiervan bewust?Plasterk Ziet en erkent hij de genoemde nadelen van het schrappen van de registratie van de dubbele nationaliteit? Minister Plasterk: De voorgelezen vervolgvraag staat niet in veel relatie tot het antwoord dat ik in eerste termijn heb geprobeerd te geven maar het verbaast mij ook vanuit het perspectief van de PVV dat men zich zo wenst te schikken naar de wens van bijvoorbeeld de koning van Marokko. Het gaat hier om Nederlanders. Hun ouders zijn Nederlanders. Misschien waren hun grootouders al Nederlanders. Nu moet de Nederlandse bevolkingsadministratie een hele rij wetboeken van vreemde mogendheden achter zich hebben staan om na te slaan of kinderen van rechtswege die vreemde nationaliteit verkrijgen. Wij zeggen: een kind van Nederlandse ouders dat in Nederland wordt geboren is een Nederlander. Dat is wat wij moeten weten. Dat is de grondslag van het voorliggende voorstel. Op de vraag of dat de opsporing bemoeilijkt heb ik eigenlijk al antwoord gegeven. Zowel de politie als de IND zegt dat dit niet het geval is. De heer Van Klaveren (PVV): De antwoorden zijn redelijk beperkt. Vandaar dat ik vervolgvragen stelde waar ik nu dus geen antwoord op krijg. Dat is jammer. Verder maakt het niet registreren van feiten een en ander minder compleet. Het enige wat wij willen is dat de bestaande feiten worden geregistreerd. Het registeren van feiten zoals het bestaan van een tweede nationaliteit naast de Nederlandse gaat dus straks niet meer gebeuren. Er kan alleen maar geconcludeerd worden dat de multiculturele correctheid van de PvdA op dit punt voor veel problemen gaat zorgen. De voorzitter: Gaat u afronden? De heer Van Klaveren (PVV): Ja. Dit kabinet gaat niet langer de feiten registreren maar wijzigt de wet in verband met gevoelens. Dit kabinet gaat bijstandsfraude met bijvoorbeeld een tweede huis in het land van die andere nationaliteit eenvoudiger maken. De voorzitter: Ik wil graag dat u gaat afronden mijnheer Van Klaveren. De heer Van Klaveren (PVV): En het laatste punt: dit kabinet maakt het dus lastiger om terroristen te denaturaliseren. Wat ons betreft is dit struisvogelpolitiek op hoog niveau. Wij vragen de minister dus met klem … De voorzitter: Iedereen heeft beperkte spreektijd. Ook u mijnheer Van Klaveren. Ik geef het woord aan de minister. De heer Van Klaveren (PVV): … om af te zien van deze maatregelen. Minister Plasterk: Nederlanders zijn Nederlanders. De regering vindt het onwenselijk dat honderden jaren aaneen mensen geregistreerd blijven worden ook tegen hun wens als hebbende een tweede nationaliteit. Daartoe strekt dit voorstel.De heer Fritsma (PVV): In Nederland wonen meer dan 1 miljoen mensen met een dubbele nationaliteit. Dat betekent niet zomaar iets. Dat betekent dat meer dan 1 miljoen mensen zich naast de Nederlandse wet ook aan een andere wet moeten houden bijvoorbeeld de Turkse of de Marokkaanse wet. Iedereen weet dat de Turkse of Marokkaanse wet niet hetzelfde is als de Nederlandse wet. Dus waarom kiest het kabinet ervoor om geen zicht te hebben op het aantal mensen dat zich naast de Nederlandse ook nog aan een andere wet moet houden? Minister Plasterk: Laat ik vooropstellen dat ik op geen enkele manier verantwoordelijk ben voor tweede nationaliteiten. Ten eerste is de Nederlandse regering dat sowieso niet. Dat is een zaak van regeringen van andere landen. Ten tweede voor zover iets al betrekking heeft op nationaliteiten dragen de collega’s van Justitie in de Nederlandse regering daar de verantwoordelijkheid voor. Het gaat mij om de Gemeentelijke Basisadministratie. Wij kiezen ervoor om daarin te registreren of iemand alle rechten en plichten heeft die het Nederlanderschap met zich meebrengt. Daarvoor is het van belang dat het Nederlanderschap wordt genoteerd. Wij vinden het niet wenselijk dat eeuwenlang genoteerd blijft worden dat verre voorouders wellicht uit een ander land afkomstig zijn geweest. De voorzitter: Dank voor uw komst naar de Kamer.