75 Stemmingen moties Verbod op kolen bij elektriciteitsproductie Aan de orde zijn de stemmingen over moties ingediend bij de behandeling van het wetsvoorstel Regels voor het produceren van elektriciteit met behulp van kolen (Wet verbod op kolen bij elektriciteitsproductie) te weten: - de motie-Beckerman c.s. over geld naar werknemers van gesloten kolencentrales (35167 nr. 10); - de motie-Van der Lee c.s. over een duurzaam alternatief als aanvulling op duurzame biomassa bij de Amercentrale (35167 nr. 11); - de motie-Sienot/Van Weyenberg over het starten met van-werk-naar-werktrajecten (35167 nr. 12); - de motie-Yeşilgöz-Zegerius c.s. over individuele plannen van aanpak voor medewerkers na sluiting van de kolencentrale (35167 nr. 13); - de motie-Yeşilgöz-Zegerius c.s. over een prognose van het aandeel elektriciteit via constante energiebronnen (35167 nr. 14); - de motie-Yeşilgöz-Zegerius/Agnes Mulder over onderzoek naar de mogelijke rol van kernenergie in de energiemix (35167 nr. 15); - de motie-Dik-Faber/Sienot over duurzaamheidseisen voor niet-gesubsidieerde biomassa (35167 nr. 16); - de motie-Dik-Faber/Sienot over geen negatief klimaateffect wanneer kolencentrales overschakelen op een vervangende brandstof (35167 nr. 17). (Zie vergadering van heden.) De voorzitter: Op verzoek van mevrouw Dik-Faber stel ik voor haar motie (35167 nr. 17) aan te houden. Daartoe wordt besloten. De voorzitter: De motie-Beckerman c.s. (35167 nr. 10) is in die zin gewijzigd dat zij thans luidt: Motie De Kamer gehoord de beraadslaging constaterende dat er door het streven naar vermindering CO-uitstoot kolencentrales gaan sluiten; 2 constaterende dat dit voor werknemers in de centrales in het vervoer en in de op- en overslag in de havens grote gevolgen heeft; overwegende dat bij de overgang naar alternatieve energiebronnen niet alle werknemers hun baan behouden enandere werknemers mogelijk een lager salaris gaan ontvangen; verzoekt de regering ervoor te zorgen dat er geld gaat naar de werknemers voor her- om- en bijscholing en dat er een financiële compensatie komt voor werknemers die hun baan kwijt raken of minder verdienen in nieuwe functie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 23 was nr. 10 (35167). De voorzitter: De motie-Van der Lee c.s. (35167 nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat er geen garantie is dat de Amercentrale in 2024 op 100% biomassa zal draaien; overwegende dat wanneer het niet lukt om de Amercentrale in 2024 op 100% duurzame biomassa te laten draaien de afnemers van de warmte en de overheid voor het blok worden gezet en de kolencentrale wellicht langer open moet blijven; verzoekt de regering ervoor zorg te dragen dat wanneer de Amercentrale in 2024 niet volledig op duurzame biomassa draait er een duurzaam alternatief voorhanden is voor het aan deze centrale gekoppelde warmtenet en zo nodig hiervoor zekerstellingen te eisen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 24 was nr. 11 (35167). De voorzitter: De motie-Dik-Faber/Sienot (35167 nr. 16) is in die zin gewijzigd dat zij thans is ondertekend door de leden DikFaber Sienot en Van der Lee en luidt: Motie De Kamer gehoord de beraadslaging constaterende dat in lijn met de afspraak in het regeerakkoord geen nieuwe subsidiebeschikkingen meer worden afgegeven voor het verstoken van biomassa ten behoevevan elektriciteitsopwekking maar nog wel voor de productie van warmte; overwegende dat voor het verkrijgen van SDE+-subsidies voor bij- en meestook van biomassa in kolencentrales moest worden voldaan aan duurzaamheidseisen; overwegende dat voor het gebruik van niet-gesubsidieerde biomassa in elektriciteits- en warmtecentrales nog geen duurzaamheidseisen gelden; verzoekt de regering na te gaan of en hoe kan worden geborgd dat zonder subsidie verstookte biomassa voor elektriciteits- en warmteproductie ook zal voldoen aan de eisen van het in ontwikkeling zijnde nieuwe duurzaamheidskader biomassa inclusief cascadering en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 25 was nr. 16 (35167). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Beckerman c.s. (35167 nr. 23 was nr. 10). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van der Lee c.s. (35167 nr. 24 was nr. 11). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Sienot/Van Weyenberg (35167 nr. 12). De voorzitter: Ik constateer dat deze motie met algemene stemmen is aangenomen. In stemming komt de motie-Yeşilgöz-Zegerius c.s. (35167 nr. 13). De voorzitter: Ik constateer dat deze motie met algemene stemmen is aangenomen.In stemming komt de motie-Yeşilgöz-Zegerius c.s. (35167 nr. 14). De voorzitter: Ik constateer dat de leden van de fracties van de SP 50PLUS de VVD de SGP het CDA en FvD voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. De stemmen staken. Mevrouw Yeşilgöz. Mevrouw Yeşilgöz-Zegerius (VVD): Voorzitter kan ik deze motie aanhouden? De voorzitter: Dat lijkt mij een heel goed idee. (Geroffel op de bankjes) De voorzitter: Op verzoek van mevrouw Yeşilgöz-Zegerius stel ik voor haar motie (35167 nr. 14) aan te houden. Daartoe wordt besloten. In stemming komt de motie-Yeşilgöz-Zegerius/Agnes Mulder (35167 nr. 15). De voorzitter: Ik constateer dat de leden van de fracties van de VVD de SGP het CDA de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Dik-Faber c.s. (35167 nr. 25 was nr. 16). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen.