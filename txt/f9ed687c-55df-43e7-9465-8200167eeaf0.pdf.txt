9 Stemmingen moties Zorgplicht kinderarbeid Aan de orde zijn de stemmingen over moties ingediend bij de behandeling van het Voorstel van wet van het lid Van Laar houdende de invoering van een zorgplicht ter voorkoming van de levering van goederen en diensten die met behulp van kinderarbeid tot stand zijn gekomen (Wet zorgplicht kinderarbeid) te weten: - de motie-Voordewind/Van Veldhoven over het op vrijwillige basis openstellen van het register vanaf 2018 (34506 nr. 22); - de motie-Voordewind/Servaes over leefbaar loon als voorwaarde binnen een aangescherpt inkoopbeleid van de overheid (34506 nr. 23); - de motie-Servaes/Voordewind over wetgeving om dwangarbeid en moderne slavernij te bestrijden (34506 nr. 24). (Zie vergadering van 25 januari 2017.) De voorzitter: Op verzoek van de heer Servaes stel ik voor zijn motie (34506 nr. 24) aan te houden. Daartoe wordt besloten. In stemming komt de motie-Voordewind/Van Veldhoven (34506 nr. 22). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Houwers Monasch de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Voordewind/Servaes (34506 nr. 23). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Houwers Monasch en de ChristenUnie voor deze motie hebben gestemd en de aanwezige leden van de overige fracties ertegen zodat zij is aangenomen.