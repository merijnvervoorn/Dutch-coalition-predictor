7 Regeling van werkzaamheden (stemmingen) De voorzitter: Voordat wij gaan stemmen geef ik mevrouw Van Toorenburg namens het CDA het woord. Mevrouw Van Toorenburg (CDA): Dank u wel voorzitter. Heel kort. Wij zouden graag uitstel willen hebben van de stemmingen onder punt 3 over de brief van het Presidium over de aanbevelingen van de werkgroep Integriteit leden van de Tweede Kamer omdat wij hierover graag een gesprek zouden willen voeren bij de Raming. De voorzitter: Heeft iemand bezwaar tegen het verzoek van mevrouw Van Toorenburg om niet te stemmen over de brief van het Presidium? Dat is niet het geval. De heer Voordewind namens de ChristenUnie. De heer Voordewind (ChristenUnie): Ik zou graag bij de stemming onder punt 21 over de moties ingediend bij het debat over de onveilige werksituaties in asc's de motie op stuk nr. 2490 (19637) aanhouden. De voorzitter: Op verzoek van de heer Voordewind stel ik voor zijn motie (19637 nr. 2490) aan te houden. Daartoe wordt besloten.