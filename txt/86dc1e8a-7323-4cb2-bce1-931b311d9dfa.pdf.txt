19 Stemmingen moties Begroting Buitenlandse Zaken Aan de orde zijn de stemmingen over aangehouden moties ingediend bij de behandeling van het wetsvoorstel Vaststelling van de begrotingsstaten van het Ministerie van Buitenlandse Zaken (V) voor het jaar 2016 te weten: - de motie-Ten Broeke/Servaes over schuiven in de vrijwillige afdrachten aan internationale organisaties (34300-V nr. 19); - de motie-Ten Broeke/Servaes over zachte leningen en handelspreferenties voor eersteopvanglanden (34300-V nr. 20); - de motie-Wassenberg over ecocide toevoegen aan het Statuut van Rome inzake het Internationaal Strafhof (34300V nr. 36). (Zie vergadering van 19 november 2015.) De voorzitter: De motie-Wassenberg (34300-V nr. 36) is in die zin gewijzigd dat zij thans luidt: Motie De Kamer gehoord de beraadslaging constaterende dat het Internationaal Strafhof in Den Haag de bevoegdheid heeft om genocide agressie foltering en misdaden tegen de menselijkheid internationaal te berechten; overwegende dat het toebrengen van ernstige schade aan natuur en milieu de leefbaarheid van de aarde bedreigt en veel slachtoffers veroorzaakt; overwegende dat het toebrengen van ernstige schade aan het milieu op dit moment alleen strafbaar is wanneer dit plaatsvindt tijdens een internationaal gewapend conflict (artikel 8.2.b (iv) van het Statuut van Rome); constaterende dat het toevoegen van ecocide aan de bevoegdheden van het Internationaal Strafhof deze omissie in de internationale wetgeving kan dichten; constaterende dat er al een uitgewerkt voorstel ligt om het grootschalig schade toebrengen aan ecosystemen aan te merken als een internationale misdaad tegen de vrede; verzoekt de regering ervoor te pleiten ecocide toe te voegen aan het Statuut van Rome inzake het Internationaal Strafhof en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 44 was nr. 36 (34300-V). Ik stel vast dat wij hier nu over kunnen stemmen. In stemming komt de motie-Ten Broeke/Servaes (34300-V nr. 19). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD de Groep Kuzu/Öztürk Houwers Van Vliet 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ten Broeke/Servaes (34300-V nr. 20). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein de Groep Kuzu/Öztürk Houwers Van Vliet 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Wassenberg (34300V nr. 44 was nr. 36). De voorzitter: Ik constateer dat de aanwezige leden van de fracties van 50PLUS GroenLinks en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.