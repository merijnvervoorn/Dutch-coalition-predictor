5 Brief opvolging Griffier Aan de orde is de stemming in verband met de brief van het Presidium over de opvolging van de Griffier (34171 nr. 2). De voorzitter: Ik stel voor in afwijking van het Reglement van Orde niet schriftelijk te stemmen maar met toepassing van de regeling zoals vastgelegd in Kamerstuk 24663 conform de voorstellen van het Presidium te besluiten en mevrouw R.G.K. Voss per 1 september 2015 voor te dragen ter vervulling van de vacature van Griffier en haar met ingang van 1 juli 2015 te benoemen tot opvolgend Griffier van de Tweede Kamer. Daartoe wordt besloten. (Geroffel op de bankjes) De voorzitter: Ik stel vast dat mevrouw Voss met ingang van 1 juli is benoemd tot opvolgend Griffier van de Tweede Kamer en dat zij na het afscheid van de huidige Griffier op 1 september aanstaande als Griffier van de Tweede Kamer zal worden beÃ«digd. Ik feliciteer mevrouw Voss namens alle leden en alle medewerkers met haar benoeming. De vergadering wordt enkele ogenblikken geschorst.