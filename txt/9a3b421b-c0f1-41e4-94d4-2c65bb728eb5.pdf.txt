7 Stemming Initiatiefwetsvoorstel Wet flexibilisering ingangsdatum AOW Aan de orde is de stemming in verband met het Voorstel van wet van het lid Klein tot wijziging van de Algemene Ouderdomswet en de Participatiewet in verband met de introductie van de mogelijkheid het AOW-ouderdomspensioen geheel of gedeeltelijk eerder of later te laten ingaan (Wet flexibilisering ingangsdatum AOW) (34414). (Zie vergadering van 25 januari 2017.) In stemming komt het wetsvoorstel. De voorzitter: Ik constateer dat de aanwezige leden van de fracties van D66 Klein Houwers en de Groep Bontes/Van Klaveren voor dit wetsvoorstel hebben gestemd en de aanwezige leden van de overige fracties ertegen zodat het is verworpen. De voorzitter: De motie onder het volgende punt van de stemmingslijst is overgenomen. Wij gaan door naar het volgende punt.