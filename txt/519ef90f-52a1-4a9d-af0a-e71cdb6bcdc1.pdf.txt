23 Stemming motie Situatie aardbevingen in Groningen Aan de orde is de stemming over een aangehouden motie ingediend bij het debat over de situatie met betrekking tot aardbevingen in Groningen te weten: - de gewijzigde motie-Van Veldhoven c.s. over NoordNederland als grootschalige pilot voor nieuwe concepten van energiezuinige bouw (33529 nr. 86 was nr. 74). (Zie vergadering van 9 oktober 2014.) De voorzitter: De gewijzigde motie-Van Veldhoven (33529 nr. 86 was nr. 74) is in die zin nader gewijzigd dat zij thans is ondertekend door de leden Van Veldhoven Jan Vos Van Tongeren en Dik-Faber en luidt: De Kamer gehoord de beraadslaging overwegende dat als gevolg van de aardbevingsproblematiek aan een groot aantal woningen herstel- en/of preventiewerkzaamheden zullen moeten worden verricht; overwegende dat Noord-Nederland al geruime tijd de ambitie heeft om de woningvoorraad op grote schaal te verduurzamen (zoals onder andere blijkt uit de Green Deal Noord-Nederland en de ambitie uit het collegeprogramma Groningen om 100.000 woningen te verduurzamen); overwegende dat in het energieakkoord een aantal bouwbedrijven zich heeft verbonden aan de opgave om energieneutrale woningen te realiseren tegen kosten vergelijkbaar met de maandelijkse energierekening; overwegende dat investeren in verduurzaming van woningen een impuls voor de woningwaarde innovatie en werkgelegenheid in Noord-Nederland betekent evenals op termijn een sterke verlaging van de lasten voor bewoners; verzoekt de regering om met de provincie Groningen de initiatiefnemers van de Stroomversnelling en met alle overige betrokken partijen ervoor te zorgen dat het Noorden een grootschalige pilot kan worden voor nieuwe concepten van zeer energiezuinige dan wel CO-neutrale bouw en 2 daarmee gelijktijdig de werkgelegenheid in Noord-Nederland blijvend te versterken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 89 was nr. 86 (33529). Ik stel vast dat wij hier nu over kunnen stemmen.In stemming komt de nader gewijzigde motie-Van Veldhoven c.s. (33529 nr. 89 was nr. 86). De voorzitter: Ik constateer dat de aanwezige leden van de fracties van de ChristenUnie de SGP 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. Mevrouw Van Veldhoven (D66): Nu mijn motie over meer energiezuinige bouw is aangenomen ontvang ik graag een brief van het kabinet over de uitvoering ervan. De voorzitter: Ik zal het stenogram van dit gedeelte van de vergadering doorgeleiden naar het kabinet. Ik schors nu de vergadering zodat u collega Van Hijum kunt feliciteren met zijn koninklijke onderscheiding en afscheid van hem kunt nemen. De vergadering wordt enkele ogenblikken geschorst. Voorzitter: Van Raak