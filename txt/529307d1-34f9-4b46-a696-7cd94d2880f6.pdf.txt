84 Stemmingen Aan de orde is de stemming over een aangehouden motie ingediend bij het debat over de structuurvisie Infrastructuur en Ruimte te weten: de motie-Slob/Grashoff over een nieuwe quickscan (32660 nr. 8). (Zie vergadering van 28 april 2011.) De voorzitter: De motie-Slob/Grashoff (32660 nr. 8) is in die zin gewijzigd dat zij thans luidt: Motie De Kamer gehoord de beraadslaging constaterende dat er sprake is van forse reizigersgroei op de regionale spoorverbindingen en dat verschillende van deze verbindingen aanlopen tegen capaciteitsgrenzen zoals Zwolle-Emmen Arnhem-Elst en Arnhem-Doetinchem; constaterende dat verschillende regio's wensen hebben voor uitbreiding van regionale stoptreindiensten niet alleen op de gedecentraliseerde lijnen maar ook op het hoofdrailnet; constaterende dat de Nationale Markt- en Capaciteitsanalyse zowel voor de regionale spoordiensten op het hoofdrailnet als op de gedecentraliseerde lijnen geen overzicht van de aard en omvang van knelpunten per traject geeft en daardoor nog niet voorziet in de in de motie-Cramer c.s. (32123-A nr. 61) gevraagde actualisatie van de quickscan regionaal spoor; verzoekt de regering in samenwerking met de decentrale overheden een nieuwe quickscan te doen naar de markt en capaciteit van regionale spoordiensten op zowel het gedecentraliseerde net als het hoofdrailnet en de resultaten hiervan uiterlijk najaar 2012 te presenteren en gaat over tot de orde van de dag. Naar mij blijkt wordt deze gewijzigde motie voldoende ondersteund. Zij krijgt nr. 18 (32660). Ik stel vast dat wij hierover nu kunnen stemmen. In stemming komt de gewijzigde motie-Slob/Grashoff (32660 nr. 18). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.Dames en heren waarde medeleden. Het is mooi geweest. Dat bedoel ik letterlijk en figuurlijk. Figuurlijk omdat wij na een periode van vaak keihard werken even wat stoom kunnen afblazen. Letterlijk omdat wij naar mijn mening een veelbewogen parlementair jaar afronden. Bewogen omdat de emoties soms hoog opliepen maar ook omdat wij ons betrokken voelden bij het verdriet en geluk van collega's en medewerkers. Het was het eerste parlementaire jaar na de verkiezingen in 2010. Nederland wordt geregeerd door een minderheidskabinet dat steunt op een regeerakkoord en een gedoogakkoord. Een minderheidskabinet dat wij in deze vorm eigenlijk nog niet eerder hebben meegemaakt en met een verhouding in zetels die zorgt voor meer spanning in de politieke arena dan in de periode hiervoor. Er is heel veel werk verzet vooral in het afgelopen halfjaar. De Voorjaarsnota de jaarstukken de raming van de Kamer om maar enkele voorbeelden te noemen zijn allemaal behandeld en afgehandeld. Daarnaast heeft ook het wetgevingsproces het afgelopen jaar niet stilgelegen. Integendeel: sinds het zomerreces van 2010 zijn er 266 wetsvoorstellen en 2 initiatiefvoorstellen ingediend. Het aantal afgedane wetsvoorstellen bedraagt 275. Verder noem ik de hoorzittingen en de activiteiten van twee tijdelijke commissies in het kader van de toekomst en onderzoeksagenda van de Kamer. Ook op het gebied van de korte en actuele debatten is het een en ander gebeurd. Allereerst de naamgeving. De term "spoeddebat" leek verwarring te scheppen omdat de daarvoor aangemelde onderwerpen soms lange tijd op de agenda bleven staan. Daarom heeft de Kamer besloten om de naam te wijzingen in "dertigledendebat". Die naam geeft aan dat ook een minderheid van ten minste een vijfde van de leden een onderwerp op de agenda kan krijgen. Als wij de debatten onder beide namen bij elkaar optellen zijn er de afgelopen twaalf maanden tot en met vandaag 65 gehouden: 56 spoeddebatten en 9 dertigledendebatten. Het aantal interpellaties bedroeg 2 tegen 2 ingetrokken verzoeken. Er staan momenteel nog 7 spoeddebatten en dertigledendebatten op de lijst voor na het zomerreces ofwel op verzoek van de aanvrager ofwel wachtend op een brief of zeer recent aangevraagd. Wij zijn ook verdergegaan met het aanpassen van het vragenuurtje. Zolang ik mij kan herinneren was er kritiek op de vorm. Na een jarenlange discussie is er nu bij wijze van experiment een aanpassing. Er loopt nog een onderzoek onder bezoekers tv-kijkers en bezoekers van de website naar hun oordeel. Als wij de resultaten op een rij hebben zullen wij kijken of verdere aanpassingen wenselijk zijn. Voorts wil ik u niet onthouden dat het afgelopen jaar 139 mondelinge vragen zijn gesteld anderhalf maal zoveel als het jaar daarvoor in dezelfde tijd. Kortom: u bent hard werkende Kamerleden. Bij deze gelegenheid wil ik ook stilstaan bij de ondersteuning. Mede dankzij de grote inzet van fractiemedewerkers en medewerkers van de Kamer hebben wij ons werk kunnen doen. Daarvoor dank ik hen namens u allen hartelijk. (geroffel op de bankjes) De voorzitter: In het bijzonder wens ik enkele medewerkers die zeer ernstig ziek zijn heel veel sterkte toe.Ook een woord van dank richting de journalisten die ons aandachtig en kritisch volgen. Het resultaat daarvan is misschien niet iedereen altijd even welgevallig maar zonder hen zouden wij onze taak als volksvertegenwoordiging niet kunnen en willen uitoefenen. De eerste vergadering na het zomerreces van deze Kamer staat geagendeerd voor dinsdag 6 september 2011. Tegen die tijd heeft onze collega Myrthe Hilkens haar zetel weer afgestaan aan Nebahat Albayrak. Myrthe dank voor je inzet en alle goeds in je verdere carrière! (geroffel op de bankjes) De voorzitter: U weet echter dat 6 september 2011 onder het voorbehoud is dat de Kamer niet eerder terugkeert van het reces voor een spoedeisend debat. U bepaalt zelf of en wanneer dat nodig is. Wat wij hier met elkaar hebben gedaan is niet onopgemerkt gebleven. Een enkele keer kwamen wij letterlijk in beeld als opscheppers die niet hun zakken vulden maar wel hun borden. Publiciteit over het drankgebruik in de Kamer concentreerde zich deze keer op een uitbundige selectie van mineraalwater. Dat is wel eens anders geweest. Gelukkig ging verreweg de meeste aandacht uit naar de inhoud en de werkwijze. Dat zal na het reces niet anders zijn. Er is geen glazen bol voor nodig om zeker te weten dat u in het volgende parlementaire jaar weer hard zult moeten werken. Dat jaar begint natuurlijk weer echt op Prinsjesdag met de algemene politieke beschouwingen en de begrotingsbehandeling. Maar ook staat voor het najaar het openbare gedeelte van de parlementaire enquête naar het financieel stelsel op de agenda. Laten wij niet al te ver in de toekomst kijken. Voor dit moment beperk ik mij ertoe om u allen en met name degenen die vorig jaar in het zomerreces amper een rustig moment hebben gehad een goed reces toe te wensen. Sluiting 2.18 uur.