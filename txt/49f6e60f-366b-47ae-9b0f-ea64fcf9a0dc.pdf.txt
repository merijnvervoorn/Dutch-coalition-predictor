11 Stemmingen moties Actualisering van de diergezondheidsregels en enkele technische aanpassingen Stemmingen moties Actualisering van de diergezondheidsregels en enkele technische aanpassingen Aan de orde zijn de stemmingen over moties ingediend bij de behandeling van het wetsvoorstel Wijziging van de Wet dieren in verband met actualisering van de diergezondheidsregels en enkele technische aanpassingen te weten: - de motie-Holman over zo snel mogelijk invulling geven aan de convenanten en daarbij inzetten op een redelijke vergoeding voor de boeren voor bovenwettelijke eisen (35746 nr. 20); - de motie-Van Campen/Bromet over zich hardmaken voor verbetering van dierenwelzijn in de veehouderij in heel Europa (35746 nr. 21); - de motie-Flach over het doorstrepen van de jaartallen voor maatregelen in de tweede set die voor 2030 ingevoerd zouden kunnen worden (35746 nr. 22); - de motie-Flach/Grinwis over het ten minste tot twee weken na de geboorte individueel huisvesten van kalfjes (35746 nr. 23); - de motie-Grinwis c.s. over alle noodzakelijke voorbereidingen treffen om het convenant doorgang te kunnen laten (35746 nr. 24); - de motie-Vedder c.s. over het oprichten van een onafhankelijke autoriteit dierwaardige veehouderij (35746 nr. 25); - de motie-Vedder c.s. over onderzoeken hoe pilots op het gebied van dierenwelzijn vanuit het transitiefonds kunnen worden gefinancierd (35746 nr. 26); - de motie-Beckerman over bezien of minimumprijzen voor de boer wettelijk vast te leggen zijn (35746 nr. 27); - de motie-Beckerman over het beperken van de import van landbouwproducten met lagere dierenwelzijnseisen dan waaraan Nederlandse veehouders moeten voldoen (35746 nr. 28). (Zie wetgevingsoverleg van 11 maart 2024.) De voorzitter: Op verzoek van de heer Holman stel ik voor zijn motie (35746 nr. 20) aan te houden. Daartoe wordt besloten. De voorzitter: De motie-Flach/Grinwis (35746 nr. 23) is in die zin gewijzigd dat zij thans is ondertekend door de leden Flach Grinwis en Vedder en luidt: Motie De Kamer gehoord de beraadslagingconstaterende dat de regering voornemens is het individueel huisvesten van kalfjes vanaf zeven dagen na de geboorte te verbieden; overwegende dat wetenschappelijk onderzoek laat zien dat het weerstandsniveau van kalfjes rond de leeftijd van zeven dagen op een minimumniveau zit; overwegende dat zeker in de eerste twee weken na de geboorte de gezondheid van kalfjes kwetsbaar is en individuele aandacht nodig is; verzoekt de regering ruimte te geven aan dierhouders om met het oog op de diergezondheid kalfjes ten minste tot twee weken na de geboorte individueel te huisvesten en gaat over tot de orde van de dag. Zij krijgt nr. 35 was nr. 23 (35746). De motie-Beckerman (35746 nr. 27) is in die zin gewijzigd en nader gewijzigd dat zij thans is ondertekend door de leden Beckerman Grinwis Vedder en Flach en luidt: Motie De Kamer gehoord de beraadslaging constaterende dat de convenanttafel dierwaardige veehouderij als randvoorwaarde stelt dat bij producten met een hoger dierenwelzijn de meerprijs door afnemers en consumenten betaald wordt; constaterende dat het door nieuwe Europese wetgeving mogelijk is voor boeren supermarkten en andere ketenpartijen afspraken te maken om prijzen te verhogen die direct ten goede komen aan het verdienvermogen van de boer; verzoekt de regering om in het pakket maatregelen voor dierenwelzijn de ketenpartijen zoals de supermarkten en voedselindustrie dringend te adviseren nieuwe bindende afspraken te maken met de boer waarbij zij hun producten voor een hogere prijs kunnen afzetten; verzoekt de regering te onderzoeken welke wetgeving met als doel de vergoeding voor dierenwelzijnsmaatregelen voor de boeren te beschermen zoals de Franse wet EGalim 2 in Nederland ingesteld kan worden en gaat over tot de orde van de dag. Zij krijgt nr. 37 was nr. 27 (35746). De motie-Beckerman (35746 nr. 28) is in die zin gewijzigd en nader gewijzigd dat zij thans is ondertekend door de leden Beckerman en Grinwis en luidt: Motie De Kamergehoord de beraadslaging overwegende dat boeren in landen buiten Europa een oneerlijk concurrentievoordeel hebben ten opzichte van Nederlandse boeren onder meer door lagere dierenwelzijnsstandaarden; constaterende dat door het sluiten van handelsverdragen dit probleem groter kan worden; verzoekt de regering om in de aangekondigde maatregelen in te blijven zetten op maatregelen in Europees verband waarmee de import van landbouwproducten met lagere dierenwelzijnseisen dan waaraan Nederlandse veehouders moeten voldoen zo veel mogelijk worden beperkt en gaat over tot de orde van de dag. Zij krijgt nr. 39 was nr. 28 (35746). Ik stel vast dat wij nu over deze gewijzigde moties kunnen stemmen. De motie op stuk nr. 20 is aangehouden dus we gaan stemmen over de motie op stuk nr. 21. In stemming komt de motie-Van Campen/Bromet (35746 nr. 21). De voorzitter: Ik constateer dat deze motie met algemene stemmen is aangenomen. In stemming komt de motie-Flach (35746 nr. 22). De voorzitter: Ik constateer dat de leden van de fracties van NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Flach c.s. (35746 nr. 35 was nr. 23). De voorzitter: Ik constateer dat de leden van de fracties van de ChristenUnie de SGP het CDA BBB en FVD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Grinwis c.s. (35746 nr. 24). De voorzitter: Ik constateer dat de leden van de fracties van GroenLinksPvdA DENK D66 NSC de VVD de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Vedder c.s. (35746 nr. 25). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD deChristenUnie de SGP het CDA BBB JA21 FVD en de PVV voor deze motie hebben gestemd en de leden van de fractie van de PvdD ertegen zodat zij is aangenomen. In stemming komt de motie-Vedder c.s. (35746 nr. 26). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de fractie van de VVD ertegen zodat zij is aangenomen. In stemming komt de nader gewijzigde motie-Beckerman c.s. (35746 nr. 37 was nr. 27). De voorzitter: Ik constateer dat deze nader gewijzigde motie met algemene stemmen is aangenomen. In stemming komt de nader gewijzigde motie-Beckerman/Grinwis (35746 nr. 39 was nr. 28). De voorzitter: Ik constateer dat deze nader gewijzigde motie met algemene stemmen is aangenomen. Mevrouw Vedder. Mevrouw Vedder (CDA): De motie op stuk nr. 26 was ontraden dus ik zou daar graag een brief over ontvangen. De voorzitter: Prima. Ik zal het stenogram van dit deel van de vergadering doorgeleiden naar het kabinet.