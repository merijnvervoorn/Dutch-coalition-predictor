54 Stemming motie Veiligheid offshore olie- en gasactiviteiten Aan de orde is de stemming over een aangehouden motie ingediend bij de behandeling van het wetsvoorstel Wijziging van de Mijnbouwwet de Wet milieubeheer en de Wet op de economische delicten in verband met implementatie van richtlijn nr. 2013/30/EU van het Europees Parlement en de Raad van 12 juni 2013 betreffende de veiligheid van offshore olie- en gasactiviteiten en tot wijziging van richtlijn 2004/35/EG (PbEU 2013 L 178) te weten: - de motie-Ouwehand over uitsluiten van mijnbouw in Natura 2000-gebieden (34041 nr. 34). (Zie vergadering van 22 april 2015.) De voorzitter: De motie-Ouwehand (34041 nr. 34) is in die zin gewijzigd dat zij thans is ondertekend door de leden Ouwehand en Van Raan en luidt: Motie De Kamer gehoord de beraadslaging constaterende dat het huidige beleid is om geen windturbines te plaatsen in of nabij Natura 2000-gebieden; constaterende dat in de Structuurvisie Ondergrond beleid is ontwikkeld dat stelt dat op voorhand geen landschappelijke of cultureel waardevolle gebieden uitgesloten worden van (mijnbouw)activiteiten maar dat deze activiteiten niet de uitzonderlijke universele waarde van het werelderfgoed mogen aantasten; overwegende dat Natura 2000-gebieden niet alleen gevrijwaard moeten blijven van windturbines maar ook van mijnbouwactiviteiten waaronder gasboringen en zoutwinning; verzoekt de regering om uitsluiting van mijnbouwactiviteiten in of nabij Natura 2000-gebieden en gaat over tot de orde van de dag. Zij krijgt nr. 44 was nr. 34 (34041). Ik stel vast dat wij hier nu over kunnen stemmen. In stemming komt de motie-Ouwehand (34041 nr. 34). De voorzitter: Ik constateer dat de leden van de fracties van de SP GroenLinks BIJ1 Volt Fractie Den Haan de PvdA de PvdD Lid Gündoğan D66 en de ChristenUnie voor deze motie hebben gestemd en de leden van de fracties van DENK LidOmtzigt de VVD de SGP het CDA JA21 Groep Van Haga de PVV FVD en BBB ertegen zodat zij is verworpen.