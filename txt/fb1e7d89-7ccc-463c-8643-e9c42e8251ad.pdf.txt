21 Examens in het voortgezet onderwijs Aan de orde is het VAO Examens in het voortgezet onderwijs (AO d.d. 24/06). De voorzitter: Ik deel de heer Van der Linde mee dat de vergadering niet is geschorst. Ik heet de staatssecretaris van OCW van harte welkom. Ik geef het woord aan mevrouw Ypma. Zij ziet ervan af om het woord te voeren. Dan geef ik het woord aan de heer Beertema. Hij ziet er ook van af. Dan geef ik het woord aan de heer Rog. De heer Rog (CDA): Voorzitter. Of je nou voor de rekentoets bent of tegen de rekentoets uit de brief van de staatssecretaris is gebleken dat de resultaten van de rekentoets die in 2015 is afgenomen in het voortgezet onderwijs nog niet volledig beschikbaar zijn en dat de resultaten van de rekentoets die in 2015 is afgenomen in het middelbaar beroepsonderwijs in het geheel niet beschikbaar zijn. De CDA-fractie wil gesteund door vele andere fracties in de Kamer af van de onzekerheid voor volgend jaar voor scholieren in het voortgezet onderwijs en voor studenten in het mbo. Daarom dien ik de volgende motie in. Motie De Kamer gehoord de beraadslaging constaterende dat de Tweede Kamer en het kabinet slechts beschikken over voorlopige resultaten van de rekentoets 2015 uit het voortgezet onderwijs en dat er nog geen inzicht is in de volledige resultaten of analyse van de rekentoetsresultaten in het vo en mbo; voorts constaterende dat de Kamer nog geen gelegenheid heeft gehad om te debatteren over de aanvullende maatregelen zoals de toets voor leerlingen met ernstige rekenproblemen de overgangsperiode en mondelinge afname; overwegende dat het vanuit het perspectief van zorgvuldigheid onwenselijk is als leerlingen leraren en ouders tijdens een schooljaar geconfronteerd worden met wijzigingen in wet- en regelgeving; verzoekt de regering de rekentoets in het vo en mbo in het schooljaar 2015-2016 niet mee te laten wegen in de zak/slaagregeling en gaat over tot de orde van de dag. De voorzitter: Deze motie is voorgesteld door de leden Rog Jasper van Dijk Van Meenen Voordewind Grashoff Bisschop en Ouwehand.Zij krijgt nr. 247 (31289). Er hebben zich verder geen sprekers gemeld. De staatssecretaris heeft nog niet de tekst van de motie. Zullen we daar heel even op wachten? De staatssecretaris gaat staan en doet het uit zijn hoofd. Hij zal direct reageren op de ingediende motie. Staatssecretaris Dekker: Voorzitter. Ik heb bijna letterlijk onthouden wat de heer Rog allemaal heeft gezegd. Als u mij niet letterlijk overhoort voorzitter dan durf ik het wel aan om nu een advies te geven over de motie-Rog c.s. op stuk nr. 247. Je zou kunnen zeggen dat er sprake is van een interessante situatie. De CDA-fractie was eerst voor de invoering van de rekentoets. Vervolgens was zij tegen de invoering van de rekentoets. Nu lijkt het erop dat het CDA wel voor de invoering van de rekentoets is maar dan niet voor volgend jaar. Ik kan het niet helemaal volgen maar in die zin is er wel een verbetering ten opzichte van de eerdere inbreng van de CDA-fractie. Toch ontraad ik deze motie. We hebben de afgelopen jaren gemerkt dat scholen ook behoefte hebben aan rust aan zo min mogelijk verandering in het beleid en de regels ten aanzien van het rekenen. In 2012 hebben we het al eens uitgesteld. Bij uitstel zullen scholen juist minder werk maken van het rekenonderwijs in plaats van meer. De motivatie zakt dan in. Dat constateerde ook de commissie die tussentijds onderzoek heeft gedaan. Het is inderdaad zo dat in de brief de voorlopige cijfers voor het voortgezet onderwijs zijn opgenomen. Dat is ook altijd zo gecommuniceerd. De Kamer weet dat de definitieve cijfers eind september beschikbaar komen zo snel mogelijk na het zomerreces. Dan kunnen we ze ook goed analyseren. Als de definitieve cijfers aanleiding geven om iets te heroverwegen kan dat altijd op dat moment. Dit is echt niet het moment om te zeggen dat het volgend jaar niet zou moeten meetellen. De heer Rog (CDA): Ik reageer kort op het punt waarop de staatssecretaris het CDA uitdaagt. Ik kan richting de staatssecretaris aangeven dat het CDA tegen deze rekentoets is en blijft in de vorm waarin hij nu wordt aangeboden. Deze motie is inderdaad een beweging met name richting de Partij van de Arbeid. Die partij zit eigenlijk ook een beetje op de wip wat betreft de rekentoets. Wat ons betreft voeren we de discussie volgend jaar verder. Dat betekent uitstel en voor nu in ieder geval afstel. Het preadvies aan de Kamer is duidelijk. Het is aan de Kamer hoe hiermee om te gaan. De beraadslaging wordt gesloten. De voorzitter: We stemmen vanavond over de ingediende motie.