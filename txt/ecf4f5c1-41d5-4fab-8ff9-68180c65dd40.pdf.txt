20 Stemmingen moties Kwaliteitsaspecten beroepsonderwijs Aan de orde zijn de stemmingen over moties ingediend bij de behandeling van het wetsvoorstel Wijziging van de Wet educatie en beroepsonderwijs en de Wet educatie en beroepsonderwijs BES met betrekking tot enkele kwaliteitsaspecten in het beroepsonderwijs te weten: - de motie-Van Meenen/Mohandis over het instellen van een landelijke klachtencommissie voor het mbo (34347 nr. 18); - de motie-Jasper van Dijk over de interpretatie van artikel 8.1.4 van de Wet educatie en beroepsonderwijs (34347 nr. 19). (Zie vergadering van 29 september 2016.) In stemming komt de motie-Van Meenen/Mohandis (34347 nr. 18). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de fractie van de SGP ertegen zodat zij is aangenomen. In stemming komt de motie-Jasper van Dijk (34347 nr. 19). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Houwers de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.