27 Stemming Incidentele suppletoire begroting inzake Oekraïne Faciliteit Stemming Incidentele suppletoire begroting inzake Oekraïne Faciliteit Aan de orde is de stemming in verband met het wetsvoorstel Wijziging van de begrotingsstaat van het Ministerie van Financiën voor het jaar 2024 (Incidentele suppletoire begroting inzake Oekraïne Faciliteit) (36499). (Zie wetgevingsoverleg van 14 februari 2024.) De voorzitter: Er is een stemverklaring van de heer Tuinman van de fractie van BBB. Het woord is aan hem. De heer Tuinman (BBB): Voorzitter. Voor mijn fractie BBB staat het als een paal boven water dat de steun voor Oekraïne belangrijk is. Die is levensbelangrijk. Om die reden zullen wij de Incidentele suppletoire begroting inzake Oekraïne Faciliteit dan ook steunen. Wij zijn wel uiterst kritisch over hoe het WGO tot stand is gekomen. Een groot deel van de debatagenda is leeggemaakt voor het debat over de formatie maar het wetgevingsoverleg is in alle haast tussen twee plenaire debatten gedrukt en de voorbereidingstijd was zeer kort. Dit brengt een gedegen besluitvormingsproces voor ons in gevaar. Ook betreuren wij dat er niet kon worden gesneden in de huidige uitgaven zoals de Europese Green Deal om dit fonds uit te betalen. Het aangaan van gemeenschappelijke leningen moet voor ons een uitzondering blijven en mag nooit een permanent karakter krijgen. In stemming komt het wetsvoorstel. De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB en JA21 voor dit wetsvoorstel hebben gestemd en de leden van de overige fracties ertegen zodat het is aangenomen.