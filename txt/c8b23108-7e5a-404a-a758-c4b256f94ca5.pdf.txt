6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de moties ingediend bij de notaoverleggen over Sociaal minimum en kinderrechten en Luchtvaart en corona. Ik stel ook voor te stemmen over de aangehouden motiePaternotte/Stoffer (35300-XII nr. 55) de motie-Van Raan (31936 nr. 602) en de gewijzigde motie-Van der Staaij (25295 nr. 416). Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Van Gent namens de VVD. De heer Van Gent (VVD): Dank u wel mevrouw de voorzitter. We zouden eigenlijk vandaag stemmen over de gedragscode en het toezicht op de gedragscode maar daar leven binnen mijn fractie toch nog wel vragen over. Er zijn ook nog vraagtekens bij naar ik heb gemerkt ook bij een aantal andere fracties. Dit verzoek dien ik mede in namens de SGP. Die gedragscode is voor ons allemaal voor de hele Kamer. Dan is het belangrijk om daar breed draagvlak voor te hebben. Wij willen dus verzoeken om uitstel van de stemmingen en om daar toch nog een debat over te voeren en dat willen we dan zo snel mogelijk na de zomer doen. Mevrouw Van Toorenburg (CDA): Voorzitter. Ik hecht eraan om op te merken dat ik dat zou betreuren. Ik zou graag willen dat we daarover konden stemmen omdat het als we regels maken wel fijn is als we elkaar daar ook aan kunnen houden. We maken vaak regels voor anderen. Nu maken we ze een keer voor onszelf maar blijven we ze maar uitstellen. Ik vind dat eigenlijk een gemiste kans. De voorzitter: Dus geen steun voor uitstel. De heer Markuszower. De heer Markuszower (PVV): Ja voorzitter van harte steun. Ook omdat wij dat debat al hadden aangevraagd. Dus als het goed is kan de heer Van Gent met zijn verzoek aansluiten bij het eerdere verzoek dat toen wel Kamerbreed werd gesteund om dat debat in te plannen. De voorzitter: Het klopt wat u zegt maar de commissie voor Binnenlandse Zaken had toen besloten om het bij het debat over deRaming te betrekken. Maar goed u had toen wel steun. Wie had ik nou? Iedereen bemoeit zich ermee. Mevrouw Kuiken. Mevrouw Kuiken (PvdA): Voorzitter. Wat ons betreft hadden we nu kunnen stemmen. Ik vind uitstel oké maar dan moet het wel echt heel snel na de zomer want anders is het echt niet uit te leggen. Onder die voorwaarde steun voor dit verzoek. Mevrouw Bergkamp (D66): Ik vind dat mevrouw Kuiken het eigenlijk heel mooi geformuleerd heeft. Als een collega vraagt om iets meer tijd te hebben vind ik dat prima maar niet al te veel. Het hoeft trouwens ook niet per se een plenair debat te zijn. Het kan ook in een ander overleg maar wel steun voor uitstel. De heer Öztürk (DENK): Voorzitter. Wij zijn voorstander van een plenair debat. Het gaat over ons maar dat mag de burger ook zien. Laten we daar ook een plenair debat over voeren. Dus steun maar het liefst zo snel mogelijk na het reces. De heer Voordewind (ChristenUnie): Ik sluit mij aan bij mevrouw Bergkamp. Het kan na de zomer. De voorzitter: Ja allemaal? Dan voeren we na het zomerreces een debat hierover en daarna komen er stemmingen. Is dat de conclusie? Dan doen we dat. De heer Paternotte namens D66. De heer Paternotte (D66): Voorzitter. Ik zou graag bij agendapunt 13 Luchtvaart en corona de motie op stuk nr. 753 (31936) een week willen aanhouden. De voorzitter: De motie-Paternotte c.s. (31936 nr. 753) bij agendapunt 13 wordt aangehouden. Dan gaan we nu naar de stemmingslijst.