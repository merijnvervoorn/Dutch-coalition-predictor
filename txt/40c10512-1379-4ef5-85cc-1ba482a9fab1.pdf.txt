15 Stemmingen moties Burgerinitiatief "Peuro" Aan de orde zijn de stemmingen over moties ingediend bij het debat over het burgerinitiatief "Peuro” te weten: - de motie-Merkies c.s. over een parlementaire enquête over de invoering van de euro (34387 nr. 3); - de motie-Omtzigt over voorlichting van de Raad van State over verbetering van de handhaving van Europese afspraken (34387 nr. 4). (Zie vergadering van 1 februari 2017.) In stemming komt de motie-Merkies c.s. (34387 nr. 3). De voorzitter: Ik constateer dat de aanwezige leden van de fracties van de SP de PvdD Van Vliet 50PLUS de Groep Kuzu/Öztürk Monasch de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Omtzigt (34387 nr. 4). De voorzitter: Ik constateer dat de aanwezige leden van de fracties van D66 Van Vliet 50PLUS Klein de Groep Kuzu/Öztürk Monasch de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. De voorzitter: Ik stel voor het burgerinitiatief met de stemmingen over de moties als behandeld te beschouwen en de initiatiefnemers hierover schriftelijk te informeren onder dankzegging voor het initiatief. Daartoe wordt besloten.