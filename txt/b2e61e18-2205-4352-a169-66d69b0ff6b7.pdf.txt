53 Stemming motie Landbouw- en Visserijraad 3 t/m 5 september 2017 Aan de orde is de stemming over een aangehouden motie ingediend bij het VSO Landbouw- en Visserijraad 3 t/m 5 september 2017 te weten: - de motie-Lodders over een minimum aanhoudperiode van acht weken voor vanggewassen (21501-32 nr. 1046). (Zie vergadering van 21 september 2017.) De voorzitter: De motie-Lodders (21501-32 nr. 1046) is in die zin gewijzigd dat zij thans luidt: Motie De Kamer gehoord de beraadslaging constaterende dat het Europees Parlement heeft ingestemd met voorstellen voor vereenvoudiging en versoepeling van het gemeenschappelijk landbouwbeleid; constaterende dat één van deze voorstellen ertoe geleid heeft dat vanggewassen volgens de Europese regels minimaal acht weken op het veld moeten staan; verzoekt de regering om zo spoedig mogelijk binnen de kaders van het gemeenschappelijk landbouwbeleid uit te gaan van de Europese minimumaanhoudperiode van acht weken voor vanggewassen te hanteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1075 was nr. 1046 (21501-32). Ik stel vast dat wij hier nu over kunnen stemmen. In stemming komt de gewijzigde motie-Lodders (21501-32 nr. 1075 was nr. 1046). De voorzitter: Ik constateer dat de leden van de fracties van 50PLUS de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.