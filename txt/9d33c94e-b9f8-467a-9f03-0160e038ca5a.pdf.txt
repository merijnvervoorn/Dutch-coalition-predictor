12 Stemmingen moties Aanpassen van inspectierapporten Aan de orde zijn de stemmingen over moties ingediend bij het debat over het aanpassen van inspectierapporten te weten: - de motie-Van Nispen/Van der Graaf over een grondig extern onderzoek naar de cultuur binnen de ambtelijke top van het ministerie (28844 nr. 205); - de motie-Van Nispen/Groothuizen over de uitvoering van de voorstellen voor betere positionering van de inspectie (28844 nr. 207); - de motie-Markuszower over vermeende maffiapraktijken op het ministerie van Justitie en Veiligheid (28844 nr. 208); - de motie-Van Dam c.s. over aanbevelingen niet voor wederhoor voorleggen aan onderzochte organisaties (28844 nr. 209). (Zie vergadering van 4 maart 2020.) De voorzitter: De motie-Van Nispen/Van der Graaf (28844 nr. 205) is in die zin gewijzigd dat zij thans is ondertekend door het lid Van Nispen. Naar mij blijkt wordt de indiening ervan voldoende ondersteund. Zij krijgt nr. 212 was nr. 205 (28844). Ik stel vast dat wij hier nu over kunnen stemmen. In stemming komt de gewijzigde motie-Van Nispen (28844 nr. 212 was nr. 205). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Het gaat om een motie van de heer Van Nispen. Kan iemand namens de heer Van Nispen even het woord voeren? Ja? De heer Van Raak namens de heer Van Nispen. De heer Van Raak (SP): De heer Van Nispen wil zijn motie graag even aanhouden. De voorzitter: Dank u wel. Op verzoek van de heer Van Nispen stel ik voor zijn gewijzigde motie (28844 nr. 212 was nr. 205) aan te houden. Daartoe wordt besloten.In stemming komt de motie-Van Nispen/Groothuizen (28844 nr. 207). De voorzitter: Ik constateer dat deze motie met algemene stemmen is aangenomen. In stemming komt de motie-Markuszower (28844 nr. 208). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Dam c.s. (28844 nr. 209). De voorzitter: Ik constateer dat deze motie met algemene stemmen is aangenomen.