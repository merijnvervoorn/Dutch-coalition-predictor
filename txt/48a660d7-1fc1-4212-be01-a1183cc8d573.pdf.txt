6 Stemmingen Wet taal en toegankelijkheid Aan de orde zijn de stemmingen in verband met het wetsvoorstel Wijziging van onder meer de Wet op het hoger onderwijs en wetenschappelijk onderzoek en de Wet educatie en beroepsonderwijs in verband met het stellen van voorschriften ten behoeve van de toegankelijkheid van het hoger onderwijs en met betrekking tot taal in het hoger en middelbaar beroepsonderwijs (Wet taal en toegankelijkheid) (35282). (Zie vergadering van 11 december 2019.) In stemming komen wijzigingen voorgesteld door de regering (stuk nr. 63). De voorzitter: Ik constateer dat de leden van de fracties van de SP de PvdD DENK Van Kooten-Arissen 50PLUS D66 de VVD de SGP het CDA de ChristenUnie FvD en Van Haga voor dit voorstel hebben gestemd en de leden van de overige fracties ertegen zodat het is aangenomen. Ik geef gelegenheid tot het afleggen van een stemverklaring vooraf. Ik geef het woord aan de heer Bisschop namens de SGP. De heer Bisschop (SGP): Voorzitter zeer bedankt. Ja daar hadden we even behoefte aan omdat wij vanaf het begin van de behandeling van het wetsvoorstel innerlijk verscheurd werden of wij voor of tegen zouden stemmen. We zagen grote nadelen in het wetsvoorstel zoals dat voorlag. Dan kun je de weg kiezen om tegen te stemmen. Wij hebben de weg gekozen om te proberen door middel van amendementen een aantal grote nadelen die voor ons onoverkomelijk waren eruit te halen. Dat is op één puntje na — dat zit nog wel een beetje als een graatje in onze keel — gelukt. Dat heeft ons ertoe doen besluiten zoals u gezien hebt om voor dit wetsvoorstel te stemmen. Wij hopen dat nu de discussie over het gebruik van het Nederlands in het hoger onderwijs eindelijk beëindigd kan worden en dat ook gewoon de afspraken die nu vastgelegd zijn ... "Nee" hoor ik. Sommigen gaan gewoon weer opnieuw beginnen maar dan stemmen we tegen het volgende wetsvoorstel. Ik waarschuw u alvast. Voorzitter dit even ter toelichting. Ik hoop dat we met dit wetsvoorstel een mooie toekomst in academisch Nederland tegemoetgaan. De voorzitter: Dank u wel meneer Bisschop. In stemming komt het wetsvoorstel.De voorzitter: Ik constateer dat de leden van de fracties van de SP de PvdD DENK Van Kooten-Arissen 50PLUS D66 de VVD de SGP het CDA de ChristenUnie en Van Haga voor dit wetsvoorstel hebben gestemd en de leden van de overige fracties ertegen zodat het is aangenomen.