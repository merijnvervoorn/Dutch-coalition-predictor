24 Stemmingen moties Wet leeruitkomsten hoger onderwijs Stemmingen moties Wet leeruitkomsten hoger onderwijs Aan de orde zijn de stemmingen over moties ingediend bij de behandeling van het wetsvoorstel Wijziging van de Wet op het hoger onderwijs en wetenschappelijk onderzoek houdende de verankering van eenheden van leeruitkomsten in die wet (Wet leeruitkomsten hoger onderwijs) te weten: - de motie-Martens-America c.s. over een onderzoek naar de mogelijkheid voor toekomstige leraren om een zijinstroomtraject met een hbo-diploma af te ronden (36136 nr. 13); - de motie-Martens-America c.s. over studenten die een bestuursjaar doen en daardoor collegegeldvrij studeren niet volledig uitsluiten van het volgen van onderwijs (36136 nr. 14); - de motie-Krul/Martens-America over onderzoeken onder welke voorwaarden werken met leeruitkomsten uitgebreid kan worden naar voltijdopleidingen van hogescholen met een kleine of ontbrekende praktijkcomponent (36136 nr. 15); - de motie-Krul over afspraken maken waardoor een combinatie van mantelzorg en studie voor jonge mantelzorgers haalbaar wordt (36136 nr. 16); - de motie-Beckerman/Stultiens over borgen dat de werkdruk voor docenten in het hbo en wo niet te hoog wordt als gevolg van de invoering van de Wet leeruitkomsten hoger onderwijs (36136 nr. 18). (Zie vergadering van 7 maart 2024.) In stemming komt de motie-Martens-America c.s. (36136 nr. 13). De voorzitter: Ik constateer dat deze motie met algemene stemmen is aangenomen. In stemming komt de motie-Martens-America c.s. (36136 nr. 14). De voorzitter: Ik constateer dat deze motie met algemene stemmen is aangenomen. In stemming komt de motie-Krul/Martens-America (36136 nr. 15). De voorzitter: Ik constateer dat de leden van de fracties van GroenLinksPvdA de PvdD DENK Volt D66 de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Krul (36136 nr. 16). De voorzitter:Ik constateer dat deze motie met algemene stemmen is aangenomen. In stemming komt de motie-Beckerman/Stultiens (36136 nr. 18). De voorzitter: Ik constateer dat deze motie met algemene stemmen is aangenomen.