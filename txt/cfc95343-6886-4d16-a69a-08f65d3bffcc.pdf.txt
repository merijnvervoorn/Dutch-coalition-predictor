31 Stemming motie Begroting Infrastructuur en Waterstaat 2024 Stemming motie Begroting Infrastructuur en Waterstaat 2024 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Infrastructuur en Waterstaat (XII) en van het Deltafonds (J) en het Mobiliteitsfonds (A) voor het jaar 2024 te weten: - de motie-Bamenga c.s. over samen met Schiphol op de kortst mogelijke termijn een nachtsluiting realiseren (36410XII nr. 42). (Zie vergadering van 25 januari 2024.) De voorzitter: Een stemverklaring van de heer Baudet. De heer Baudet (FVD): Voorzitter. De motie-Bamenga roept de regering op om een nachtsluiting in te voeren op Schiphol. Dat is een buitengewoon slecht idee dat ervoor zou zorgen dat de toch al veel te dure vliegtickets nog duurder worden omdat de schaarste aan vluchten nog groter wordt. Daarnaast verzwakt een nachtsluiting op Schiphol de cruciale hubfunctie die onze nationale luchthaven zo succesvol heeft gemaakt. Nergens anders in Europa bestaat een dergelijke nachtsluiting. Een prachtige luchtvaartmaatschappij als Transavia zal mogelijk omvallen als dit doorgang vindt. Daarom roepen wij u allen op om tegen deze onzalige motie van het lid Bamenga te stemmen. Mijn fractie zal dat in elk geval doen. De voorzitter: Heel goed. In stemming komt de motie-Bamenga c.s. (36410-XII nr. 42). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 NSC de ChristenUnie en het CDA voor deze motie hebben gestemd en de leden van de overige fracties ertegen zodat zij is verworpen. Een mededeling van mevrouw Van Vroonhoven. Let op let op! Mevrouw Van Vroonhoven (NSC): Het gaat over de volgende motie. Ik wou 'm aanhouden. Ik kijk rond en kan tellen. Ik zie u op het puntje van de stoel zitten dus ik hou 'm aan. De voorzitter:Heel goed waarvoor hartelijk dank. Op verzoek van mevrouw Van Vroonhoven stel ik voor haar gewijzigde motie (32827 nr. 320) aan te houden. Daartoe wordt besloten. De voorzitter: Dan is punt 29 stemming over de aangehouden motie ingediend bij het tweeminutendebat Media bij dezen vervallen. Dat scheelt weer tien minuten. We danken mevrouw Paul voor haar aanwezigheid. De vergadering wordt enkele ogenblikken geschorst.