9 Stemmingen moties Omnibus II-richtlijn Aan de orde zijn de stemmingen over moties ingediend bij de behandeling van het wetsvoorstel Wet implementatie Omnibus II-richtlijn te weten: - de motie-Aukje de Vries over het proportionaliteitsbeginsel bij wetgeving voor kleine financiële instellingen (34100 nr. 8); - de motie-Omtzigt/Bruins Slot over de verhouding tussen de vereveningsbijdrage en de minimumsolvabiliteit (34100 nr. 9); - de motie-Omtzigt/Bruins Slot over een maximum aan de buffers die zorgverzekeraars mogen aanhouden (34100 nr. 10). (Zie wetgevingsoverleg van 2 maart 2015.) De voorzitter: De motie-Aukje de Vries (34100 nr. 8) is in die zin gewijzigd dat zij thans luidt: Motie De Kamer gehoord de beraadslaging overwegende dat: - wet- en regelgeving passend moet zijn en voldoende rekening moet houden met de (beperkte) complexiteit van bedrijven; - regels in verhouding tot de aard omvang complexiteit en af te dekken risico's bij financiële instellingen moeten staan; - het doorschieten van eisen kan leiden tot belemmeringen voor kleinere bedrijven om actief te kunnen blijven; verzoekt de regering om bij wet- en regelgeving (ook in lagere regelgeving) nadrukkelijker rekening te houden met het proportionaliteitsbeginsel en dus met de aard omvang complexiteit en risico's van kleine financiële instellingen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 12 was nr. 8 (34100). De voorzitter: De motie-Omtzigt/Bruins Slot (34100 nr. 10) is in die zin gewijzigd dat zij thans luidt: MotieDe Kamer gehoord de beraadslaging overwegende dat iedereen in Nederland verplicht is zich te verzekeren bij een zorgverzekeraar; van mening dat geld uit zorgpremies hiermee een collectief karakter heeft en als zodanig niet onnodig op de plank moet blijven liggen maar zo veel mogelijk ingezet moet worden voor betere zorg en/of lagere premies; verzoekt de regering om te onderzoeken of er een maximum is te stellen aan de buffers die zorgverzekeraars mogen aanhouden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 13 was nr. 10 (34100). Ik stel vast dat wij over deze gewijzigde moties kunnen stemmen. In stemming komt de gewijzigde motie-Aukje de Vries (34100 nr. 12 was nr. 8). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein de Groep Kuzu/Öztürk 50PLUS Van Vliet D66 de PvdA en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Omtzigt/Bruins Slot (34100 nr. 9). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de VVD Klein de Groep Kuzu/Öztürk 50PLUS Van Vliet D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Omtzigt/Bruins Slot (34100 nr. 13 was nr. 10). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie Klein de Groep Kuzu/Öztürk 50PLUS GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.