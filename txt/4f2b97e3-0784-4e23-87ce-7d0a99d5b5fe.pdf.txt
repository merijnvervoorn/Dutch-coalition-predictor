16 Stemming motie Fiscale verzamelwet 2013 Aan de orde is de stemming over een motie ingediend bij de behandeling van het wetsvoorstel Fiscale verzamelwet 2013 te weten: - de motie-Omtzigt over de kantinevrijstelling voor sportverenigingen (33637 nr. 10). (Zie vergadering van 11 september 2013.) De voorzitter: Aangezien de motie vraagt om een nota van wijziging zal er eerst worden gestemd over de motie op stuk nr. 10 alvorens er wordt gestemd over het wetsvoorstel. In stemming komt de motie-Omtzigt (33637 nr. 10). De voorzitter: Ik constateer dat de aanwezige leden van de fracties van het CDA 50PLUS en de SP voor deze motie hebben gestemd en de aanwezige leden van de overige fracties ertegen zodat zij is verworpen.