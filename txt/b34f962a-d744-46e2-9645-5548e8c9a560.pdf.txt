12 Stemmingen moties Vreemdelingenwet 2000 Aan de orde is de stemming over een motie ingediend bij de behandeling van het wetsvoorstel Wijziging van de Vreemdelingenwet 2000 in verband met richtlijn 2004/38/EG betreffende het recht van vrij verkeer en verblijf op het grondgebied van de lidstaten voor de burgers van de Unie en hun familieleden te weten: - de motie-Fritsma over uittreden uit de Europese Unie dan wel een opt-out (33286 nr. 7). (Zie vergadering van 18 juni 2013.) In stemming komt de motie-Fritsma (33286 nr. 7). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen.