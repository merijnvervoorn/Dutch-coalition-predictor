7 Stemmingen Verbetering van de rechtsbescherming van mbo-studenten Aan de orde zijn de stemmingen in verband met het wetsvoorstel Wijziging van onder meer de Wet educatie en beroepsonderwijs met het oog op de verbetering van de rechtsbescherming van mbo-studenten (35625). (Zie vergadering van 27 januari 2022.) In stemming komt het gewijzigde amendement-Van Baarle/El Yassini (stuk nr. 13 I). De voorzitter: Ik constateer dat dit gewijzigde amendement met algemene stemmen is aangenomen. Ik stel vast dat door de aanneming van dit gewijzigde amendement het andere op stuk nr. 13 voorkomende gewijzigde amendement als aangenomen kan worden beschouwd. In stemming komt het amendement-Van Baarle (stuk nr. 11 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement het andere op stuk nr. 11 voorkomende amendement als aangenomen kan worden beschouwd. In stemming komt het gewijzigde amendement-Bisschop (stuk nr. 17 I). De voorzitter: Ik constateer dat dit gewijzigde amendement met algemene stemmen is aangenomen. Ik stel vast dat door de aanneming van dit gewijzigde amendement de overige op stuk nr. 17 voorkomende gewijzigde amendementen als aangenomen kunnen worden beschouwd. In stemming komt het amendement-Bouchallikh (stuk nr. 9 I). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan Lid Omtzigt JA21 BBB de PVV en Groep Van Haga voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 9 voorkomende amendement als verworpen kan worden beschouwd.In stemming komt het gewijzigde amendement-Bisschop (stuk nr. 16 I). De voorzitter: Ik constateer dat de leden van de fracties van de SP GroenLinks BIJ1 DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor dit gewijzigde amendement hebben gestemd en de leden van de fractie van Volt ertegen zodat het is aangenomen. Ik stel vast dat door de aanneming van dit gewijzigde amendement het andere op stuk nr. 16 voorkomende gewijzigde amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Van Baarle/El Yassini (stuk nrs. 13 I en II) de amendementen-Van Baarle (stuk nrs. 11 I en II) de gewijzigde amendementen-Bisschop (stuk nrs. 17 I tot en met VIII) en de gewijzigde amendementen-Bisschop (stuk nrs. 16 I en II). De voorzitter: Ik constateer dat dit wetsvoorstel met algemene stemmen is aangenomen.