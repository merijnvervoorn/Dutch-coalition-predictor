56 Stemming motie Tijdelijke wet Groningen Aan de orde is de stemming over een aangehouden motie ingediend bij de behandeling van het wetsvoorstel Tijdelijke maatregelen inzake een publiekrechtelijke aanpak van de gevolgen van bodembeweging door gaswinning uit het Groningenveld en de gasopslag bij Norg (Tijdelijke wet Groningen) te weten: - de motie-Dik-Faber over het bewijsvermoeden laten gelden in het protocol immateriële schade (35250 nr. 31). (Zie vergadering van 14 januari 2020.) De voorzitter: De motie-Dik-Faber (35250 nr. 31) is in die zin gewijzigd dat zij thans is ondertekend door de leden Dik-Faber Agnes Mulder Aukje de Vries en Sienot en luidt: Motie De Kamer gehoord de beraadslaging overwegende dat de gaswinning in Groningen niet enkel voor schade aan gebouwen heeft gezorgd maar ook voor immateriële schade zoals schade aan de gezondheid van mensen; constaterende dat de Tijdelijke wet Groningen ertoe strekt om alle schade die het gevolg is van gaswinning in Groningen ruimhartig te vergoeden waaronder immateriële schade waardedaling van woningen en kosten die een gedupeerde moet maken om schade aan te tonen; verzoekt de regering om in overleg met het IMG het Instituut Mijnbouwschade Groningen te bezien of zij in de werkwijze voor immateriële schade kan opnemen dat immateriële schade in het bijzonder schade aan de gezondheid op een rechtvaardige wijze wordt vergoed zonder dat bewoners in juridische procedures worden getrokken en dat wanneer er sprake is van twijfel in het voordeel van bewoners wordt beslist en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 43 was nr. 31 (35250). Ik stel vast dat wij hier nu over kunnen stemmen. Mevrouw Van Esch.Mevrouw Van Esch (PvdD): Excuses voorzitter ook wij gaan nog even een klein stukje terug in de stemmingslijst naar punt 27 de stemmingen over het wetsvoorstel vereenvoudiging grondslagen bekostiging vo-scholen. Wij hadden voor het amendement op stuk nr. 16 (35354) willen stemmen maar hebben tegengestemd. De voorzitter: Oké dat kan gebeuren. Dan zal deze opmerking in de Handelingen worden opgenomen. In stemming komt de gewijzigde motie-Dik-Faber c.s. (35250 nr. 43 was nr. 31). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol/Van Kooten-Arissen D66 de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.