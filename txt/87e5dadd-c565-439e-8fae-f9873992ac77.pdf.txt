15 Stemmingen moties Terrorisme/extremisme Stemmingen moties Terrorisme/extremisme Aan de orde zijn de stemmingen over moties ingediend bij het tweeminutendebat Terrorisme/extremisme te weten: - de motie-Michon-Derkzen c.s. over onderzoeken of de huidige wettelijke kaders voldoende mogelijkheden bieden om effectief te kunnen optreden bij (dreigende) verstoringen van de openbare orde en het verspreiden van terroristisch gedachtegoed (29754 nr. 699); - de motie-Michon-Derkzen over het vernieuwd handelingskader voor online gegevensverwerking van de politie en de aanpak van online aangejaagde ordeverstoringen versnellen (29754 nr. 700); - de motie-Six Dijkstra over een onafhankelijk onderzoek naar de oorzaken van anti-institutioneel gedachtengoed (29754 nr. 701); - de motie-Diederik van Dijk/Boswijk over overleg met lokale driehoeken om kennis te delen over het niet toestaan van vlaggen van terreurorganisaties (29754 nr. 702); - de motie-Diederik van Dijk over het scanderen van de leus "From the river to the sea..." bij demonstraties altijd in terroristische context plaatsen (29754 nr. 703); - de motie-Diederik van Dijk over zich in Europees verband inspannen voor een visumverbod voor aanhangers en sympathisanten van Hamas (29754 nr. 704); - de motie-El Abassi over aanvullende beveiligingsmaatregelen voor religieuze gebedshuizen instellingen en scholen (29754 nr. 705); - de motie-El Abassi/Mutluer over een loket waar Nederlanders die onterecht op terroristenlijsten staan geholpen kunnen worden (29754 nr. 706); - de motie-El Abassi over onderzoeken welke Nederlanders onterecht een CTER-registratie hebben (29754 nr. 707). (Zie vergadering van 20 december 2023.) De voorzitter: We gaan eerst luisteren naar een stemverklaring van de heer Six Dijkstra van de fractie van NSC. Het woord is aan hem. De heer Six Dijkstra (NSC): Dank u wel voorzitter. Onze stemverklaring ziet op de moties op de stukken nrs. 703 en 704 van het lid Diederik van Dijk. Wat betreft de motie op stuk nr. 703 zijn wij van mening dat "from the river to the sea" een verwerpelijke en antisemitische uitspraak is waarvoor strafrechtelijke vervolging in het kader van demonstraties in de meeste gevallen wenselijk is. Maar wij achten het nog steeds noodzakelijk dat er ook ruimte is voor maatwerk. "Altijd in terroristische context" gaat voor ons staatsrechtelijk iets te ver. Er moet maatwerk mogelijk zijn. Wat betreft de motie op stuk nr. 704. We zijn helemaal voor een visumverbod voor leden van Hamas. "Sympathisanten"achten wij in EU-context zeer lastig te definiëren. Daarom vinden we het in het kader van het zeer zware middel staatsrechtelijk niet zuiver om de motie als zodanig te steunen. De voorzitter: Dan is dat ook weer helder. Dank u wel. In stemming komt de motie-Michon-Derkzen c.s. (29754 nr. 699). De voorzitter: Ik constateer dat de leden van de fracties van GroenLinksPvdA Volt D66 de ChristenUnie de VVD de SGP het CDA Nieuw Sociaal Contract de PVV en BBB voor deze motie hebben gestemd en de leden van de fracties van de SP DENK de PvdD en FVD ertegen zodat zij is aangenomen. In stemming komt de motie-Michon-Derkzen (29754 nr. 700). De voorzitter: Ik constateer dat de leden van de fracties van de SP GroenLinks-PvdA DENK de PvdD D66 de ChristenUnie de VVD de SGP het CDA Nieuw Sociaal Contract de PVV en BBB voor deze motie hebben gestemd en de leden van de fracties van Volt en FVD ertegen zodat zij is aangenomen. In stemming komt de motie-Six Dijkstra (29754 nr. 701). De voorzitter: Ik constateer dat de leden van de fracties van de SP GroenLinks-PvdA Volt DENK de PvdD D66 de ChristenUnie de VVD de SGP het CDA Nieuw Sociaal Contract de PVV en BBB voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Diederik van Dijk/Boswijk (29754 nr. 702). De voorzitter: Ik constateer dat de leden van de fracties van de SP GroenLinks-PvdA D66 de ChristenUnie de VVD de SGP het CDA Nieuw Sociaal Contract de PVV en BBB voor deze motie hebben gestemd en de leden van de fracties van Volt DENK de PvdD en FVD ertegen zodat zij is aangenomen. In stemming komt de motie-Diederik van Dijk (29754 nr. 703). De voorzitter: Ik constateer dat de leden van de fracties van de ChristenUnie de VVD de SGP de PVV en BBB voor deze motie hebben gestemd en de leden van de fracties van de SP GroenLinks-PvdA Volt DENK de PvdD D66 het CDA Nieuw Sociaal Contract en FVD ertegen zodat zij is verworpen. In stemming komt de motie-Diederik van Dijk (29754 nr. 704). De voorzitter:Ik constateer dat de leden van de fracties van de ChristenUnie de VVD de SGP het CDA de PVV en BBB voor deze motie hebben gestemd en de leden van de fracties van de SP GroenLinks-PvdA Volt DENK de PvdD D66 Nieuw Sociaal Contract en FVD ertegen zodat zij is aangenomen. De heer Diederik van Dijk. De heer Diederik van Dijk (SGP): Voorzitter. De motie op stuk nr. 704 is zojuist aangenomen door de Kamer. Die was ontraden door de minister. Ik wil graag een brief van het kabinet ontvangen om te horen hoe het deze motie gaat uitvoeren. Ik heb ook enige onduidelijkheid over de motie op stuk nr. 703. U concludeerde dat die is verworpen maar hoe werd daarin het CDA meegenomen als ik vragen mag? De voorzitter: Ze werden niet meegenomen want ze stemden niet voor. Ik kan er ook niets aan doen. Ik kan het niet mooier maken dan het is. Voor wat betreft uw verzoek zullen wij het stenogram doorgeleiden. In stemming komt de motie-El Abassi (29754 nr. 705). De voorzitter: Ik constateer dat de leden van de fracties van de SP GroenLinks-PvdA Volt DENK de PvdD D66 de ChristenUnie en de SGP voor deze motie hebben gestemd en de leden van de fracties van de VVD het CDA Nieuw Sociaal Contract de PVV FVD en BBB ertegen zodat zij is verworpen. In stemming komt de motie-El Abassi/Mutluer (29754 nr. 706). De voorzitter: Ik constateer dat de leden van de fracties van de SP GroenLinks-PvdA Volt DENK de PvdD D66 en FVD voor deze motie hebben gestemd en de leden van de fracties van de ChristenUnie de VVD de SGP het CDA Nieuw Sociaal Contract de PVV en BBB ertegen zodat zij is verworpen. In stemming komt de motie-El Abassi (29754 nr. 707). De voorzitter: Ik constateer dat de leden van de fracties van de SP GroenLinks-PvdA Volt DENK de PvdD en FVD voor deze motie hebben gestemd en de leden van de fracties van D66 de ChristenUnie de VVD de SGP het CDA Nieuw Sociaal Contract de PVV en BBB ertegen zodat zij is verworpen. De heer Baudet. De heer Baudet (FVD): Ik wil graag ook hier iets over zeggen. We hebben nu allerlei moties hier besproken. Ik wil daar als stemverklaring iets over zeggen.De voorzitter: Ja maar een stemverklaring moet u achter het spreekgestoelte doen. De heer Baudet (FVD): Oké graag. Ik wil daar iets over zeggen want we hebben hier nu allerlei moties over terreur en opsporingsmiddelen en terreurlijsten en visumverboden en zo. Wij noemen dit "CIA-moties". Wij zijn natuurlijk geschorst en konden geen moties indienen. Wij mochten niet meedoen bij de bespreking hiervan. Maar als de Kamer vrijheid en democratische rechten serieus zou nemen dan hadden we hier toch op z'n minst een motie gehad over het gratie verlenen aan Julian Assange ... De voorzitter: Ja maar waar u nu mee bezig bent is geen stemverklaring. De heer Baudet (FVD): ... over het heruitnodigen van Edward Snowden. Als de mensen hier geen puppets waren geen kniebuigers waren ... De voorzitter: Nee dat gaat me allemaal vreselijk te ver. De heer Baudet (FVD): ... voor de Amerikaanse geheime diensten maar het Nederlandse ... De voorzitter: Sorry maar ik heb uw microfoon uitgezet want dit is geen stemverklaring. De heer Baudet (FVD): ... De voorzitter: Dank u wel.