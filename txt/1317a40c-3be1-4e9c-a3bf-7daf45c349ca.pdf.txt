21 Stemmingen moties Spoor Aan de orde zijn de stemmingen over moties ingediend bij het VAO Spoor te weten: - de motie-De Rouwe over maximale beperking van de prijsverhoging (29984 nr. 428); - de motie-De Rouwe over alleen een aangepaste dienstregeling bij extreme weersomstandigheden (29984 nr. 429); - de motie-Bashir over het niet verhogen van de tarieven in 2014 en 2015 (29984 nr. 430); - de motie-Van Veldhoven/De Rouwe over advies over de concept-conceptconcessie door de Autoriteit Consument & Markt (29984 nr. 432). (Zie vergadering van 3 oktober 2013.) De voorzitter: De motie-De Rouwe (29984 nr. 428) is in die zin gewijzigd dat zij thans is ondertekend door de leden De Rouwe en Van Veldhoven. Naar mij blijkt wordt de indiening ervan voldoende ondersteund. Zij krijgt nr. 437 was nr. 428 (29984). Ik stel vast dat wij hier nu over kunnen stemmen. De voorzitter: De motie-De Rouwe (29984 nr. 429) is in die zin gewijzigd dat zij thans is ondertekend door de leden De Rouwe en Van Veldhoven. Naar mij blijkt wordt de indiening ervan voldoende ondersteund. Zij krijgt nr. 438 was nr. 429 (29984). Ik stel vast dat wij hier nu over kunnen stemmen. De voorzitter: De motie-Van Veldhoven/De Rouwe (29984 nr. 432) is in die zin gewijzigd dat zij thans luidt: Motie De Kamer gehoord de beraadslaging constaterende dat in de vervoersconcessie hoofdrailnet 2015-2025 afspraken worden gemaakt tussen NS en het Rijk over het vervoer over het hoofdrailnet; overwegende dat deze concessie ruimte moet bieden aan een eerlijke OV-markt voor alle vervoerders; overwegende dat de Autoriteit Consument & Markt op dit moment bezig is met een actualisatie van de MarktscanPersonenvervoer per Spoor waarin wordt ingegaan op de werking van het concessiemechanisme; verzoekt de regering de Autoriteit Consument & Markt advies uit te laten brengen op de concept-concept-concessie daarbij de reikwijdte van de Marktscan hanterend en dit advies naar de Kamer te zenden voordat de Kamer deze concessie bespreekt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 439 was nr. 432 (29984). Ik stel vast dat wij hier nu over kunnen stemmen. In stemming komt de gewijzigde motie-De Rouwe/Van Veldhoven (29984 nr. 437 was nr. 428). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-De Rouwe/Van Veldhoven (29984 nr. 438 was nr. 429). De voorzitter: Ik constateer dat de aanwezige leden van de fracties van de PVV het CDA de ChristenUnie 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bashir (29984 nr. 430). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Veldhoven/De Rouwe (29984 nr. 439 was nr. 432). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 en GroenLinks voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.