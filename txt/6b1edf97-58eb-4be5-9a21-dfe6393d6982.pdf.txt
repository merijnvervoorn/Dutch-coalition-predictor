9 Stemmingen moties IVD-aangelegenheden Stemmingen moties IVD-aangelegenheden Aan de orde zijn de stemmingen over moties ingediend bij het tweeminutendebat IVD-aangelegenheden te weten: - de motie-Kathmann over de wenselijkheid van een nationale veiligheidswet onafhankelijk laten onderzoeken (29924 nr. 266); - de motie-Kathmann over een volwaardige evaluatie van de tijdelijke wet door een onafhankelijke commissie laten uitvoeren alvorens de Wiv 2017 te herzien (29924 nr. 267); - de motie-Van Nispen over een extern aanvullend onafhankelijk historisch onderzoek instellen naar het handelen van de BVD (29924 nr. 268); - de motie-Van Nispen over beleid maken dat het verbiedt dat journalisten als agent mogen worden ingezet door de inlichtingendiensten (29924 nr. 269); - de motie-Van Nispen c.s. over bij de herziening van de Wiv het budget van de CTIVD en de TIB laten meebewegen met de ontwikkeling van hun werklast (29924 nr. 270). (Zie vergadering van 6 november 2024.) De voorzitter: Op verzoek van de heer Van Nispen stel ik voor zijn motie (29924 nr. 269) aan te houden. Daartoe wordt besloten. De voorzitter: De motie-Kathmann (29924 nr. 266) is in die zin gewijzigd dat zij thans luidt: Motie De Kamer gehoord de beraadslaging overwegende dat de regering voornemens is de Wet op de inlichtingen- en veiligheidsdiensten 2017 te herzien; overwegende dat naast de AIVD en MIVD ook de NCTV zich inzet voor het reduceren van nationale veiligheidsrisico's; van mening dat er een overlap in taken tussen de genoemde diensten bestaat waaronder het identificeren en duiden van dreigingen en risico's; van mening dat de taken bevoegdheden en het toezicht van de diensten helder en eenduidig in één wettelijk kader moeten worden geborgd ook om daarmee de verschillen tussen de diensten te markeren; verzoekt de regering de wenselijkheid van een nationale veiligheidswet kortstondig onafhankelijk te laten onderzoe-ken en de uitkomst daarvan mee te nemen bij de herziening van de Wiv 2017 en gaat over tot de orde van de dag. Zij krijgt nr. 271 was nr. 266 (29924). Ik stel vast dat wij hier nu over kunnen stemmen. In stemming komt de gewijzigde motie-Kathmann (29924 nr. 271 was nr. 266). De voorzitter: Ik constateer dat de leden van de fracties van GroenLinksPvdA de PvdD DENK Volt D66 en FVD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Kathmann (29924 nr. 267). De voorzitter: Ik constateer dat de leden van de fracties van GroenLinksPvdA de PvdD DENK Volt D66 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen (29924 nr. 268). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Nispen c.s. (29924 nr. 270). De voorzitter: Ik constateer dat deze motie met algemene stemmen is aangenomen.