10 Regeling van werkzaamheden (stemmingen) De voorzitter: Aan de orde zijn de stemmingen over moties ingediend bij het VAO Landbouw- en Visserijraad. Voordat we gaan stemmen geef ik mevrouw Ouwehand het woord namens de Partij voor de Dieren voor het afleggen van een stemverklaring. Terwijl mevrouw Ouwehand naar de microfoon loopt geef ik het woord aan de heer Grashoff. De heer Grashoff (GroenLinks): Mijn motie op stuk nr. 1086 inzake glyfosaat wil ik graag aanhouden. De voorzitter: Op verzoek van de heer Grashoff stel ik voor zijn motie (21501-32 nr. 1086) aan te houden. Daartoe wordt besloten. De voorzitter: Ik geef gelegenheid tot het afleggen van een stemverklaring vooraf. Mevrouw Ouwehand (PvdD): Voorzitter dank u wel. Het Europees gemeenschappelijk landbouwbeleid is een grote verstoring van duurzame voedselproductie op kosten van de belastingbetaler. Productieverhoging mag het enige doel zijn en dat was vlak na de Tweede Wereldoorlog misschien goed te verdedigen maar anno 2018 toch zeker niet meer. Toch is dat bekrachtigd met die Europese grondwet die de bevolking niet wenste maar er toch kwam. Dat samen met de dictatuur van de vrije markt die Europa boven kwetsbare waarden stelt maakt dat iedere poging om het gemeenschappelijk landbouwbeleid een beetje duurzamer te krijgen tot mislukken is gedoemd. Toch staan we aan de vooravond van een nieuwe herziening. GroenLinks heeft een aantal moties ingediend. De Partij voor de Dieren wenst een veel radicalere verschuiving en toch steunen we de moties op stukken nrs. 1084 en 1085 die de heer Grashoff heeft ingediend want ik weet dat ze bij GroenLinks ook weten dat het duurzamer moet. De eerste op stuk nr. 1083 kunnen wij helaas niet steunen. De tweede stemverklaring gaat over de motie die de heer De Groot heeft ingediend. De voorzitter: Het moet wel een beetje rustig zijn in de zaal anders kunnen we mevrouw Ouwehand niet volgen.Mevrouw Ouwehand (PvdD): Voorzitter. D66 maakt zich druk over eiwitten en zegt dat dat duurzamer moet. Dat is op zich niet nieuw dat vinden we allemaal. Europa werkt aan een eiwitstrategie en D66 zegt dat dat iets breder moet. Wat opvalt in de motie van de heer De Groot is dat D66 allerlei verbreding wil in die eiwitstrategie — door het tegengaan van voedselverspilling biomassa van het land kweek van insecten — maar dat D66 het allerbelangrijkste niet durft te noemen: het moet verbreed worden naar onze consumptie van vlees en zuivel. Omdat D66 dat niet noemt in de motie kunnen wij haar niet steunen. De voorzitter: Dank u wel. Dan gaan we nu naar de stemmingen.