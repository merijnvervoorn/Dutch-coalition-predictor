27 Stemmingen moties Laaggeletterdheid Aan de orde zijn de stemmingen over moties ingediend bij het VAO Laaggeletterdheid te weten: - de motie-Krol over speciale aandacht voor laaggeletterdheid onder ouderen (28760 nr. 61); - de motie-Krol over speciale aandacht voor laaggeletterdheid in de zorg (28760 nr. 62); - de motie-Asante/Van Meenen over vóór 2022 minimaal een derde van de laaggeletterden bereiken met taalcursussen (28760 nr. 63); - de motie-Straus over het verlagen van het aantal leerlingen dat als functioneel analfabeet van de basisschool komt (28760 nr. 64); - de motie-Straus over negatieve schoolervaringen als oorzaak van laaggeletterdheid onder volwassenen (28760 nr. 65). (Zie vergadering van 15 december 2016.) De voorzitter: Op verzoek van de heer Krol stel ik voor zijn moties (28760 nrs. 61 en 62) aan te houden. Op verzoek van mevrouw Straus stel ik voor haar motie (28760 nr. 64) aan te houden. Daartoe wordt besloten. De voorzitter: De motie-Straus (28760 nr. 65) is in die zin gewijzigd dat zij thans luidt: Motie De Kamer gehoord de beraadslaging constaterende dat laaggeletterdheid onder volwassenen een hardnekkig probleem is; overwegende dat o.a. negatieve schoolervaringen hieraan ten grondslag liggen; van mening dat in het onderwijs zoveel mogelijk laaggeletterdheid moet worden voorkomen; verzoekt de regering in gesprek te gaan met de PO- VOen MBO-raad om de kennis die is opgedaan over deze negatieve schoolervaringen van laaggeletterden bij hen onder de aandacht te brengen met het verzoek deze te betrekken bij het beleid dat zij op dit punt voeren en hierover in de eerstvolgende voortgangsrapportage laaggeletterdheid aan de Kamer te rapporteren en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 66 was nr. 65 (28760). Ik stel vast dat wij hier nu over kunnen stemmen. In stemming komt de motie-Asante/Van Meenen (28760 nr. 63). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers Monasch de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Straus (28760 nr. 66 was nr. 65). De voorzitter: Ik constateer dat de aanwezige leden van de fracties van de SP de PvdD de PvdA GroenLinks Van Vliet 50PLUS Klein de Groep Kuzu/Öztürk Houwers Monasch de VVD de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.