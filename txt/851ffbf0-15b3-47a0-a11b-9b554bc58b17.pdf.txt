24 Stemmingen moties Wijziging Wet geneesmiddelenprijzen Aan de orde zijn de stemmingen over moties ingediend bij de behandeling van het wetsvoorstel Wijziging van de Wet geneesmiddelenprijzen in verband met een aanpassing van de referentielanden te weten: - de motie-Ploumen over factoren die de balans tussen lagere prijzen en de beschikbaarheid van geneesmiddelen beïnvloeden (35137 nr. 14); - de motie-Van Gerven over het vergoeden van zware paracetamol vitaminen en mineralen voor patiënten die onevenredig veel betalen (35137 nr. 15); - de motie-Ellemeet over het verlagen van geneesmiddelenprijzen in Nederland en andere Europese landen (35137 nr. 16); - de motie-Van den Berg/Ellemeet over de effecten van geneesmiddelen in de praktijk meer evalueren (35137 nr. 18). (Zie vergadering van 26 juni 2019.) In stemming komt de motie-Ploumen (35137 nr. 14). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Gerven (35137 nr. 15). De voorzitter: Ik constateer dat de leden van de fracties van de SP de PvdA de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ellemeet (35137 nr. 16). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van den Berg/Ellemeet (35137 nr. 18). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen.