9 Stemmingen moties Terrorisme Aan de orde zijn de stemmingen over moties ingediend bij het VAO Terrorisme te weten: - de motie-De Graaf over geen jihadbruiden en kalifaatkinderen naar Nederland (29754 nr. 476); - de motie-Buitenweg/Kuiken over de terugkeer van Nederlandse vrouwen en kinderen (29754 nr. 477); - de motie-Azarkan over een overzicht van rechts-extremistische data (29754 nr. 478); - de motie-Azarkan over de evaluatie van contraterrorismemaatregelen (29754 nr. 479); - de motie-Azarkan over een actieprogramma integrale aanpak rechts-extremisme (29754 nr. 480); - de motie-Azarkan over een inclusief sinterklaasfeest (29754 nr. 481). (Zie vergadering van 20 november 2018.) De voorzitter: De motie-Azarkan (29754 nr. 479) is in die zin gewijzigd dat zij thans luidt: Motie De Kamer gehoord de beraadslaging constaterende dat onderzoeksbureau RAND in het onderzoek naar de evaluatie van contraterrorismemaatregelen concludeert dat er verscheidende verbeteringen doorgevoerd zouden kunnen worden; van mening dat het essentieel is voor onze veiligheid om zo goed mogelijk inzicht te krijgen in de effectiviteit van contraterrorismemaatregelen; verzoekt de regering zich ervoor in te zetten dat er verbetermaatregelen genomen worden om de kwaliteit van de evaluatie van contraterrorismemaatregelen te verhogen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 482 was nr. 479 (29754). Ik stel vast dat wij hier nu over kunnen stemmen. In stemming komt de motie-De Graaf (29754 nr. 476). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Buitenweg/Kuiken (29754 nr. 477). De voorzitter: Ik constateer dat de leden van de fracties van de SP de PvdA GroenLinks en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Azarkan (29754 nr. 478). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Azarkan (29754 nr. 482 was nr. 479). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Azarkan (29754 nr. 480). De voorzitter: Ik constateer dat de leden van de fracties van de PvdA en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Azarkan (29754 nr. 481). De voorzitter: Ik constateer dat de leden van de fracties van GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen.