14 Stemmingen moties Tbs Aan de orde zijn de stemmingen over moties ingediend bij het VAO Tbs te weten: - de motie-Helder over niet opnieuw opleggen van tbs (29452 nr. 174); - de motie-Helder over behandeling in penitentiaire inrichtingen (29452 nr. 175); - de motie-Kooiman c.s. over onaangekondigde inspectiebezoeken (29452 nr. 176); - de motie-Oskam c.s. over de Rooyse Wissel (29452 nr. 177); - de motie-Berndsen-Jansen/Oskam over onafhankelijk onderzoek (29452 nr. 178). (Zie vergadering van 30 september 2014.) De voorzitter: Op verzoek van mevrouw Berndsen-Jansen stel ik voor haar motie (29452 nr. 178) aan te houden. Daartoe wordt besloten. De voorzitter: De motie-Kooiman (29452 nr. 176) is in die zin gewijzigd dat zij thans luidt: Motie De Kamer gehoord de beraadslaging constaterende dat tbs-kliniek de Rooyse Wissel meerdere keren in opspraak is geweest en hierop aangekondigde bezoeken hebben plaatsgevonden van de Inspectie Veiligheid en Justitie en de Inspectie voor de Gezondheidszorg; van mening dat een aangekondigd bezoek er niet toe leidt dat een volledig beeld kan worden verkregen van een situatie en/of van de wijze waarop naleving plaatsvindt van wet- en regelgeving; verzoekt de regering te bevorderen dat de Inspectie Veiligheid en Justitie en de Inspectie voor de Gezondheidszorg zo veel als mogelijk tot onaangekondigde inspectiebezoeken overgaan indien daar aanleiding toe is en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 179 was nr. 176 (29452). Ik stel vast dat wij hier nu over kunnen stemmen.In stemming komt de motie-Helder (29452 nr. 174). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Helder (29452 nr. 175). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Kooiman c.s. (29452 nr. 179 was nr. 176). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP 50PLUS/Baay-Timmerman D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Oskam c.s. (29452 nr. 177). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de SGP Van Vliet 50PLUS/Baay-Timmerman D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.