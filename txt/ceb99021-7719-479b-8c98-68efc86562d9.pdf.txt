10 Stemmingen moties Media Aan de orde zijn de stemmingen over moties ingediend bij het debat over het onderdeel Media van de begroting van Onderwijs Cultuur en Wetenschap voor 2023 te weten: - de motie-Van Strien over een visie op lokale journalistiek (36200-VIII nr. 129); - de motie-Van Strien over een transparantieregister waarin omroepen de kosten van elk tv- en radioprogramma vermelden (36200-VIII nr. 130); - de motie-Kwint over ervoor zorgen dat geen enkel kopstuk van de publieke omroep meer verdient dan een minister (36200-VIII nr. 131); - de motie-Kwint over de verplichte inhuur van buitenproducenten verlagen naar het Europees minimum (36200-VIII nr. 132); - de motie-Kwint c.s. over met de publieke omroep bewerkstelligen dat een vast contract na een jaar de norm wordt (36200-VIII nr. 133); - de motie-Mohandis c.s. over een nieuwe norm voor percentages programmamakers in vaste dienst (36200-VIII nr. 134); - de motie-Mohandis/Van Strien over onderzoeken of de huidige financiering van de NPO-ombudsman volstaat (36200-VIII nr. 135); - de motie-Werner over het succes van NPO-programma's niet afmeten aan kijkcijfers en marktaandelen (36200-VIII nr. 136); - de motie-Werner over in kaart brengen of regionale zenders opgenomen kunnen worden in de app van NPO (36200-VIII nr. 137); - de motie-Westerveld/Werner over in kaart brengen welk percentage ondertiteling moet gelden voor de RPO (36200VIII nr. 138). (Zie wetgevingsoverleg van 28 november 2022.) De voorzitter: De motie-Van Strien (36200-VIII nr. 130) is in die zin gewijzigd dat zij thans luidt: Motie De Kamer gehoord de beraadslaging constaterende dat het niet inzichtelijk is wat de kosten per tv-programma bij de publieke omroep zijn; constaterende dat regels voor topsalarissen van presentatoren omzeild worden door presentatoren via bv's in te huren; overwegende dat het omzeilen van salarisregels kan blijven voortbestaan doordat kosten van programma's niet inzichtelijk zijn voor journalistiek en politiek;van mening dat bij de besteding van belastinggeld altijd zo veel mogelijk transparantie en verantwoording betracht moet worden; van mening dat een gebrek aan transparantie en verantwoording het draagvlak voor het publieke bestel aantast; overwegende dat de NPO ondanks zijn wettelijke taak niet vanuit zichzelf verdere transparantie zal of kan betrachten ondanks meerdere verzoeken daartoe vanuit de Kamer de Rekenkamer het Commissariaat voor de Media et cetera; overwegende dat er een verzoek ligt bij de Algemene Rekenkamer om een oordeel te geven over de mate waarin de aanbevelingen uit hun eerdere onderzoek "Hilversum in Beeld" uit 2019 zijn opgevolgd door zowel de NPO als door OCW; verzoekt de regering onafhankelijk te laten onderzoeken of een transparantieregister waarin omroepen de kosten van elk tv- en radioprogramma vermelden uitgesplitst naar kostensoort en met medeneming van uitgaven aan externe producenten voor zover het besteding van publieke middelen betreft kan bijdragen aan het realiseren van de breed gewenste transparantie en gaat over tot de orde van de dag. Zij krijgt nr. 164 was nr. 130 (36200-VIII). De voorzitter: De motie-Kwint (36200-VIII nr. 131) is in die zin gewijzigd dat zij thans luidt: Motie De Kamer gehoord de beraadslaging overwegende dat de discussies over kopstukken van de publieke omroep die bijverdienen via onder meer buitenproducenten een gebed zonder einde lijkt; van mening dat geen enkel kopstuk van de publieke omroep een verantwoordelijker taak heeft dan onze ministers; verzoekt de regering er nu eindelijk zorg voor te dragen dat geen enkel kopstuk van de publieke omroep meer verdient dan een minister en hierin expliciet externe verdiensten zoals inkomsten of eigenaarschap van productiemaatschappijen mee te nemen en gaat over tot de orde van de dag. Zij krijgt nr. 165 was nr. 131 (36200-VIII). De voorzitter: De motie-Mohandis c.s. (36200-VIII nr. 134) is in die zin gewijzigd dat zij thans luidt:Motie De Kamer gehoord de beraadslaging constaterende dat in het omroepbestel een onevenredig groot deel van de programmamakers tijdelijke contracten heeft als gevolg van de scherpe concurrentie in de sector die vooral wordt vertaald in arbeidsvoorwaarden; constaterende dat het omroepbestel te maken heeft met een concessieperiode van vijf jaar waardoor er gedurende die tijd duidelijkheid is omtrent de bekostiging; constaterende dat in de huidige cao die loopt tot 2024 is afgesproken te streven naar 70% medewerkers in vaste dienst; van mening dat het wenselijk is om programmamakers in vaste dienst te nemen met het oog op hun arbeidspositie en bestaanszekerheid; verzoekt de regering in samenspraak met de NPO en de omroepen te verkennen op welke wijze er concrete afspraken kunnen worden gemaakt om te komen tot een nieuwe en hogere norm voor percentages programmamakers in vaste dienst van de publieke omroepen in de volgende erkenningsperiode en de Kamer hierover te informeren en gaat over tot de orde van de dag. Zij krijgt nr. 166 was nr. 134 (36200-VIII). Mevrouw Werner wenst haar aangehouden motie op stuk nr. 136 te wijzigen en vervolgens in stemming te brengen. De voorzitter: De motie-Werner (36200-VIII nr. 136) is in die zin gewijzigd dat zij thans is ondertekend door de leden Werner en Sjoerdsma en luidt: Motie De Kamer gehoord de beraadslaging overwegende dat op grond van artikel 2 van de Mediawet het media-aanbod op de publieke omroep evenwichtig pluriform gevarieerd en kwalitatief hoogstaand zou moeten zijn en onafhankelijk van commerciële invloeden; overwegende dat in de werkelijkheid kijkcijfers en marktaandelen een te grote rol spelen bij het bepalen van het mediaaanbod; van mening dat een fixatie op kijkcijfers ten koste gaat van de kwaliteit van uitzendingen en de positie van medewerkers;verzoekt de regering om de NPO nadrukkelijk te wijzen op artikel 2 van de Mediawet en daarbij aan te geven dat succes niet afgemeten wordt aan kijkcijfers en marktaandelen; verzoekt de regering om de NPO te vragen de invloed van programmatische doelstellingen waaronder kijkcijfers op het bepalen van het media-aanbod en de mogelijke spanning van die werkwijze met de Mediawet en de publieke mediaopdracht mee te nemen in de jaarlijkse rapportage aan het Commissariaat en de minister op grond van artikel 2.58 Mediawet en gaat over tot de orde van de dag. Zij krijgt nr. 167 was nr. 136 (36200-VIII). Ik stel vast dat wij nu over deze gewijzigde moties kunnen stemmen. In stemming komt de motie-Van Strien (36200-VIII nr. 129). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Strien (36200VIII nr. 164 was nr. 130). De voorzitter: Ik constateer dat de leden van de fracties van BIJ1 DENK Fractie Den Haan Lid Gündoğan de VVD de SGP BBB JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Kwint (36200-VIII nr. 165 was nr. 131). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Kwint (36200-VIII nr. 132). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Omtzigt de SGP BBB de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kwint c.s. (36200-VIII nr. 133). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdAde PvdD Lid Gündoğan D66 Lid Omtzigt de ChristenUnie de SGP het CDA BBB en de PVV voor deze motie hebben gestemd en de leden van de overige fracties ertegen zodat zij is aangenomen. De heer Kwint van de SP. De heer Kwint (SP): Wat een dag voorzitter! Als het goed is gaat het kabinet iets doen aan de topinkomens op het Media Park en aan de onzekere positie van een hele hoop andere werknemers op het Media Park. Ik ben natuurlijk heel erg benieuwd hoe ze die motie gaan uitvoeren dus ik zou daar graag een brief over krijgen. De voorzitter: Dank u wel. We zullen dit doorgeleiden naar het kabinet. In stemming komt de gewijzigde motie-Mohandis c.s. (36200-VIII nr. 166 was nr. 134). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze gewijzigde motie hebben gestemd en de leden van de fractie van FVD ertegen zodat zij is aangenomen. In stemming komt de motie-Mohandis/Van Strien (36200VIII nr. 135). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Werner/Sjoerdsma (36200-VIII nr. 167 was nr. 136). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Werner (36200-VIII nr. 137). De voorzitter: Ik constateer dat deze motie met algemene stemmen is aangenomen. In stemming komt de motie-Westerveld/Werner (36200-VIII nr. 138).De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen.