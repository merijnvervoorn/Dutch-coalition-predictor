41 Stemmingen moties Internationalisering hoger onderwijs en wetenschappelijk onderzoek Aan de orde zijn de stemmingen over moties ingediend bij de behandeling van het wetsvoorstel Wijziging van de Wet op het hoger onderwijs en wetenschappelijk onderzoek te weten: - de motie-Beertema over voorkomen van een vestiging van de Rijksuniversiteit Groningen in China (34355 nr. 21); - de motie-Siderius/Jasper van Dijk over volwaardig instemmingsrecht van de medezeggenschap over een campus van de Rijksuniversiteit Groningen in China (34355 nr. 22); - de motie-Van Meenen over borgen van de academische vrijheid in transnationaal onderwijs (34355 nr. 23). (Zie vergadering van 22 februari 2017.) De voorzitter: De motie-Van Meenen (34355 nr. 23) is in die zin gewijzigd dat zij thans luidt: Motie De Kamer gehoord de beraadslaging verzoekt de regering geen toestemming te verlenen aan transnationaal onderwijs waarin de academische vrijheid niet op dezelfde of vergelijkbare wijze geborgd is als in Nederland verzoekt de regering voorts geen toestemming te verlenen aan transnationaal onderwijs waarin de studenten aan de opleiding verplicht onderwijs moeten krijgen in een bepaalde politieke ideologie zoals het marxisme of waar de samenstelling van het curriculum en de inhoud van de vakken gecontroleerd worden door de overheid van het betreffende land en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 28 was nr. 23 (34355). Ik stel vast dat wij hier nu over kunnen stemmen. In stemming komt de motie-Beertema (34355 nr. 21). De voorzitter: Ik constateer dat de aanwezige leden van de fracties van de SP de PvdD de SGP de ChristenUnie en de PVV voordeze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Siderius/Jasper van Dijk (34355 nr. 22). De voorzitter: Ik constateer dat de aanwezige leden van de fracties van de SP de PvdD GroenLinks D66 Klein en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Meenen (34355 nr. 28 was nr. 23). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein Houwers Monasch de VVD de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de fractie van de Groep Kuzu/Öztürk ertegen zodat zij is aangenomen.