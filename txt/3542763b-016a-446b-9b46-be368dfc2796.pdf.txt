40 Stemming motie Bestuursafspraak Friese taal en cultuur Aan de orde is de stemming over een aangehouden motie ingediend bij het tweeminutendebat Bestuursafspraak Friese taal en cultuur te weten: - de motie-Kwint/Van Nispen over garanderen dat het kunnen spreken van de Friese taal in de rechtbank geborgd is (36200-VII nr. 136). (Zie vergadering van 8 december 2022.) In stemming komt de motie-Kwint/Van Nispen (36200-VII nr. 136). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Omtzigt de ChristenUnie de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de fracties van Fractie Den Haan D66 en de VVD ertegen zodat zij is aangenomen. Mevrouw Leijten SP. Mevrouw Leijten (SP): Sorry voorzitter dat ik er nog even op terug moet komen. Onder punt 9 stemmingen over moties ingediend bij het tweeminutendebat Verduurzaming industrie was de eerste motie op stuk nr. 156 overgenomen. Daar was wat discussie over tijdens het tweeminutendebat. Maar wij wensen daar wel tegen te zijn. De vraag is dus of dat erbij kan worden genoteerd. De voorzitter: Gaan we doen mevrouw Leijten. Daarmee zijn we aan het einde gekomen van deze stemmingen. Ik schors de vergadering tot 14.15 uur. Dan starten we stipt op tijd met het debat over de implementatie van het VN-verdrag voor de rechten van mensen met een beperking. De vergadering wordt van 14.09 uur tot 14.16 uur geschorst.