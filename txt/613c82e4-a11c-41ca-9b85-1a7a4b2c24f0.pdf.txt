15 Stemming aangehouden motie begroting Ministerie van Volksgezondheid Welzijn en Sport (XVI) voor het jaar 2014 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Volksgezondheid Welzijn en Sport (XVI) voor het jaar 2014 te weten: - de motie-Bergkamp/Berndsen-Jansen over een visie op softdrugs vanuit Volksgezondheid (33750-XVI nr. 85). (Zie vergadering van 30 oktober 2013.) De voorzitter: De motie-Bergkamp/Berndsen-Jansen (33750-XVI nr. 85) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging van mening dat het Nederlandse softdrugsbeleid zich dient te richten op drie pijlers: voorkomen van gezondheidsschade overlast en criminaliteit; van mening dat er te weinig aandacht wordt besteed aan het voorkomen en tegengaan van gezondheidsschade en overlast; verzoekt de regering om een plan van aanpak te formuleren waarbij voorkomen van gezondheidsschade overlast en criminaliteit tegelijkertijd wordt aangepakt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 86 was nr. 85 (33750-XVI). Ik stel vast dat wij hier nu over kunnen stemmen. In stemming komt de nader gewijzigde motie-Bergkamp/Berndsen-Jansen (33750-XVI nr. 86 was nr. 35). De voorzitter: Ik constateer dat de aanwezige leden van de fracties van 50PLUS D66 GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is verworpen.