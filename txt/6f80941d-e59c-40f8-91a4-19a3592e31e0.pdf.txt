5 Stemmingen Europese top Aan de orde zijn de stemmingen over moties ingediend bij het debat over de agenda van de (informele) Europese top te weten: - de motie-Schouw/Sap over juridische strijdigheden in het verdrag (21501-20 nr. 606); - de motie-Sap/Schouw over wegnemen van de bezwaren van het Europees Parlement (21501-20 nr. 607); - de motie-Tony van Dijck over een raadplegend referendum (21501-20 nr. 608). (Zie vergadering van 24 januari 2012.) De voorzitter: Op verzoek van de heer Schouw stel ik voor zijn motie (21501-20 nr. 606) aan te houden. Daartoe wordt besloten. In stemming komt de motie-Sap/Schouw (21501-20 nr. 607). De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Tony van Dijck (21501-20 nr. 608). De voorzitter: Ik constateer dat de aanwezige leden van de fracties van de SP de PvdD en de PVV voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt van 14.48 uur tot 15.00 uur geschorst. Voorzitter: Bosma