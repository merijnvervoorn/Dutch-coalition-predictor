6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Omtzigt (22112 nr. 2098) en de aangehouden motie-Bashir (34314 nr. 15). Daartoe wordt besloten. De voorzitter: Ik geef nu het woord aan mevrouw Swinkels. Ik zie dat de heer Verhoeven mevrouw Swinkels vervangt. Ik geef hem het woord. De heer Verhoeven (D66): Voorzitter. Wij verzoeken om uitstel van de stemmingen onder de punten 3 en 4 op de stemmingslijst de stemmingen over de implementatie van de richtlijn inzake de minimumnormen voor de rechten de ondersteuning en de bescherming van slachtoffers van strafbare feiten (34236) en de bij de behandeling van dat wetsvoorstel ingediende moties. Er zijn namelijk amendementen ingediend waarop nog een kabinetsreactie zou komen en die reactie is er nog niet. Gezien het geknik in het vak voor mij concludeer ik dat ik dit goed zeg. Ik hoop dat de collega's het uitstel van de stemmingen zullen accepteren. De voorzitter: Ik zie dat niemand hiertegen bezwaar maakt. Ik neem dus aan dat dit akkoord is. Bij dezen zijn de stemmingen onder de punten 3 en 4 uitgesteld. Ik geef het woord aan de heer Voordewind. De heer Voordewind (ChristenUnie): Voorzitter. Ik zou bij de stemmingen onder punt 18 het VAO Onderwijs op andere locatie dan school mijn motie op stuk nr. 61 willen aanhouden. De voorzitter: Op verzoek van de heer Voordewind stel ik voor zijn motie (31135 nr. 61) aan te houden. Daartoe wordt besloten. De voorzitter: Dan geef ik nu het woord aan de heer Taverne namens de VVD. De heer Taverne (VVD): Voorzitter. Wij leven sinds kort onder het regime-Van der Staaij voor zover het de afhandeling van moties betreft. Ik zou graag willen uitproberen hoe vergevingsgezind datregime is. Onder punt 15 van de stemmingslijst de stemmingen over moties ingediend bij het VAO Inclusieve ontwikkeling in Nederlandse ontwikkelingssamenwerking staan twee moties die zijn overgenomen. Het gaat om de moties 33625 nr. 208 en 209. Mijn fractie wil toch het gevoelen kenbaar maken dat zij tegen deze moties is. De voorzitter: Dat hebt u dan bij dezen gedaan; dat kan. Artikel 66 lid 6 van het Reglement van Orde stelt duidelijk dat een overgenomen motie geen deel meer uitmaakt van de beraadslaging. Er kan dus niet meer over worden gestemd. U hebt echter uw punt gemaakt. Ik zie ook de heer Van der Staaij een beetje ja knikken. Ik stel voor om de schriftelijke stemming over de benoeming van een Kinderombudsman onder punt 11 van de stemmingslijst aan het eind van de stemmingen te laten plaatsvinden. Ik zie dat iedereen daarmee akkoord gaat. Wij gaan nu stemmen en beginnen met de stemmingen in verband met het wetsvoorstel tot wijziging van enige wetten op het terrein van de zorg. De fractie van de SP verzoekt om eerst te stemmen over de ingediende moties onder punt 6 op de stemmingslijst de moties ingediend bij de behandeling van dit wetsvoorstel alvorens te stemmen over het wetsvoorstel onder punt 5. Ik neem aan dat daartegen geen bezwaar is.