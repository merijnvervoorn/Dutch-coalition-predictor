19 Stemmingen moties Werk en zekerheid Aan de orde zijn de stemmingen over moties ingediend bij de behandeling van het wetsvoorstel Wet werk en zekerheid te weten: - de motie-Ulenbelt over de wachtgeldregeling voor politici in lijn brengen met de Wet werk en zekerheid (33818 nr. 40); - de motie-Voortman/Pieter Heerma over het onderzoeken van de mogelijkheden van een meerjarig tweede contract (33818 nr. 41); - de motie-Voortman over een breed pakket van diensten van de adviseur werk (33818 nr. 42); - de motie-Hamer over gelijke behandeling bij de arbeidsvoorwaarden voor payrollwerknemers (33818 nr. 43); - de motie-Van Weyenberg/Van Nieuwenhuizen-Wijbenga over de rol van de ontslagadviescommissie bij het besluit van het UWV (33818 nr. 44); - de motie-Van Weyenberg over ruimere contractvormen voor werkenden boven de AOW-leeftijd (33818 nr. 45); - de motie-Pieter Heerma over de gevolgen van de aanpassing van het ontslagrecht voor het mkb (33818 nr. 46); - de motie-Klein over onder de huidige economische omstandigheden geen duurverkorting invoeren (33818 nr. 47); - de motie-Klein over beschikbaar stellen van de mobiliteitsbonus (33818 nr. 48); - de motie-Klein over het onderbrengen van een transitievergoeding in een stamrecht-bv (33818 nr. 49); - de motie-Klein over de inwerkingtreding van de Wet werk en zekerheid en van de nieuwe wet Werken na AOW-leeftijd op elkaar afstemmen (33818 nr. 50). (Zie vergadering van 13 februari 2014.) Op verzoek van de heer Van Weyenberg stel ik voor zijn motie (33818 nr. 45) aan te houden. Daartoe wordt besloten. De voorzitter: De motie-Ulenbelt (33818 nr. 40) is in die zin gewijzigd dat zij thans is ondertekend door de leden Ulenbelt en Klein  en luidt: Motie De Kamer gehoord de beraadslaging constaterende dat de regering voorstelt om de WW te verslechteren door de opbouw fors te verlagen en de duur te beperken tot 24 maanden; van mening dat het gezegde "gelijke monniken gelijke kappen" moet gelden en de opbouw duur en hoogte van de wachtgeldregeling voor politici derhalve gelijk moet zijn aan die van werknemers;verzoekt de regering een voorstel aan de Kamer te zenden teneinde de wachtgeldregeling voor politici in lijn te brengen met de Wet werk en zekerheid en gaat over tot de orde van de dag. Deze gewijzigde motie is ondertekend door de leden Ulenbelt en Klein. Naar mij blijkt wordt de indiening ervan voldoende ondersteund. Zij krijgt nr. 53 was nr. 40 (33818). De voorzitter: De motie-Voortman/Pieter Heerma (33818 nr. 41) is in die zin gewijzigd dat zij thans luidt: Motie De Kamer gehoord de beraadslaging overwegende dat mensen met een tijdelijk contract waaronder veel jongeren een grotere kans hebben op werkloosheid; overwegende dat zorgen bestaan dat werknemers met een flexibel contract sneller dan nu al het geval is hun baan verliezen omdat de mogelijkheid om te werken met een flexibel contract beperkt wordt tot maximaal twee jaar; constaterende dat meerjarige contracten al mogelijk zijn maar alleen als eerste contract; overwegende dat een langer tijdelijk contract weliswaar niet de zekerheid van een vast contract biedt maar wel meer keuzevrijheid en zekerheid voor flexwerkers biedt; verzoekt de regering om de mogelijkheden en de voor- en nadelen van een meerjarig tweede contract te onderzoeken hierover met de sociale partners te overleggen en de Kamer daarover bij de begroting voor 2015 te informeren en zo mogelijk hiertoe voorstellen te ontwikkelen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 54 was nr. 41 (33818). De voorzitter: De motie-Pieter Heerma (33818 nr. 46) is in die zin gewijzigd (33818 nr. 55) en nader gewijzigd dat zij thans luidt: De Kamer gehoord de beraadslaging overwegende dat door aanpassing van het ontslagrecht werkgevers in het midden- en kleinbedrijf te maken krijgen met hogere kosten;overwegende dat dit met name voor werkgevers van kleine bedrijven kan betekenen dat zij minder mensen zullen aannemen dan nu het geval is; voorts overwegende dat moet worden voorkomen dat hierdoor het mkb als banenmotor van de economie onder onevenredig grote druk komt te staan; verzoekt de regering de gevolgen van de aanpassing van het ontslagrecht in de gaten te houden en de Kamer periodiek te informeren over de relatieve ontwikkeling van het aantal banen in het mkb en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 56 was nr. 55 (33818). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Ulenbelt/Klein (33818 nr. 53 was nr. 40). De voorzitter: Ik constateer dat de aanwezige leden van de fracties van de PVV 50PLUS GroenLinks en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Pieter Heerma/Voortman (33818 nr. 54 was nr. 41). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie de VVD 50PLUS D66 GroenLinks en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Voortman (33818 nr. 42). De voorzitter: Ik constateer dat de aanwezige leden van de fracties van de ChristenUnie 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Hamer (33818 nr. 43). De voorzitter: Ik constateer dat deze motie met algemene stemmen is aangenomen. In stemming komt de motie-Van Weyenberg/Van Nieuwenhuizen-Wijbenga (33818 nr. 44).De voorzitter: Ik constateer dat de aanwezige leden van de fracties van Bontes de SGP het CDA de ChristenUnie de VVD D66 en de PvdA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de nader gewijzigde motie-Pieter Heerma (33818 nr. 56 was nr. 55). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie de VVD 50PLUS D66 GroenLinks de PvdA en de PvdD voor deze nader gewijzigde motie hebben gestemd en de aanwezige leden van de fractie van de SP ertegen zodat zij is aangenomen. In stemming komt de motie-Klein (33818 nr. 47). De voorzitter: Ik constateer dat de aanwezige leden van de fracties van de PVV 50PLUS GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klein (33818 nr. 48). De voorzitter: Ik constateer dat de aanwezige leden van de fracties van 50PLUS GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klein (33818 nr. 49). De voorzitter: Ik constateer dat de aanwezige leden van de fracties van de PVV en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klein (33818 nr. 50). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS D66 GroenLinks de PvdA en de PvdD voor deze motie hebben gestemd en de aanwezige leden van de overige fracties ertegen zodat zij is aangenomen.