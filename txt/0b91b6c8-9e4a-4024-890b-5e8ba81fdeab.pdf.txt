21 Stemmingen Wet aanvullende biedboekgegevens Aan de orde zijn de stemmingen in verband met het wetsvoorstel Wijziging van de Wet tot veiling van bepaalde verkooppunten van motorbrandstoffen in verband met het verstrekken van gegevens ten behoeve van het biedboek voor de veiling van bepaalde verkooppunten van motorbrandstoffen (Wet aanvullende biedboekgegevens) (34443). (Zie vergadering van 2 november 2016.) In stemming komt het amendement-De Caluwé (stuk nr. 7 I). De voorzitter: Ik constateer dat de aanwezige leden van de fracties van 50PLUS Klein de Groep Kuzu/Öztürk de VVD de ChristenUnie het CDA de Groep Bontes/Van Klaveren en de PVV voor dit amendement hebben gestemd en de aanwezige leden van de fracties van de SP de PvdD de PvdA GroenLinks D66 Houwers de SGP en Monasch ertegen zodat het is aangenomen. Ik stel vast dat door de aanneming van dit amendement het andere op stuk nr. 7 voorkomende amendement als aangenomen kan worden beschouwd. In stemming komt het amendement-Koolmees (stuk nr. 8). De voorzitter: Ik constateer dat de aanwezige leden van de fracties van de PvdD D66 de Groep Kuzu/Öztürk de ChristenUnie het CDA en de PVV voor dit amendement hebben gestemd en de aanwezige leden van de fracties van de SP de PvdA GroenLinks 50PLUS Klein Houwers de VVD de SGP de Groep Bontes/Van Klaveren en Monasch ertegen zodat het is verworpen. In stemming komt het wetsvoorstel zoals op onderdelen gewijzigd door de aanneming van de amendementen-De Caluwé (stuk nrs. 7 I en II). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Houwers de VVD de SGP de ChristenUnie het CDA de Groep Bontes/Van Klaveren de PVV en Monasch voor dit wetsvoorstel hebben gestemd zodat het is aangenomen.