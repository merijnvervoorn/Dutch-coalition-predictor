20 Stemmingen EU-wetgeving bescherming persoonsgegevens Aan de orde zijn de stemmingen over moties ingediend bij het debat over een behandelvoorbehoud EU-wetgeving bescherming persoonsgegevens te weten: - de motie-Elissen/Van Toorenburg over eisen aan de doorgifte van persoonsgegevens naar andere lidstaten (32761 nr. 18); - de motie-Elissen over huidige wetgeving als ondergrens van privacybescherming (32761 nr. 19); - de motie-Elissen over de inzet bij de onderhandelingen (32761 nr. 20); - de motie-Peters over betrokkenen informeren over de verstrekking van persoonsgegevens (32761 nr. 23). (Zie vergadering van 15 maart 2012.) De voorzitter: De motie-Elissen/Van Toorenburg (32761 nr. 18) is in die zin gewijzigd (32761 nr. 24) en nader gewijzigd dat zij thans luidt: Motie De Kamer gehoord de beraadslaging constaterende dat de voorstellen voor EU-wetgeving inzake bescherming persoonsgegevens (COM(2012) 9 COM(2012) 10 en COM(2012) 11) gevolgen zullen hebben voor de privacy van alle Europese burgers; overwegende dat deze in ontwikkeling zijnde EU-wetgeving momenteel te weinig waarborgen bevat met betrekking tot het verstrekken van persoonsgegevens van Europese burgers aan buitenlandse overheidsdiensten; overwegende dat door het ontbreken van dergelijke regels inbreuk kan worden gemaakt (door buitenlandse overheidsdiensten) op het in Europa geldende fundamentele recht op de bescherming van persoonsgegevens; verzoekt de regering de bescherming van persoonsgegevens van Nederlandse burgers zodanig te waarborgen dat de doorgifte van persoonsgegevens naar andere lidstaten en naar derde landen slechts dan zal plaatsvinden wanneer de doeleinden daarvoor in de wet in een bindend EU-besluit of in een verdrag rekening houdend met het zwaarwegend algemeen belang zijn vastgesteld alsmede passende waarborgen ter bescherming van de persoonlijke levenssfeer worden geboden en gaat over tot de orde van de dag. Deze nader gewijzigde motie is ondertekend door de leden Elissen Van Toorenburg en Van der Steur. Naar mij blijkt wordt de indiening ervan voldoende ondersteund.Zij krijgt nr. 25 (32761). Ik stel vast dat wij hier nu over kunnen stemmen. In stemming komt de nader gewijzigde motie-Elissen c.s. (32761 nr. 25). De voorzitter: Ik constateer dat deze nader gewijzigde motie met algemene stemmen is aangenomen. In stemming komt de motie-Elissen (32761 nr. 19). De voorzitter: Ik constateer dat deze motie met algemene stemmen is aangenomen. In stemming komt de motie-Elissen (32761 nr. 20). De voorzitter: Ik constateer dat de aanwezige leden van de fracties van de SP de PvdD D66 de SGP de ChristenUnie het CDA de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Peters (32761 nr. 23). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen.