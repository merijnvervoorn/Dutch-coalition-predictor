16 Actieplan Groene en Digitale Banen Actieplan Groene en Digitale Banen Aan de orde is het tweeminutendebat Actieplan Groene en Digitale Banen (CD d.d. 25/05). De voorzitter: We krijgen een kleine aanvulling in vak-K: er komen twee bewindslieden bij. Ik heet de ministers van Economische Zaken en Klimaat en van Onderwijs Cultuur en Wetenschap van harte welkom. We gaan beginnen aan een volgend debat namelijk het tweeminutendebat Actieplan Groene en Digitale Banen. Er hebben zich vier leden aangemeld voor dit debat die ook spreektijd hebben aangevraagd. Mevrouw Kröger zal als eerste het woord voeren namens de fractie van GroenLinks. Gaat uw gang. Mevrouw Kröger (GroenLinks): Voorzitter. Ik heb drie moties dus ik ga heel snel lezen. Motie De Kamer gehoord de beraadslaging overwegende dat voldoende personeel van groot belang is voor de energietransitie en dat de overheid gezien het grote maatschappelijke belang een stimulerende rol kan spelen in aanvulling op de verantwoordelijkheid van werkgevers en werknemers; constaterende dat er een gebrek is aan middelen voor het om- en bijscholen van de beroepsbevolking naar groene banen; verzoekt de regering te onderzoeken hoe een dergelijk fonds zou kunnen worden ingericht; verzoekt de regering tevens te onderzoeken of en hoe middelen van het Klimaatfonds hiervoor kunnen worden ingezet en de Kamer hierover voor Prinsjesdag te informeren en gaat over tot de orde van de dag. De voorzitter: Deze motie is voorgesteld door de leden Kröger en Thijssen. Zij krijgt nr. 1200 (29544). Mevrouw Kröger (GroenLinks): De naam van de heer Thijssen staat er nog niet onder maar dat doe ik zo. MotieDe Kamer gehoord de beraadslaging overwegende dat het halen van de klimaatdoelen valt of staat met de beschikbaarheid van voldoende technisch geschoold personeel; constaterende dat het kabinet rekening houdt met honderdduizenden openstaande vacatures in de techniek- en ICTsector in 2026; constaterende dat het Actieplan Groene en Digitale Banen niet voorziet in een plan voor het opzetten van een grote landelijke wervingscampagne maar enkel inzet op regionale initiatieven; verzoekt de regering verschillende opties voor het opzetten van een landelijke wervingscampagne voor de groene en digitale sector uit te werken en daarbij de benodigde middelen financieringsmogelijkheden en verwachte effecten in kaart te brengen en gaat over tot de orde van de dag. De voorzitter: Deze motie is voorgesteld door de leden Kröger en Boutkan. Zij krijgt nr. 1201 (29544). Motie De Kamer gehoord de beraadslaging constaterende dat het zicht van het kabinet op de mate waarin Nederland gebruikmaakt van Europese fondsen en onderliggende financiële en niet-financiële programma's onvolledig is; overwegende dat optimale aansluiting op Europese fondsen en programma's die gericht zijn op het benutten van het arbeidspotentieel richting de groene en digitale sector een essentieel onderdeel kan zijn van het oplossen van de arbeidstekorten in die sectoren; verzoekt de regering samen met het maatschappelijk middenveld in kaart te brengen op welke manier de aansluiting op Europese fondsen en financiële en niet-financiële programma's ter versterking van de personele instroom richting de groene en digitale sector verbeterd kan worden en hiervoor concrete beleidsopties aan te dragen en gaat over tot de orde van de dag. De voorzitter: Deze motie is voorgesteld door de leden Kröger en Boutkan. Zij krijgt nr. 1202 (29544). Mevrouw Kröger (GroenLinks): Dank u wel voorzitter.De voorzitter: Dank voor uw inbreng. De heer Van den Brink gaat nu het woord voeren namens het CDA. De heer Van den Brink (CDA): Voorzitter dank u wel. Dat doe ik ter vervanging van mijn collega Amhaouch dus ik wens mijzelf succes. Motie De Kamer gehoord de beraadslaging constaterende dat er op de arbeidsmarkt in Nederland een tekort is aan 55.000 IT'ers; overwegende dat CODAM in Amsterdam een belangrijke bijdrage levert aan het verminderen van dit tekort en inmiddels al 350 studenten en 100 alumni heeft; overwegende dat CODAM graag wil opschalen maar als innovatieve opleider niet past binnen de reguliere onderwijshokjes en dat de studenten geen aanspraak kunnen maken op reguliere studentenvoorzieningen; overwegende dat de regering in het actieplan heeft aangegeven het model van de Franse Grande École du Numérique verder te willen verkennen; verzoekt de regering om vanuit de departementen EZK en OCW een gezamenlijke inspanning te leveren om het model van het Franse Grande École du Numérique — waar nodig met behulp van middelen uit het Nationaal Groeifonds — ook in Nederland te implementeren ten behoeve van de opschaling van CODAM en vergelijkbare innovatieve opleiders in bijvoorbeeld Rotterdam en de regio ZuidoostNederland en gaat over tot de orde van de dag. De voorzitter: Deze motie is voorgesteld door de leden Van den Brink en Amhaouch. Zij krijgt nr. 1203 (29544). De heer Van den Brink (CDA): De tweede motie luidt als volgt. Motie De Kamer gehoord de beraadslaging constaterende dat het Actieplan Groene en Digitale Banen in grote lijnen kan rekenen op instemming van de sociale partners en andere stakeholders;overwegende dat de inzet van voldoende technisch geschoold talent de belangrijkste randvoorwaarde is om de energietransitie en de digitale transitie te doen slagen; overwegende dat de regio het interventieniveau is voor de uitvoering van dit actieplan en dat het belangrijk is aan te sluiten bij bestaande regionale verbanden en triple-helixnetwerken; constaterende dat bijvoorbeeld in de regio's Brainport Eindhoven en Twente het tekort aan technisch geschoold talent urgent is ook in combinatie met uitdagingen op het gebied van wonen en bereikbaarheid en dat publieke en private partners daar klaarstaan om met de uitvoering van het actieplan aan de slag te gaan; verzoekt de regering bij de uitvoering van het Actieplan Groene en Digitale Banen te kiezen voor een regionale aanpak en de regio's die met hun partners klaarstaan zo snel mogelijk te faciliteren om aan de slag te gaan en belemmeringen weg te nemen en gaat over tot de orde van de dag. De voorzitter: Deze motie is voorgesteld door de leden Van den Brink en Amhaouch. Zij krijgt nr. 1204 (29544). Hartelijk dank. De heer Van den Brink (CDA): Mag ik mijzelf excuseren bij de beantwoording omdat ik probeer aan mijn vaderlijke verplichtingen te voldoen. De voorzitter: Dat mag u. Succes daarmee. De heer Thijssen gaat nu het woord voeren namens de Partij van de Arbeid. De heer Thijssen (PvdA): Dank voorzitter. Ik heb een oplossing of een stukje van een oplossing. Dat hoop ik in ieder geval. Het is Brabant Leert een initiatief in Brabant logischerwijs waar provincie onderwijsinstellingen en bedrijven afspraken maken en echt meters maken om mensen op te leiden voor de digitale en groene toekomst. Ik weet dat er nog wat geld is bij het ministerie dus het lijkt me heel goed als dat ten goede kan komen aan dit soort projecten. Daarom de volgende motie. Motie De Kamer gehoord de beraadslaging constaterende dat het opleiden van voldoende technisch personeel een randvoorwaarde is voor de grote transities in Nederland;constaterende dat het Noord-Brabant is gelukt om met het traject Brabant Leert bijna 7.000 opleidingen en 1.000 ontwikkeladviezen aan te bieden binnen essentiële sectoren voor een bedrag van 6 miljoen euro; overwegende dat er volgens betrokkenen voldoende geld beschikbaar is om dit soort trajecten breder beschikbaar te maken maar dat de budgetten onhandig verspreid liggen over verschillende ministeries wat financiering bemoeilijkt; verzoekt de regering om provincies onderwijsinstellingen en werkgevers actief te ondersteunen in het aanbieden van gratis bij- en omscholingstrajecten in de regio in ieder geval voor opleidingen en cursussen die aansluiten op de groene en digitale sector en gaat over tot de orde van de dag. De voorzitter: Deze motie is voorgesteld door de leden Thijssen en Kröger. Zij krijgt nr. 1205 (29544). De heer Thijssen (PvdA): Dan nog een motie. Dit is echt de oplossing. Motie De Kamer gehoord de beraadslaging overwegende dat mensen die maatschappelijk belangrijk werk doen goede omstandigheden en een zeker contract verdienen; verzoekt de regering om vaste contracten de norm te maken en de betrokkenheid van werknemersorganisaties vast te leggen in de afspraken voor publieke aanbestedingen in de technische sector en gaat over tot de orde van de dag. De voorzitter: Deze motie is voorgesteld door de leden Thijssen en Kröger. Zij krijgt nr. 1206 (29544). Hartelijk dank. Daarmee is de inbreng van de Kamer beëindigd voor dit debat. Er zijn zeven moties ingediend. Hoeveel tijd hebben de bewindslieden nodig? En minuut per motie. Dan gaan we om 21.50 uur verder. De vergadering wordt van 21.42 uur tot 21.49 uur geschorst. De voorzitter: Aan de orde is de voortzetting van het tweeminutendebat Actieplan Groene en Digitale Banen. Er zijn zeven moties ingediend. Die gaan van een oordeel voorzien worden. Als eerste spreker is het woord aan de minister van Economische Zaken en Klimaat. Zij begint.Minister Adriaansens: Voorzitter dank u. De eerste motie die op stuk nr. 1200 is van mevrouw Kröger. Het is een beetje ingewikkeld want daar zit een vraag in over het Klimaatfonds waar ik zelf niet op kan reageren. Ik heb dus een vraag aan haar. Ik sta redelijk positief tegenover het eerste deel van de motie maar omdat het tweede deel en de beoordeling daarvan echt bij het Klimaatfonds hoort zou ik haar willen vragen of zij die motie wil aanhouden en inbrengen bij het debat over het Klimaatfonds dat op 29 juni plaatsvindt. De voorzitter: Ze knikt ja. Op verzoek van mevrouw Kröger stel ik voor haar motie (29544 nr. 1200) aan te houden. Daartoe wordt besloten. Minister Adriaansens: Dank u. De tweede motie de motie-Kröger/Boutkan op stuk nr. 1201 verzoekt om het opzetten van een landelijke wervingscampagne voor de groene en digitale sector. Die motie kan ik oordeel Kamer geven. Voorzitter. Ik zal het tempo wat opvoeren nu. De motie op stuk nr. 1202 gaat over de aansluiting op Europese fondsen. Daar ben ik het mee eens dus ik geef die motie graag oordeel Kamer. De voorzitter: De motie op stuk nr. 1202 heeft oordeel Kamer. Minister Adriaansens: Dan kom ik bij de motie op stuk nr. 1203. Die zou ik een bepaalde interpretatie willen geven. Het gaat om een verzoek van de leden Van den Brink en Amhaouch. Als ik de motie zo mag interpreteren dat die steun uitspreekt voor de ontwikkeling van een voorstel om de vierde tranche van het Nationaal Groeifonds in te zetten voor innovatieve opleiders dan kan ik de motie oordeel Kamer geven. De vraag is of ik dat zo kan doen. De voorzitter: Ik zie de heer Peters namens het CDA knikken dus dat is bij dezen gelukt. Minister Adriaansens: Veel dank aan de heer Peters. Dan kom ik bij de motie op stuk nr. 1204 ook van het CDA om bij de uitvoering van het Actieplan Groene en Digitale Banen te kiezen voor een regionale aanpak. Ik wil die motie graag overnemen. De voorzitter: Is er bezwaar tegen het overnemen van deze motie? Dat is niet het geval.De motie-Van den Brink/Amhaouch (29544 nr. 1204) is overgenomen. Minister Adriaansens: Dank u. De voorzitter: Dan neemt de minister van Sociale Zaken en Werkgelegenheid het stokje over. Zij gaat de moties op stukken nrs. 1205 en misschien ook 1206 beoordelen. Gaat uw gang. Minister Van Gennip: Ja voorzitter. De motie op stuk nr. 1205 van Thijssen en Kröger vraagt ons eigenlijk om iets te doen met verschillende budgetten zoals dat in Brabant Leert wordt gedaan. Die verschillende budgetten zijn natuurlijk wel verspreid over verschillende ministeries. Dat is niet vrij geld waar we zomaar over kunnen beschikken om er iets mee te doen. Maar nog belangrijker is dat tijdens het debat over het arbeidsmarktpakket een motie-Van der Lee is ingediend en aangenomen die vraagt op welke wijze we een instrument kunnen ontwikkelen ter stimulering van Leven Lang Ontwikkelen waaronder een individueel scholingsbudget gefocust op cruciale kraptesectoren. Ik wilde eigenlijk eerst die motie flink uitwerken en daarmee zijn we aan de slag. Ik wil u daarom vragen om uw motie aan te houden in afwachting van de uitwerking van de motie-Van der Lee die precies hierover gaat. De voorzitter: De heer Thijssen knikt. Op verzoek van de heer Thijssen stel ik voor zijn motie (29544 nr. 1205) aan te houden. Daartoe wordt besloten. Minister Van Gennip: De motie op stuk nr. 1206 is ook van de heer Thijssen en mevrouw Kröger. Het aanbestedingsrecht biedt geen ruimte voor het stellen van dit soort eisen. Die moeten zien op het voorwerp van aanbesteding. Ik heb u net een uitgebreid arbeidsmarktpakket gestuurd waarin we echt gaan voor structureel werk vertaald in vaste contracten maar waar we tegelijkertijd willen dat mensen die als ondernemer voor eigen rekening en risico willen werken gewoon wel als zelfstandige kunnen blijven werken. Ik moet deze motie dus ontraden. De voorzitter: De motie op stuk nr. 1206 is ontraden. Daarmee zijn wij aan het einde gekomen van dit tweeminutendebat. De beraadslaging wordt gesloten. De voorzitter: We gaan op dinsdag 27 juni stemmen over de moties.Ik dank met name de minister van Economische Zaken en Klimaat want zij kan denk ik nu huiswaarts gaan of iets anders gaan doen. Daar ga ik niet over. De andere twee ministers blijven nog even want wij gaan door met een ander onderwerp namelijk de integrale aanpak van seksueel grensoverschrijdend gedrag. We wachten even tot de woordvoerders voor dit onderwerp in de zaal zijn. Ik zie al een aantal woordvoerders. De vergadering wordt enkele ogenblikken geschorst.