27 Stemming motie Mijnbouw Aan de orde is de stemming over een aangehouden motie ingediend bij het debat over de mijnbouw te weten: - de gewijzigde motie-Dik-Faber over één loket voor afhandeling van schade door bodemdaling in Friesland (32849 nr. 67 was nr. 56). (Zie vergadering van 2 maart 2016.) De voorzitter: De gewijzigde motie-Dik-Faber (32849 nr. 67 was nr. 56) is in die zin nader gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 70 was nr. 67 (32849). Ik stel vast dat wij hier nu over kunnen stemmen. Motie De Kamer gehoord de beraadslaging constaterende dat schade aan gebouwen in de provincie Fryslân vaak meerdere oorzaken heeft waaronder inklinking aardbevingen veranderingen van het waterpeil bodemdaling door gaswinning en bodemdaling door zoutwinning; overwegende dat gedupeerde bewoners en ondernemers wettelijk recht hebben op vergoeding van schade door bodemdaling maar dat juridisch complexe situaties ontstaan wanneer sprake is van multicausale schade en meerdere veroorzakers; overwegende dat de Commissie Bodemdaling Aardgaswinning Fryslân zich met name richt op projecten van provincie en waterschap en niet op schade van ondernemers en burgers; verzoekt de regering in overleg te treden met de veroorzakers en gedupeerden van bodemdaling in Fryslân over één loket voor onafhankelijke afhandeling van schade bij gedupeerde burgers en ondernemers en gaat over tot de orde van de dag. In stemming komt de nader gewijzigde motie-Dik-Faber (32849 nr. 70 was nr. 67).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein de ChristenUnie het CDA de Groep Bontes/Van Klaveren en de PVV voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. Mevrouw Leijten (SP): Ik weet niet of het bij de stemmingen over de moties ingediend bij het debat over de problemen bij het CAK inzake de eigen bijdrage Wmo met mijn fractie helemaal goed is gegaan maar we worden graag geacht om voor de motie op stuk nr. 211 (29538) gestemd te hebben. De voorzitter: Dan wordt uw opmerking ook in de Handelingen opgenomen. Mevrouw Dik-Faber (ChristenUnie): Nu mijn nader gewijzigde motie die is ingediend bij het debat over de mijnbouw is aangenomen wil ik graag een brief van het kabinet waarin aangegeven wordt hoe het de motie gaat uitvoeren. De voorzitter: Ik stel voor om het stenogram van dit gedeelte van de vergadering door te geleiden naar het kabinet. De vergadering wordt enkele ogenblikken geschorst.