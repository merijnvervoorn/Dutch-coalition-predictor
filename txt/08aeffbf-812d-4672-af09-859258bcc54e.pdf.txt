8 Stemmingen moties InitiatiefnotaStoffer "Dwang tegen vrouwen rond liefde lijf en leven" Aan de orde zijn de stemmingen over moties ingediend bij het debat over de initiatiefnota van het lid Stoffer over "Dwang tegen vrouwen rond liefde lijf en leven: maatregelen tegen internationale misstanden inzake draagmoederschap en abortus" te weten: - de motie-Klink over het bevorderen van de keuzevrijheid van vrouwen rond abortus en het krijgen van kinderen (35624 nr. 4); - de motie-Bisschop over een internationaal onderzoek naar drang en dwang tegen vrouwen om een abortus te ondergaan (35624 nr. 5); - de motie-Bisschop over preventie van abortus wereldwijd en het tegengaan van sekseselectie (35624 nr. 6). (Zie notaoverleg van 27 september 2021.) De voorzitter: De motie-Klink (35624 nr. 4) is in die zin gewijzigd dat zij thans is ondertekend door de leden Klink en Hammelburg en luidt: Motie De Kamer gehoord de beraadslaging overwegende dat keuzevrijheid van vrouwen ook ingeperkt kan worden door bijvoorbeeld een verbod op abortus; verzoekt de regering zich internationaal in te zetten voor het bevorderen van de keuzevrijheid van vrouwen rond abortus en het krijgen van kinderen en gaat over tot de orde van de dag. Zij krijgt nr. 7 was nr. 4 (35624). Ik stel vast dat wij hier nu over kunnen stemmen. In stemming komt de gewijzigde motie-Klink/Hammelburg (35624 nr. 7 was nr. 4). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de VVD het CDA JA21 BBB de PVV Groep Van Haga en Lid Omtzigt voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Bisschop (35624 nr. 5).De voorzitter: Ik constateer dat de leden van de fracties van de ChristenUnie de SGP JA21 BBB de PVV Groep Van Haga en Lid Omtzigt voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bisschop (35624 nr. 6). De voorzitter: Ik constateer dat de leden van de fracties van de ChristenUnie de SGP JA21 BBB de PVV Groep Van Haga en Lid Omtzigt voor deze motie hebben gestemd en de leden van de overige fracties ertegen zodat zij is verworpen. De heer Omtzigt. De heer Omtzigt (Lid Omtzigt): Ik haalde alles even door elkaar. Ik word geacht tegen de laatste motie gestemd te hebben. De voorzitter: Toch! Zo had ik het in eerste instantie ingeschat. We zullen uw opmerking meenemen in de Handelingen. De heer Van Haga (Groep Van Haga): Ik heb ook een fout gemaakt. Ik word geacht tegen de motie op stuk nr. 6 te hebben gestemd. De voorzitter: Dank u wel. Ook deze opmerking zullen we meenemen in de Handelingen.