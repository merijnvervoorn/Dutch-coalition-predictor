15 Stemmingen Veiligheid offshore olieen gasactiviteiten Aan de orde zijn de stemmingen in verband met het wetsvoorstel Wijziging van de Mijnbouwwet de Wet milieubeheer en de Wet op de economische delicten in verband met implementatie van richtlijn nr. 2013/30/EU van het Europees Parlement en de Raad van 12 juni 2013 betreffende de veiligheid van offshore olie- en gasactiviteiten en tot wijziging van richtlijn 2004/35/EG (PbEU 2013 L 178) (34041). (Zie vergadering van 22 april 2015.) De voorzitter: Het amendement-Van Veldhoven/Smaling (stuk nr. 18) is ingetrokken. Het amendement-Ouwehand (stuk nr. 21) is ingetrokken. Het amendement-Smaling (stuk nr. 15) is ingetrokken. Het amendement-Smaling/Van Veldhoven (stuk nr. 19) is ingetrokken. Het amendement-Smaling (stuk nr. 20) is ingetrokken. Ik stel vast dat daarmee wordt ingestemd. Ik geef gelegenheid tot het afleggen van stemverklaringen vooraf. De heer Bosman (VVD): Voorzitter. Het kabinet komt nog dit jaar met een voorstel voor een complete herziening van de Mijnbouwwet. Het wetsvoorstel zal een consultatieronde krijgen en de Raad van State zal advies uitbrengen. Ten aanzien van betrokken bestuurders in de provincies en gemeenten zal er inspraak zijn. Kortom een zeer zorgvuldig en afgewogen traject dat alle betrokkenen recht doet. Tijdens het debat over de implementatie van de EU-richtlijn Veiligheid op zee hebben een aantal partijen ervoor gekozen om op deze wetsherziening vooruit te lopen en niet het hiervoor genoemde zorgvuldige traject te doorlopen. Sterker nog het nadrukkelijke verzoek van de minister van Economische Zaken om het amendement aangaande omkering van de bewijslast voor te leggen aan de Raad van State is door deze Kamer terzijde geschoven. De VVD hecht aan de zorgvuldige totstandkoming van de herziene Mijnbouwwet en kijkt uit naar de behandeling dit jaar. Daarom zal de VVD ten aanzien van de amendementen zoals ze nu zijn ingediend tegenstemmen. In stemming komt het amendement-Ouwehand (stuk nr. 24 II) tot het invoegen van de onderdelen Ba en Bb. De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdD en de SP voor dit amendement hebben gestemd en de aanwezigeleden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 24 voorkomende amendementen als verworpen kunnen worden beschouwd. In stemming komt het nader gewijzigde amendement-Jan Vos/Van Tongeren (stuk nr. 36 I) tot het invoegen van het onderdeel Ba. De voorzitter: Ik constateer dat de aanwezige leden van de fracties van het CDA de ChristenUnie Houwers Klein de Groep Kuzu/Öztürk 50PLUS D66 GroenLinks de PvdA de PvdD en de SP voor dit nader gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit nader gewijzigde amendement de overige op stuk nr. 36 voorkomende nader gewijzigde amendementen als aangenomen kunnen worden beschouwd. In stemming komt het amendement-Van Veldhoven (stuk nr. 28) tot het invoegen van het onderdeel Da. De voorzitter: Ik constateer dat de aanwezige leden van de fracties van het CDA de ChristenUnie de SGP Klein 50PLUS D66 GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het nader gewijzigde amendement-Van Tongeren/Jan Vos (stuk nr. 38 I) tot het invoegen van de onderdelen Da en Db. De voorzitter: Ik constateer dat de aanwezige leden van de fracties van het CDA de ChristenUnie Klein de Groep Kuzu/Öztürk 50PLUS D66 GroenLinks de PvdA de PvdD en de SP voor dit nader gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit nader gewijzigde amendement het andere op stuk nr. 38 voorkomende nader gewijzigde amendement als aangenomen kan worden beschouwd. Voorts stel ik vast dat het amendement-Jan Vos (stuk nr. 10) is vervallen ten gevolge van het aannemen van het nader gewijzigde amendement-Van Tongeren/Jan Vos (nr. 38). In stemming komt het gewijzigde amendement-Van Veldhoven/Agnes Mulder (stuk nr. 37) tot het invoegen van de onderdelen Ea en Eb.De voorzitter: Ik constateer dat de aanwezige leden van de fracties van het CDA de ChristenUnie Klein 50PLUS D66 GroenLinks de PvdD en de SP voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het gewijzigde subamendement-Smaling (stuk nr. 35). De voorzitter: Ik constateer dat de aanwezige leden van de fracties van de PVV het CDA de ChristenUnie 50PLUS D66 GroenLinks de PvdA de PvdD en de SP voor dit gewijzigde subamendement hebben gestemd en de aanwezige leden van de overige fracties ertegen zodat het is aangenomen. In stemming komt het gewijzigde amendement-Jan Vos/Ouwehand (stuk nr. 12 II) tot het invoegen van het artikel Ia. De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Houwers Klein de Groep Kuzu/Öztürk 50PLUS D66 GroenLinks de PvdA de PvdD en de SP voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement het andere op stuk nr. 12 voorkomende gewijzigde amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de nader gewijzigde amendementen-Jan Vos/Van Tongeren (stuk nrs. 36 I tot en met IV) de nader gewijzigde amendementen-Van Tongeren/Jan Vos (stuk nrs. 38 I en II) het gewijzigde subamendement-Smaling (stuk nr. 35) en de gewijzigde amendementen-Jan Vos/Ouwehand (stuk nrs. 12 I en II). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Houwers Klein de Groep Kuzu/Öztürk 50PLUS D66 GroenLinks de PvdA de PvdD en de SP voor dit wetsvoorstel hebben gestemd zodat het is aangenomen.