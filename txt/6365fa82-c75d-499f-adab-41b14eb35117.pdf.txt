14 Stemmingen moties Negeren Kamermeerderheid inzake de Nederlandse positie in het Europese debat over de Europese digitale identiteit Aan de orde zijn de stemmingen over moties ingediend bij de interpellatie-Leijten over het negeren van een Kamermeerderheid inzake de Nederlandse positie in het Europese debat over de Europese digitale identiteit te weten: - de motie-Leijten over de Kamer periodiek informeren over de onderhandelingen over de Europese digitale identiteit en niet instemmen voordat de Kamer heeft ingestemd (36305 nr. 1); - de motie-Leijten over het experimenteren met de Nederlandse e-wallet pauzeren (36305 nr. 2); - de motie-Drost over de Europese voorstellen inzake digitalisering scherper en kritischer toetsen aan uitgangspunten als vrijwilligheid regie over eigen data en transparantie (36305 nr. 3); - de motie-Ephraim/Eppink over het afkeuren van de handelwijze van de staatssecretaris (36305 nr. 4); - de motie-Omtzigt c.s. over in het Reglement van Orde een amenderende motie op Europese voorstellen toevoegen als instrument (36305 nr. 6). (Zie vergadering van 16 februari 2023.) De voorzitter: De motie-Drost (36305 nr. 3) is in die zin gewijzigd dat zij thans luidt: Motie De Kamer gehoord de beraadslaging constaterende dat de aangenomen motie-Leijten de regering opriep niet in te stemmen met de Raadsconclusie over de Europese digitale identiteit en helder de positie van het Nederlands parlement aan te geven; overwegende dat de regering ondanks deze motie heeft besloten in te stemmen met het Raadsvoorstel; van mening dat bij deze en andere Europese voorstellen op het gebied van digitalisering de Nederlandse regering steviger moet inzetten op vrijwilligheid van groepen die niet mee kunnen of willen doen regie van mensen over hun eigen data en transparantie; verzoekt de regering in de vervolgonderhandelingen over het raamwerk duidelijk kenbaar te blijven maken dat de positie van het Nederlands parlement in meerderheid kritisch is;verzoekt de regering voorts in de voortzetting van de onderhandeling van deze en andere Europese voorstellen op het gebied van digitalisering scherper en kritischer dan nu te toetsen op genoemde uitgangspunten en gaat over tot de orde van de dag. Zij krijgt nr. 7 was nr. 3 (36305). De voorzitter: De motie-Omtzigt c.s. (36305 nr. 6) is in die zin gewijzigd dat zij thans is ondertekend door de leden Omtzigt Stoffer Leijten Ephraim Eppink en Van der Plas. Zij krijgt nr. 8 was nr. 6 (36305). Ik stel vast dat wij nu over deze moties kunnen stemmen. In stemming komt de motie-Leijten (36305 nr. 1). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Leijten (36305 nr. 2). De voorzitter: Ik constateer dat de leden van de fracties van de SP BIJ1 DENK de PvdD Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Drost (36305 nr. 7 was nr. 3). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Ephraim/Eppink (36305 nr. 4). De voorzitter: Ik constateer dat de leden van de fracties van de SP BIJ1 DENK Fractie Den Haan de PvdD Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Omtzigt c.s. (36305 nr. 8 was nr. 6). De voorzitter: Ik constateer dat de leden van de fracties van de SP BIJ1 DENK Fractie Den Haan de PvdD Lid Omtzigt de SGPBBB JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen.