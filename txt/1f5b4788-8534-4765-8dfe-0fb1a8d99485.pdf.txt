4 Extra regeling van werkzaamheden Voorzitter: Martin Bosma Extra regeling van werkzaamheden Extra regeling van werkzaamheden De voorzitter: Aan de orde is een extra regeling van werkzaamheden. Ik geef het woord aan de heer Klaver. De heer Klaver (GroenLinks-PvdA): Voorzitter namens collega Piri zou ik u willen vragen om rekening te houden met hoofdelijke stemmingen vanavond aansluitend op het commissiedebat Consulaire zaken. De voorzitter: Ja. Ik begrijp dat dat commissiedebat dus gaat uitlopen op een plenaire afronding ... De heer Klaver (GroenLinks-PvdA): Exact. De voorzitter: ... die dan van moties zal worden voorzien? Nou laten we dat doen. Er bestaat verder geen bezwaar tegen. Dat wordt wel een latertje vrees ik. De heer Klaver (GroenLinks-PvdA): Collega Piri wilde het expres nu aankondigen omdat we altijd drie uur wachten voor de stemmingen zodat mensen hier rekening mee kunnen houden. Dan hoeft het voor niemand extreem laat te worden. De voorzitter: Ja en die commissievergadering Consulaire zaken begint om 18.30 uur. Dat zal wat tijd kosten. Heeft u enige ... De heer Klaver (GroenLinks-PvdA): Tot 21.30 uur. Die staat tot 21.30 gepland. Dan zijn de AFB. Het hangt dus een beetje af van hoe de voorzitter hier in deze zaal de boel op schema weet te houden of het uit de klauwen gaat lopen. De voorzitter: Ik ga even uitzoeken wie er zit vanmiddag maar het zal wel weer zo'n softie zijn. Ik geef het woord aan de heer De Roon. De heer De Roon (PVV): Als mevrouw Piri vanavond overweegt om een vrijwel kansloze motie van wantrouwen in te dienen dan denk ik daar het mijne van. Maar ik kan natuurlijk een bewindspersoon die daarvan wellicht het doelwit is niet langer laten bungelen dan nodig is. Ik heb er dus geen bezwaar tegen.De voorzitter: Een motie van wantrouwen had ik niet gehoord. Ik moet wel zeggen dat we de motie-Hamer hebben die gewoon zegt "op dinsdag stemmen". Ik zou het dus gewoon op dinsdag hebben willen doen. Maar goed de Kamer zegt nu dat het prima is. We doen het dus vanavond. Het wordt even een latertje maar we blijven allemaal aanwezig. Tot zover de regeling. De vergadering wordt van 11.14 uur tot 11.18 uur geschorst.