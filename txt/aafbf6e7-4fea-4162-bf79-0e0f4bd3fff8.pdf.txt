21 Stemmingen overige moties Presentatie van de klimaatakkoorddoorrekening Aan de orde zijn de stemmingen over moties ingediend bij het debat over berichtgeving dat de minister-president de presentatie van de klimaatakkoorddoorrekening heeft laten uitstellen te weten: - de motie-Klaver c.s. over geen verzoeken aan planbureaus doen om de publicatie van doorrekeningen uit te stellen tot er een kabinetsappreciatie is (32813 nr. 329); - de motie-Baudet over openbaarmaking van alle gespreksverslagen van de besprekingen aan de klimaattafels (32813 nr. 331); - de motie-Baudet over uitvoering van de op 5 februari 2019 in de Eerste Kamer aangenomen motie over openbaarmaking van de verslagen van de klimaattafels (32813 nr. 332). (Zie vergadering van 5 juni 2019.) De voorzitter: De motie-Baudet (32813 nr. 331) is in die zin gewijzigd dat zij thans luidt: Motie De Kamer gehoord de beraadslaging overwegende dat wij volledig geïnformeerd dienen te worden; overwegende dat de beleidssuggesties van de klimaattafels verstrekkende (financiële) gevolgen hebben voor de Nederlandse bevolking; constaterende dat bij alle klimaattafels een penvoerder van de regering aanwezig was; overwegende dat er dus verslagen moeten zijn gemaakt; roept de regering met een beroep op artikel 68 van de Grondwet op om zo spoedig mogelijk doch in ieder geval voor de vaststelling van het klimaatakkoord: - alle definitieve gespreksverslagen van de besprekingen aan de klimaattafels met de Kamer te delen; - alle contacten van bewindslieden en/of ministeries met de voorzitter van het Klimaatberaad de heer Nijpels openbaar te maken; - alle contacten van bewindslieden en/of ministeries met het PBL met betrekking tot de doorrekening van het klimaatakkoord op hoofdlijnen van 10 juli tot en met 28 september 2018 openbaar te maken en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 333 was nr. 331 (32813). Ik stel vast dat wij hier nu over kunnen stemmen. In stemming komt de motie-Klaver c.s. (32813 nr. 329). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Baudet (32813 nr. 333 was nr. 331). De voorzitter: Ik constateer dat de leden van de fracties van de SP de PvdD DENK 50PLUS de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Baudet (32813 nr. 332). De voorzitter: Ik constateer dat de leden van de fracties van de SP de PvdA de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen.