49 Stemming motie Integratieonderwerpen Aan de orde is de stemming over een aangehouden motie ingediend bij het VAO Integratieonderwerpen te weten: - de motie-Sjoerdsma over op korte termijn aanbieden van taalcursussen op de noodopvanglocaties (32824 nr. 109). (Zie vergadering van 29 oktober 2015.) De voorzitter: De motie-Sjoerdsma (32824 nr. 109) is in die zin gewijzigd dat zij thans luidt: Motie De Kamer gehoord de beraadslaging overwegende dat er geen tijd te verliezen valt bij het starten met het leren van de Nederlandse taal normen en waarden; verzoekt de regering op korte termijn taalcursussen aan te bieden op de noodopvanglocaties zodat er zodra asielzoekers hier klaar voor zijn begonnen kan worden met het leren van de taal en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 119 was nr. 109 (32824). Ik stel vast dat wij hier nu over kunnen stemmen. In stemming komt de gewijzigde motie-Sjoerdsma (32824 nr. 119 was nr. 109). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de Groep Kuzu/Öztürk Klein en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Sjoerdsma (D66): Voorzitter. Nu deze motie is aangenomen ontvang ik graag een brief van het kabinet over de uitvoering daarvan. De voorzitter: Ik stel voor het stenogram van dit deel van de vergadering door te geleiden naar het kabinet.Daartoe wordt besloten.