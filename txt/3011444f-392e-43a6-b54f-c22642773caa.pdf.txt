57 Stemmingen moties Hersteloperatie kinderopvangtoeslag Aan de orde zijn de stemmingen over moties ingediend bij het tweeminutendebat Hersteloperatie kinderopvangtoeslag te weten: - de motie-Azarkan c.s. over alles op alles zetten om de afhandeling van bezwaarschriften weer binnen de wettelijke termijn te laten plaatsvinden (31066 nr. 1148); - de motie-Azarkan c.s. over het opnemen van een planning met concreet tijdpad in de voortgangsrapportages (31066 nr. 1149); - de motie-Azarkan/Kuiken over het uiterlijk op 1 april optuigen van een regeling voor de groep ex-partners (31066 nr. 1150); - de motie-Kat c.s. over het ontwikkelen van een schuldhulpverleningsaanbod voor de jongeren en jongvolwassenen van de kindregeling (31066 nr. 1151); - de motie-Inge van Dijk c.s. over het onderzoeken van mogelijkheden om voor de dossiers relevante informatie te kunnen uitwisselen (31066 nr. 1152). (Zie vergadering van heden.) De voorzitter: De motie-Azarkan/Kuiken (31066 nr. 1150) is in die zin gewijzigd dat zij thans is ondertekend door de leden Azarkan Kuiken en Kat en luidt: Motie De Kamer gehoord de beraadslaging constaterende dat er een groep gedupeerde ex-partners is die niet goed meegenomen is in de Catshuisregeling en geen andere compensatie hebben ontvangen; overwegende dat deze groep ex-partners niet meegenomen is in de Wet hersteloperatie toeslagen en mogelijk pas tegen de zomer van 2023 een vorm van compensatie tegemoet kan zien; overwegende deze groep ex-partners al drie jaar wacht op compensatie en in het toeslagendossier een vergeten groep vormt; verzoekt de regering net als in december 2020 bij de Catshuisregeling om veel voortvarender dan nu te werk te gaan om de groep ex-partners tegemoet te komen; verzoekt de regering om uiterlijk in april 2023 een regeling voor de groep ex-partners op te tuigen en gaat over tot de orde van de dag. Zij krijgt nr. 1153 was nr. 1150 (31066).Ik stel vast dat wij hier nu over kunnen stemmen. In stemming komt de motie-Azarkan c.s. (31066 nr. 1148). De voorzitter: Ik constateer dat deze motie met algemene stemmen is aangenomen. In stemming komt de motie-Azarkan c.s. (31066 nr. 1149). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Azarkan c.s. (31066 nr. 1153 was nr. 1150). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB de PVV FVD en Groep Van Haga voor deze gewijzigde motie hebben gestemd en de leden van de fractie van JA21 ertegen zodat zij is aangenomen. In stemming komt de motie-Kat c.s. (31066 nr. 1151). De voorzitter: Ik constateer dat deze motie met algemene stemmen is aangenomen. In stemming komt de motie-Inge van Dijk c.s. (31066 nr. 1152). De voorzitter: Ik constateer dat deze motie met algemene stemmen is aangenomen.