29 Stemmingen moties Pensioenakkoord Aan de orde zijn de stemmingen over moties ingediend bij het debat over het pensioenakkoord te weten: - de motie-Madlener over naar de prullenbak verwijzen van het pensioenakkoord (32043 nr. 189); - de motie-Klein/Omtzigt over een actuariÃ«le berekening van het verschil tussen het oude en het nieuwe plan (32043 nr. 190). (Zie vergadering van heden.) Mevrouw Vermeij (PvdA): Excuus voorzitter. Ik maak een sprongetje terug naar de stemming onder punt 17. Wij wensen te worden geacht voor de motie-Ouwehand op stuk nr. 760 (21501-32) te hebben gestemd. De voorzitter: Waarvan akte. De motie blijft verworpen. Ik geef gelegenheid tot het afleggen van een stemverklaring vooraf. De heer Klein (50PLUS): Voorzitter. 50PLUS is tegen het pensioenakkoord maar in tegenstelling tot hetgeen met de motie-Madlener op stuk nr. 189 wordt gesuggereerd betekent het pensioenakkoord geen afbraak van het pensioenstelsel. Het is een verslechtering van de pensioenopbouw voor jongeren. Wat in de motie staat betekent dat het ook slechter zou zijn voor de gepensioneerden. Dat is echter niet aan de orde. Daarom zullen we tegen deze motie stemmen. In stemming komt de motie-Madlener (32043 nr. 189). De voorzitter: Ik constateer dat de aanwezige leden van de fracties van de PVV Bontes de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klein/Omtzigt (32043 nr. 190). De voorzitter: Ik constateer dat de aanwezige leden van de fracties van de PVV Bontes het CDA 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.