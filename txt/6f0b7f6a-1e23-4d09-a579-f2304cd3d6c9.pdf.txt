13 Stemmingen moties Langetermijnbetrokkenheid van aandeelhouders Aan de orde zijn de stemmingen over moties ingediend bij de behandeling van het wetsvoorstel Wijziging van Boek 2 van het Burgerlijk Wetboek de Wet op het financieel toezicht en de Wet giraal effectenverkeer ter uitvoering van Richtlijn 2017/828/EU van het Europees Parlement en de Raad van 17 mei 2017 tot wijziging van Richtlijn 2007/36/EG wat het bevorderen van de langetermijnbetrokkenheid van aandeelhouders betreft (PbEU 2017 L 132) te weten: - de motie-Futselaar/Nijboer over een dubbel stemrecht voor langdurige aandeelhouders (35058 nr. 21); - de motie-Nijboer over een wettelijk quotum diversiteit (35058 nr. 22). (Zie vergadering van 27 maart 2019.) In stemming komt de motie-Futselaar/Nijboer (35058 nr. 21). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Nijboer (35058 nr. 22). De voorzitter: Ik constateer dat de leden van de fracties van de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen.