14 Stemming motie Initiatiefnota van het lid Van der Werf "Let's talk about seksueel geweld" Aan de orde is de stemming over een aangehouden motie ingediend bij het debat over de initiatiefnota van het lid Van der Werf "Let's talk about seksueel geweld" te weten: - de motie-Van der Laan/Van der Werf over versterking van de signaleringsfunctie van consultatiebureaus en het handelingsperspectief van jgz-professionals bij vermoedens van seksueel geweld (36234 nr. 9). (Zie notaoverleg van 3 april 2023.) In stemming komt de motie-Van der Laan/Van der Werf (36234 nr. 9). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen.