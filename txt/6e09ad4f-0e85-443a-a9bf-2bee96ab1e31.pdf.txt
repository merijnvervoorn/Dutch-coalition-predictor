20 Stemmingen moties Burgerinitiatief "Internetpesters aangepakt" Aan de orde zijn de stemmingen over moties ingediend bij de behandeling van Burgerinitiatief "Internetpesters aangepakt" te weten: - de motie-Van Nispen c.s. over een laagdrempelige voorziening voor slachtoffers van internetcriminaliteit (34602 nr. 3); - de motie-Van Toorenburg over instelling van een nationaal rapporteur internetcriminaliteit (34602 nr. 4). (Zie vergadering van 12 februari 2020.) De voorzitter: De motie-Van Toorenburg (34602 nr. 4) is in die zin gewijzigd dat zij thans is ondertekend door de leden Van Toorenburg Özütok Van der Staaij Van Nispen Van der Graaf Kuiken Van Gent Van Kooten-Arissen Azarkan Van Beukering-Huijbregts en Krol en luidt: Motie De Kamer gehoord de beraadslaging constaterende dat het aantal geregistreerde misdrijven voor het eerst sinds jaren is toegenomen en dat de oorzaak hiervan te vinden is in de hoge stijging van onlinemisdaad; constaterende dat daarmee veel delicten uit de fysieke wereld naar het internet zijn verschoven; constaterende dat veel maatregelen worden getroffen om gedupeerden of slachtoffers recht te doen; constaterende dat het bijzonder complexe materie is en dat nog veel stappen zullen moeten worden gezet op het gebied van preventie opsporing en vervolging; verzoekt de regering zich te beraden of en hoe een Nationaal Rapporteur Internetcriminaliteit kan worden ingesteld en gaat over tot de orde van de dag. Zij krijgt nr. 5 was nr. 4 (34602). Ik stel vast dat wij hier nu over kunnen stemmen. In stemming komt de motie-Van Nispen c.s. (34602 nr. 3). De voorzitter: Ik constateer dat deze motie met algemene stemmen is aangenomen.In stemming komt de gewijzigde motie-Van Toorenburg c.s. (34602 nr. 5 was nr. 4). De voorzitter: Ik constateer dat deze gewijzigde motie met algemene stemmen is aangenomen. Ik stel voor het burgerinitiatief met de stemmingen over de moties als behandeld te beschouwen en de initiatiefnemer hierover schriftelijk te informeren onder dankzegging voor het initiatief. Daartoe wordt besloten. De voorzitter: Mevrouw Ouwehand. Mevrouw Ouwehand (PvdD): Voorzitter. Bij het volgende agendapunt of eigenlijk het agendapunt daarna de stemmingen over de moties in verband met CETA ben ik vergeten door te geven dat ik mijn motie op stuk nr. 12 voor eventjes wil aanhouden. Dat is bij agendapunt 17. De voorzitter: Op verzoek van mevrouw Ouwehand stel ik voor haar motie (35154/35155 nr. 12) aan te houden. Daartoe wordt besloten. De voorzitter: Aan de orde is nu punt 16 de stemmingen in verband met Goedkeuring van de op 30 oktober 2016 te Brussel tot stand gekomen Brede Economische en Handelsovereenkomst (CETA) tussen Canada enerzijds en de Europese Unie en haar lidstaten anderzijds (Trb. 2017 13) (35154). De fractie van de ChristenUnie verzoekt om eerst te stemmen over de moties onder punt 17 alvorens te stemmen over het amendement en het wetsvoorstel bij punt 16. Dat gaan we doen. De fractie van de SP verzoekt om een hoofdelijke stemming over het wetsvoorstel.