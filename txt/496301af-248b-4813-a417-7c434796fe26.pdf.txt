7 Stemmingen moties Financiën sociaal domein Aan de orde zijn de stemmingen over moties ingediend bij het VAO Financiën sociaal domein te weten: - de motie-Raemakers over kwalitatief goede en tijdige jeugdhulp (34477 nr. 41); - de motie-Kerstens over de gemeentelijke budgetten voor jeugdzorg (34477 nr. 42). (Zie vergadering van 17 oktober 2018.) De voorzitter: De motie-Raemakers (34477 nr. 41) is in die zin gewijzigd dat zij thans luidt: Motie De Kamer gehoord de beraadslaging constaterende dat voor de grootste tekorten in de jeugdzorg in 2016 en 2017 een tekortfonds in het leven is geroepen van 200 miljoen euro en er ook een transformatiefonds is van 100 miljoen euro; constaterende dat voor de komende jaren ruim 5 miljard euro beschikbaar komt via het accres een bedrag dat voor gemeenten niet geoormerkt is maar waar jeugdhulp ook een logische besteding is; overwegende dat nu niet volledig duidelijk is in hoeverre gemeenten met dit extra geld al dan niet al in 2019 de door hun gewenste invulling kunnen geven aan de lokale jeugdhulp; constaterende dat gemeenten een wettelijke jeugdhulpplicht hebben; constaterende dat de minister heeft toegezegd samen met de VNG nader onderzoek te doen naar de omvang en achtergronden van de tekorten; verzoekt de regering als stelselverantwoordelijke te borgen dat jongeren kwalitatief goede en tijdige jeugdhulp krijgen; verzoekt de regering tevens om haast te maken met het toegezegde onderzoek en de Kamer voor 1 juni daarover te informeren; verzoekt de regering voorts waar nodig ook voor die tijd in te grijpen wanneer blijkt dat de jeugdhulpplicht niet ingevuld wordt en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 43 was nr. 41 (34477). Ik stel vast dat wij hier nu over kunnen stemmen. In stemming komt de gewijzigde motie-Raemakers (34477 nr. 43 was nr. 41). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Kerstens (34477 nr. 42). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen.