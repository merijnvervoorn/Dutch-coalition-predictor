19 Stemmingen moties Verduurzaming van de financiële sector Aan de orde zijn de stemmingen over moties ingediend bij het debat over verduurzaming van de financiële sector te weten: - de motie-Van der Lee c.s. over de herziening van de relevante toezichts- en rapportageraamwerken voor de financiële sector (35446 nr. 4); - de motie-Van Raan c.s. over erkenning dat de wereld in een klimaat- en biodiversiteitscrisis verkeert (35446 nr. 5); - de motie-Van Raan over tegenstemmen bij financieringsvoorstellen voor opbouw van niet-duurzame landbouw in het buitenland (35446 nr. 6); - de motie-Paternotte c.s. over biodiversiteitsverlies en de financiële risico's daarvan (35446 nr. 7). (Zie notaoverleg van 2 september 2020.) De voorzitter: Op verzoek van de heer Van Raan stel ik voor zijn motie (35446 nr. 6) aan te houden. Daartoe wordt besloten. De voorzitter: De motie-Paternotte c.s. (35446 nr. 7) is in die zin gewijzigd dat zij thans luidt: Motie De Kamer gehoord de beraadslaging constaterende dat het raamwerk ontwikkeld door de Taskforce on Climate-related Financial Disclosures (TCFD) een goede manier is gevonden om financiële risico's van klimaatverandering beter te incorporeren in de strategie van bedrijven maar dat biodiversiteit(sverlies) geen onderdeel hiervan is; overwegende dat in 2021 in Kunming een VN-top gehouden wordt waar de regering als gevolg van de aangenomen motie-Jetten/De Groot (21501-20 nr. 1440) zal pleiten voor ambitieuze en bindende doelstellingen op het gebied van biodiversiteitsverlies; verzoekt de regering om zich in aanloop naar de VN-top en in andere internationale gremia actief in te zetten voor het ontwikkelen van een raamwerk dat ook biodiversiteitsverlies en de financiële risico's hiervan meeneemt bijvoorbeeld door de oprichting van een Taskforce of Biodiversity-related Financial Disclosures en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 8 was nr. 7 (35446). Ik stel vast dat wij hier nu over kunnen stemmen. In stemming komt de motie-Van der Lee c.s. (35446 nr. 4). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Van KootenArissen D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Raan c.s. (35446 nr. 5). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Paternotte c.s. (35446 nr. 8 was nr. 7). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS Van Kooten-Arissen D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen.