19 Stemmingen moties Wet werk en zekerheid Aan de orde zijn de stemmingen over moties ingediend bij het debat over de Wet werk en zekerheid te weten: - de motie-Vermeij/Van Ojik over de voorbeeldrol van de overheid (33818 nr. 63); - de motie-Karabulut/Ulenbelt over premiedifferentiatie tussen contracten voor bepaalde en onbepaalde tijd (33818 nr. 64); - de motie-Karabulut/Ulenbelt over spoedwetgeving inzake de ontslagvergoeding (33818 nr. 65); - de motie-Van Weyenberg c.s. over niet met twee maten meten in het oordeel over personeelsbeleid (33818 nr. 66); - de motie-Van Weyenberg over teruggave van de vrijgevallen werknemerspremie voor pensioenen (33818 nr. 67). (Zie vergadering van 16 april 2015.) De voorzitter: De motie-Van Weyenberg (33818 nr. 66) is in die zin gewijzigd dat zij thans luidt: Motie De Kamer gehoord de beraadslaging constaterende dat de minister van Sociale Zaken en Werkgelegenheid de handelwijze van ING betitelde als "buitengewoon schandalig" waarna ING binnen een week het personeelsbeleid heeft aangescherpt; constaterende dat deze minister verwacht dat het "echt nog wel een paar keer zal voorkomen" dat er problemen zijn rond flexwerk bij de rijksoverheid; overwegende dat de rijksoverheid het goede voorbeeld moet geven en de minister dat in het debat ook heeft benadrukt; verzoekt de minister van Sociale Zaken en Werkgelegenheid niet met twee maten te meten in zijn oordeel over het personeelsbeleid van de overheid en het bedrijfsleven; verzoekt de regering voorts om uiterlijk 1 juni een brief aan de Tweede Kamer te sturen waarin wordt toegelicht op welke wijze de rijksoverheid naar de geest van de Wet werk en zekerheid zal handelen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 68 was nr. 66 (33818).Ik stel vast dat wij hier nu over kunnen stemmen. In stemming komt de motie-Vermeij/Van Ojik (33818 nr. 63). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS de Groep Kuzu/Öztürk Klein Houwers de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Karabulut/Ulenbelt (33818 nr. 64). De voorzitter: Ik constateer dat de aanwezige leden van de fracties van de SP de PvdD en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Karabulut/Ulenbelt (33818 nr. 65). De voorzitter: Ik constateer dat de aanwezige leden van de fracties van de SP de PvdD 50PLUS en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Weyenberg c.s. (33818 nr. 68 was nr. 66). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS de Groep Kuzu/Öztürk Klein Houwers de VVD de SGP de ChristenUnie het CDA en de Groep Bontes/Van Klaveren voor deze gewijzigde motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Van Weyenberg (33818 nr. 67). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.