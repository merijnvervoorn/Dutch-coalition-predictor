7 Regeling van werkzaamheden De voorzitter: Aan de orde is een korte regeling van werkzaamheden. Ik stel voor donderdag 26 oktober aanstaande ook te stemmen over de Wijziging van de Gemeentewet de Provinciewet de Waterschapswet en de Wet openbare lichamen Bonaire Sint Eustatius en Saba in verband met de participatieverordening en het uitdaagrecht van inwoners en maatschappelijke partijen (Wet versterking participatie op decentraal niveau) en de daarbij ingediende moties en over de aangehouden moties: - Bushoff (29689 nr. 1210); - Van den Berg c.s. (29282 nr. 542); - Van Esch/Van Raan (29383 nr. 391) en - Akerboom (27858 nr. 627). Daartoe wordt besloten. De voorzitter: Ik deel aan de Kamer mee dat de fractie van de SP bij de stemmingen op dinsdag 24 oktober jongstleden over de Vaststelling van de begrotingsstaten van het Ministerie van Economische Zaken en Klimaat (XIII) voor het jaar 2024 (36410-XIII) geacht wenst te worden tegen het amendementEppink op stuk nr. 83 te hebben gestemd. De fractie van JA21 wordt geacht tegen de motie-Wassenberg (35892 nr. 29) te hebben gestemd. Hiermee zijn we aan het einde gekomen van deze korte regeling van werkzaamheden.