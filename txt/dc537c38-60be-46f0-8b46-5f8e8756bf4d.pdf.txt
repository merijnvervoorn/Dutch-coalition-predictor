78 Stemmingen Water Aan de orde is de stemming over een motie ingediend bij het debat over water te weten: - de motie-Jacobi over de aangewezen TOP-gebieden (33400-J nr. 6). (Zie wetgevingsoverleg van 10 december 2012.) De voorzitter: De motie-Jacobi (33400-J nr. 6) is in die zin gewijzigd dat zij thans luidt: Motie De Kamer gehoord de beraadslaging overwegende dat het kabinet streeft naar synergie van water natuur en andere maatschappelijke belangen; overwegende dat het verdrogingsprobleem in waterafhankelijke natuurgebieden kan bijdragen aan de zoetwatervoorziening van Nederland; overwegende dat met het akkoord decentralisatie natuurbeleid het Rijk geen zicht meer heeft op de stand van zaken van de verdrogingsproblematiek; overwegende dat Nederland al sinds eind jaren tachtig een verdrogingsbestrijdingsdoelstelling heeft in het water- en natuurbeleid om in de periode 2010–2015 dit terug te brengen tot ca. 60%; verzoekt de regering om samen met de provincies te komen met een stand van zaken over de genomen maatregelen in de aangewezen TOP-gebieden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 18 was nr. 6 (33400-J). Ik stel vast dat wij hier nu over kunnen stemmen. In stemming komt de gewijzigde motie-Jacobi (33400-J nr. 18 was nr. 6). De voorzitter: Ik constateer dat de aanwezige leden van de fracties van de ChristenUnie de VVD 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. (geroffel op de bankjes)De voorzitter: Het wordt tijd voor een stichtelijk woord. Ik heb de tekst hier voor me liggen. Er staat boven: "de kerstboodschap". Ik dacht meer aan een eindejaarsboodschap. Waarde medeleden. Het zit erop voor dit jaar. U hebt voor de laatste keer in 2012 gestemd. Het ging over gezondheidszorg over vervoer over vuurwerk over de uitzending van militairen naar het buitenland. We hebben vandaag de begrotingen op één na vastgesteld. Iedereen echt iedereen in dit land krijgt op de een of andere manier te maken met de effecten van wat wij vandaag hebben besloten. Beter en completer kan ik het belang van wat wij hier in deze Kamer doen niet onder woorden brengen. Het was een bijzonder jaar. Het was een jaar met hoogtepunten en dieptepunten. Bij de verkiezingen kwamen er in deze Kamer zo'n zestig nieuwe leden bij. Voor anderen Kamerleden en medewerkers betekende dat een einde van hun werk in dit huis. Ook in de sfeer van gezin en familie waren er zoals altijd mooie en droevige momenten momenten die wij hier soms heel intensief met elkaar beleven. Wij hebben toch ook een beetje een raar leven hier. Voor veel mensen in het land was het ook geen gemakkelijk jaar. De gevolgen van de economische crisis laten zich in steeds meer huishoudens voelen. Over mogelijke oplossingen praten we hier vrijwel wekelijks soms zelfs dagelijks. Het waren ook belangrijke thema's in de verkiezingen. Het waren spannende verkiezingen met over elkaar duikelende peilingen en uiteindelijk een verrassende uitslag. Op basis daarvan werd in korte tijd voor Nederlandse begrippen een nieuw kabinet gevormd. Daarbij nam de Kamer voor het eerst nadrukkelijk zelf de regie. We gaan dat proces nog evalueren maar ik denk dat we er trots op kunnen zijn hoe wij dat gedaan hebben. Ook voor mij persoonlijk was het een bijzonder jaar. U koos mij tot uw Voorzitter. Daar ben ik nog steeds ongelofelijk trots op. Ik weet dat het voor iedereen wennen is voor mij en voor u. Maar ik zit zelfs op dit tijdstip met heel veel plezier in deze stoel. Ik kan nog van alles vertellen over de verhuizingen en alle verbouwingen in dit huis maar dat weet u allemaal allang. Maar een ding wil ik niet voorbij laten gaan: wij kunnen ons werk alleen maar doen omdat wij de hulp en ondersteuning krijgen van onze fractiemedewerkers en van heel veel Kamerambtenaren zoals mensen van de Griffie maar ook mensen van de schoonmaakdienst en van het Restaurantbedrijf. Ik wil hen namens u daarvoor heel hartelijk danken. (geroffel op de bankjes) De voorzitter: Zoals mijn voorgangers ook ieder jaar hebben gedaan ook vaak op dit tijdstip wil ik ook de journalisten danken. Zij zijn net zoals ieder jaar niet meer aanwezig. Toch wil ik hen memoreren want ik weet dat sommigen de ongecorrigeerde verslagen nalezen. Deze mensen zorgen ervoor dat iedereen die niet de tijd heeft om de debatten te volgen toch weten wat er in dit huis gebeurt. Een speciaal woord richt ik tot de journalisten van de GPD. Zij doen vandaag voor het allerlaatst verslag van ons werk. Ik bedank het huidige team van mensen dat hier voor het laatst is en hun voorgangers voor de manier waarop zij 76 jaar lang voor alle regionale kranten in Nederland de functie van intermediair tussen parlement en burger hebben vervuld. Ik sluit af. Ik wens u allemaal heel fijne goede kerstdagen thuis bij de boom bij uw gezin of op een andere plekals u daar de voorkeur aan geeft. Ik wens u een mooie en veilige jaarwisseling. Ik hoop u hier allemaal in goede gezondheid vol enthousiasme en energie en goed uitgerust weer te zien op 15 januari. (geroffel op de bankjes) Sluiting 03.04 uur.