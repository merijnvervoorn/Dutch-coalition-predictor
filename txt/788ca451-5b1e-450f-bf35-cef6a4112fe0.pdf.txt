16 Stemmingen Wet hersteloperatie toeslagen Aan de orde zijn de stemmingen in verband met het wetsvoorstel Regels ten behoeve van de hersteloperatie toeslagen (Wet hersteloperatie toeslagen) (36151). (Zie wetgevingsoverleg van 27 september 2022.) De voorzitter: Eerst geef ik het woord aan mevrouw Pouw-Verweij JA21. Mevrouw Pouw-Verweij (JA21): Dank u wel voorzitter. Bij het vorige punt is de motie op stuk nr. 1891 (21501-07) van mijn collega Eppink aangenomen. We zouden graag willen vragen om een brief over hoe die uitgevoerd gaat worden. De voorzitter: Dank u wel. We zullen dit doorgeleiden naar het kabinet. In stemming komt het gewijzigde amendement-Omtzigt/Leijten (stuk nr. 25). De voorzitter: Ik constateer dat de leden van de fracties van de SP BIJ1 Volt DENK Fractie Den Haan de PvdA de PvdD Lid Gündoğan Lid Omtzigt BBB de PVV FVD en Groep Van Haga voor dit gewijzigde amendement hebben gestemd en de leden van de overige fracties ertegen zodat het is verworpen. In stemming komt het amendement-Omtzigt/Leijten (stuk nr. 11). De voorzitter: Ik constateer dat de leden van de fracties van de SP BIJ1 Volt DENK Fractie Den Haan de PvdA de PvdD Lid Gündoğan Lid Omtzigt BBB de PVV FVD en Groep Van Haga voor dit amendement hebben gestemd en de leden van de overige fracties ertegen zodat het is verworpen. In stemming komt het gewijzigde amendement-Omtzigt/Leijten (stuk nr. 24 I). De voorzitter: Ik constateer dat dit gewijzigde amendement met algemene stemmen is aangenomen. Ik stel vast dat door de aanneming van dit gewijzigde amendement het andere op stuk nr. 24 voorkomende gewijzigde amendement als aangenomen kan worden beschouwd. In stemming komt het gewijzigde amendement-Omtzigt/Leijten (stuk nr. 23).De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt BBB JA21 de PVV FVD en Groep Van Haga voor dit gewijzigde amendement hebben gestemd en de leden van de overige fracties ertegen zodat het is verworpen. Dan gaan we stemmen over het wetsvoorstel maar voordat we gaan stemmen geef ik eerst het woord aan de heer Omtzigt voor een stemverklaring. De heer Omtzigt (Lid Omtzigt): Dank u wel voorzitter. De regering viel over het toeslagenschandaal. Voor ons ligt de herstelwet waarmee miljarden uitgegeven worden om ouders te compenseren en weer op pad te helpen. Met terugwerkende kracht worden regelingen zoals de Catshuisregeling goedgekeurd. Die zijn niet vooraf goedgekeurd door het parlement. Daar heb ik bezwaar tegen maar dat is niet het hoofdbezwaar. Doet deze wet wat hij moet doen? Nee. Sommige mensen krijgen veel te weinig en veel te laat. Zij moeten nog jarenlang wachten op rechtsherstel en de zaken bij de Commissie Werkelijke Schade lopen tergend traag. Er zijn ook mensen met nauwelijks schade die €30.000 krijgen. Dat is niet te verkroppen richting normale belastingbetalers. Er wordt compensatie betaald aan kinderen die uit huis geplaatst zijn maar de uithuisplaatsing wordt niet opgeheven. De regering geeft net als de Kamer — omdat ze het laatste amendement verworpen heeft — niet toe dat ze jarenlang wetten heeft overtreden. Verder is de uitvoering een chaos. Met pijn in het hart stem ik tegen dit wetsvoorstel. De voorzitter: Dank u wel meneer Omtzigt. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Omtzigt/Leijten (stuk nrs. 24 I en II). De voorzitter: Ik constateer dat de leden van de fracties van GroenLinks Volt DENK Fractie Den Haan de PvdA Lid Gündoğan D66 de ChristenUnie de VVD de SGP het CDA BBB JA21 de PVV FVD en Groep Van Haga voor dit wetsvoorstel hebben gestemd en de leden van de overige fracties ertegen zodat het is aangenomen.