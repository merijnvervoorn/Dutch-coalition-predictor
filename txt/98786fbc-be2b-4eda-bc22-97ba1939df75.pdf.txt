7 Regeling van werkzaamheden De voorzitter: Ik stel voor dinsdag a.s. ook te stemmen over de brief van de vaste commissie voor Europese Zaken inzake de beëindiging van het parlementair behandelvoorbehoud bij de EU-voorstellen: Gemeenschappelijk Europees Asielstelsel COM (2016) 465 466 467 en 468 (34585 nr. 2). Ik stel voor toe te voegen aan de agenda van de Kamer het Voorstel van wet van de leden Bosma en De Graaf ter bescherming van de culturele traditie van het sinterklaasfeest (Zwarte Piet-wet) (34078). Ik deel mee dat de volgende aangehouden moties zijn vervallen: 29279-343; 32847-266; 28286-868; 33529-303; 29279348. Ik stel voor toe te voegen aan de agenda: - het VAO Wet langdurige zorg (Wlz) met als eerste spreker het lid Bergkamp namens D66. Overeenkomstig de voorstellen van de voorzitter wordt besloten. De voorzitter: Het woord is aan mevrouw Karabulut namens D66. Mevrouw Karabulut (SP): Voorzitter. Gisteravond was bij ZEMBLA een indringende reportage te zien over een heel foute moskee in Denemarken die niks op heeft met mensenrechten en vrouwenrechten. Via de NRC werd duidelijk dat deze moskee medegefinancierd wordt vanuit Qatar via de ambassade in Den Haag. U weet dat de Kamer heel lang bezig is om voorstellen te krijgen van de regering om een dergelijke financiering te stoppen. Ik zou graag een brief van de regering krijgen over deze zaak — klopt het dat deze transactie heeft plaatsgevonden en dat dit bekend was bij het ministerie? — maar ook over de uitvoering van een aantal moties die door de Kamer zijn aangenomen over buitenlandse financiering. Ik zou die brief graag volgende week ontvangen voor de behandeling van de begroting van Sociale Zaken temeer omdat de minister van Integratie een aantal weken geleden in een televisieprogramma heeft gezegd dat er een voorstel komt maar de Kamer nog niets heeft ontvangen. De voorzitter: Ik stel voor om het stenogram van dit deel van de vergadering door te geleiden naar het kabinet. Het woord is aan de heer Van Helvert namens het CDA. De heer Van Helvert (CDA): Mevrouw de voorzitter. Samen met Pieter Omtzigt heb ik vragen gesteld over de tol die zeer waarschijnlijk in Duitsland geheven zal worden. Daarop zijn antwoorden gekomenvan de minister. Gisteren lazen wij een stuk daarover in het Algemeen Dagblad. Wij maken ons daar wel zorgen over ten eerste omdat de minister in de beantwoording zegt dat zij er eigenlijk al een jaar niets aan heeft gedaan en er niet over heeft gesproken met de Duitse collega's en ten tweede omdat ook de ANWB zegt: wat we horen van de minister is totaal niet nieuw we willen wat actie. Ik vraag graag een debat met de minister aan over de Duitse tol en over de manier waarop Nederland daarin kan optrekken samen met andere landen. Mevrouw Visser (VVD): Wij hebben deze inbreng ook gehad bij de Transportraad. Ik wil een voorstel doen; dat staat hierna op de lijst. Ik stel voor om dit onderwerp te betrekken bij het VSO over de Transportraad van volgende week want dan kunnen we de minister een boodschap meegeven voordat dat debat weer in Europa plaatsvindt. Ik snap de oproep van de heer Van Helvert. Maar als we naar uw schema kijken voorzitter dan wordt het pas volgend jaar. Ik heb liever dat we snel duidelijkheid hierover kunnen scheppen en dit eventueel nog bij het AO Wegverkeer kunnen betrekken maar nog liever bij het VSO over onder andere dit onderwerp dan dat we een apart debat hierover hebben. Mevrouw Karabulut (SP): Ik sluit mij aan bij mevrouw Visser. De heer Madlener (PVV): Steun voor het voorstel maar ook steun voor de suggestie van mevrouw Visser. De heer Hoogland (PvdA): Steun voor de suggestie van mevrouw Visser. De heer Van Helvert (CDA): Ik begrijp de opmerking van mevrouw Visser dat de agenda vol zit. Het gaat wel om een structurele lastenverzwaring voor mensen in de grensregio. Daarom zou ik het goed vinden om een volwaardig debat te hebben zodat we hierover in gesprek kunnen gaan met de minister. De grensregio's worden wederom de dupe van een belastingmaatregel dit keer een Duitse maatregel terwijl het eerder Nederlandse maatregelen waren. Het nadeel van een VSO is dat je net een motie kunt voorlezen en dat je tijd dan alweer om is. Daardoor heb je niet echt een debat. Maar ik kan ook tellen. We zullen het bij het VSO en het algemeen overleg betrekken. De voorzitter: Het woord is aan mevrouw Visser namens de VVD. U hebt uw verzoek al gedaan maar zeg het voor de Handelingen nog maar een keer. Mevrouw Visser (VVD): Voorzitter. Volgens mij delen wij de achterliggende gedachte dat wij het hierover willen hebben. Vandaar mijn verzoek om voor volgende week het VSO in te plannen naar aanleiding van de beantwoording van de vragen bij deTransportraad zodat wij nog over de Europese tol en een aantal andere zaken kunnen spreken. De voorzitter: Wij zullen daar bij de planning rekening mee houden en het stenogram van dit deel van de vergadering doorgeleiden naar het kabinet. Hiermee zijn wij aan het eind gekomen van de regeling van werkzaamheden. De vergadering wordt van 14.10 uur tot 14.16 uur geschorst.