14 Stemming motie Landbouw- en Visserijraad d.d. 29 april 2024 Stemming motie Landbouw- en Visserijraad d.d. 29 april 2024 Aan de orde is de stemming over een aangehouden motie ingediend bij het tweeminutendebat Landbouw- en Visserijraad d.d. 29 april 2024 te weten: - de motie-Kostić/Holman over zich inzetten voor een Europees importverbod op garnalen met afgeknipte ogen (21501-32 nr. 1640). (Zie vergadering van 25 april 2024.) In stemming komt de motie-Kostić/Holman (21501-32 nr. 1640). De voorzitter: Ik constateer dat deze motie met algemene stemmen is aangenomen. Kom er maar in mevrouw Ouwehand. Mevrouw Ouwehand (PvdD): Precies voorzitter. Dank voor alle steun. Kappen met het afknippen van ogen van garnalen! Ik zou heel graag binnen twee weken van de minister willen weten hoe hij deze Kameruitspraak gaat omzetten in beleid. De voorzitter: Heel goed. Ik zal het stenogram van dit deel van de vergadering doorgeleiden naar het kabinet.