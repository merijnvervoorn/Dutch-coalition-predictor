5 Afscheid lid K. Gerbrands (PVV) Aan de orde is het afscheid van het lid K. Gerbrands (PVV). De voorzitter: Aan de orde is het afscheid van mevrouw Gerbrands. Ik begin met het voorlezen van haar brief. Geachte Voorzitter beste Khadija Met pijn in het hart moet ik mijn vertrek aankondigen uit uw Tweede Kamer. Toen ik bijna tien jaar geleden de overstap maakte van de zorg naar de politiek heb ik dat vol overgave gedaan en sloot ik mij aan bij de partij met hetzelfde doel en dezelfde missie als ik. Ik heb dat al die jaren met heel veel plezier en passie gedaan maar zoals u weet is het afgelopen jaar een verschrikkelijk jaar geweest. In de eerste plaats voor mijn collega en vriendin Willie Dille maar ook voor de nabestaanden waaronder ikzelf. Als je lid bent van een politieke familie dan verwacht je een warme deken van steun en medeleven van iedereen. De kille waarheid is echter dat ik mij nog nooit zo alleen heb gevoeld en ik die steun en dat medeleven maar van een enkeling heb ervaren. Dat maakt dat ik me niet meer thuis voel bij deze fractie en niet anders kan dan de keuze te maken zoals ik die nu heb gemaakt. Mijn doel en mijn missie zijn echter nog steeds dezelfde als die van de PVV. Daarom heb ik in overleg met het bestuur besloten dat ik nog wel actief zal blijven in de gemeenteraadsfractie van Den Haag met een fantastische club mensen. Verder zal ik met liefde terugkeren naar de zorg waar nog altijd mijn passie ligt. Ik wil iedereen van de Tweede Kamerorganisatie bedanken voor de fijne samenwerking. Met vriendelijke groet Karin Gerbrands. Van dit ontslag is mededeling gedaan aan de voorzitter van het centraal stembureau en aan de minister van Binnenlandse Zaken en Koninkrijksrelaties. Ik stel voor deze brief voor kennisgeving aan te nemen. Daartoe wordt besloten. De voorzitter: Zij is zelf niet aanwezig vandaag maar ik wil toch een paar woorden aan haar vertrek wijden. Wij hebben Karin leren kennen als een Kamerlid met een groot hart voor de zorg. Zij is van huis uit verpleegkundige en heeft dus van dichtbij gezien hoe papieren oplossingen in de praktijk uitwerken. Die ervaring nam ze mee de Tweede Kamer in. In 2010 volgde zij LÃ©on de Jong op toen hij naar Brussel vertrok. Later verving zij Fleur Agema tijdens haar zwangerschapsverlof. In 2017 werd zij opnieuw in de Kamer gekozen. Het mooiste aan het Kamerwerk vond Karin Gerbrands de debatten. In haar woorden: het gaat om de grote onderwerpen die voor heel veel Nederlanders belangrijk zijn. Ze vond het belangrijk om daar met goede argumenten iets aan toe te voegen vooral als het ging om het terugdringenvan bureaucratie in de zorg en de verpleging. Karin zal zich verder op andere manieren en plekken gaan inzetten voor betere zorg. Ik wens haar daarbij veel succes en alle goeds. (Geroffel op de bankjes)