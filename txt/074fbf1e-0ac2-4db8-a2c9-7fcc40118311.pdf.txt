13 Stemmingen moties AOW-onderwerpen Aan de orde zijn de stemmingen over moties ingediend bij het debat over AOW-onderwerpen te weten: - de motie-Van Weyenberg c.s. over het instellen van een commissie van wijzen die nogmaals nagaat of er een juridische grondslag gevonden kan worden (29389 nr. 103); - de motie-Kuzu c.s. over een actieve rol in het informeren van alle ouderen over de AOW en AIO-rechten (29389 nr. 104); - de motie-Van Gerven/Van Kent over het laten bestaan van de koppeling tussen het minimumloon en de AOWuitkering (29389 nr. 106). (Zie notaoverleg van 15 oktober 2020.) De voorzitter: Ik geef gelegenheid tot het afleggen van een stemverklaring vooraf. Mevrouw Van Brenk. Mevrouw Van Brenk (50PLUS): Dank voorzitter. Ons is verzocht onze motie over tegemoetkomen aan Surinaams-Nederlandse ouderen met een AOWgat aan te houden. Dat hebben wij gedaan omdat we een oplossing willen. Door in te stemmen met de motie-Van Weyenberg c.s. (29389 nr. 103) willen we de ultieme kans op deze oplossing pakken. Er is een brede overeenstemming in deze Kamer om het AOW-gat van Surinaams-Nederlandse ouderen zo snel mogelijk te herstellen maar nu zoeken we nog met z'n allen naar de juridische mogelijkheden. Maar als die dan gevonden worden dan gaan ik en 50PLUS in z'n geheel ervan uit dat al die partijen die nu net zoals wij voor deze motie hebben getekend er dan ook voor zullen zorgen dat dit zo spoedig mogelijk wordt gerealiseerd. Dank u wel voorzitter. De voorzitter: Dank u wel mevrouw Van Brenk. In stemming komt de motie-Van Weyenberg c.s. (29389 nr. 103). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen. Ja meneer Van Weyenberg.De heer Van Weyenberg (D66): Ik dank de collega's. Volgens mij heeft de hele Kamer op één partij na gevraagd om met een commissie van wijzen te komen om een ultieme poging te wagen om een manier te vinden om iets aan het AOW-gat te doen. Het is belangrijk dat die commissie snel aan werk gaat zodat wij de uitkomsten ook kunnen gebruiken in de kabinetsformatie. Ik wil vragen om een brief waarin het kabinet aangeeft hoe het dit gaat uitvoeren. En ik wil het kabinet vragen om ervoor te zorgen dat dat advies er ligt als de verkiezingen er zijn. De voorzitter: Dat was een lang verzoek. Ik stel voor het stenogram van dit deel van de vergadering door te geleiden naar het kabinet. In stemming komt de motie-Kuzu c.s. (29389 nr. 104). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Van Gerven/Van Kent (29389 nr. 106). De voorzitter: Ik constateer dat deze motie met algemene stemmen is aangenomen. De heer Baudet. De heer Baudet (FvD): Even een correctie. Wij willen ook graag voor de motie op stuk nr. 103 stemmen. De voorzitter: De fractie van Forum voor Democratie geeft aan dat zij ook voor die motie heeft gestemd. Dan zal deze opmerking in de Handelingen worden opgenomen.