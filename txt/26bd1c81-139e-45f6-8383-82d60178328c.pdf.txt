10 Regeling van werkzaamheden (stemmingen) De voorzitter: Ik verzoek de leden die dat nog niet gedaan hebben de stemmingslijst te tekenen. Ik verzoek alle andere leden hun plaatsen in te nemen zodat wij kunnen gaan stemmen. Voordat wij stemmen zijn er nog een aantal leden die een wijziging door willen geven op de stemmingslijst. Ik geef als eerste het woord aan mevrouw Dik-Faber. Mevrouw Dik-Faber (ChristenUnie): Voorzitter. Bij de stemmingen over de moties over de Omgevingswet wil ik graag mijn motie op stuk nr. 138 aanhouden. De voorzitter: Op verzoek van mevrouw Dik-Faber stel ik voor haar motie (33962 nr. 138) aan te houden. Daartoe wordt besloten. De voorzitter: Dan geef ik het woord aan mevrouw Ouwehand. Mevrouw Ouwehand (PvdD): Voorzitter. Ik wil ook graag een aantal moties aanhouden. Het gaat om de moties op de stukken nrs. 21 22 en 23 die ik heb ingediend bij het debat over de herziening van het belastingstelsel. De voorzitter: Op verzoek van mevrouw Ouwehand stel ik voor haar moties (32140 nrs. 21 22 en 23) aan te houden. Daartoe wordt besloten. Mevrouw Ouwehand (PvdD): Daarnaast wil ik bij de stemming over de moties die zijn ingediend bij de Wet natuurbescherming mijn motie op stuk nr. 144 aanhouden. De voorzitter: Op verzoek van mevrouw Ouwehand stel ik voor haar motie (33348 nr. 144) aan te houden. Daartoe wordt besloten. De voorzitter: Dan geef ik het woord aan mevrouw Van Veldhoven.Mevrouw Van Veldhoven (D66): Voorzitter. Bij de stemmingen over de Omgevingswet wil ik de ondertekening van de op stuk nr. 167 voorkomende amendementen wijzigen. Deze worden nu ondertekend door de leden Van Veldhoven Albert de Vries Veldman en Van Tongeren. De voorzitter: Dat wordt dan het amendement-Van Veldhoven c.s. Het is geen inhoudelijke wijziging. Zijn er nog andere leden die ik het woord kan geven? Dat is niet het geval. Dan gaan wij stemmen. Het zijn ingewikkelde stemmingen vandaag over twee grote wetsvoorstellen. Dat hebt u allen kunnen zien. Ik ga het rustig doen want als wij fouten maken is er een novelle nodig om die fouten te herstellen.