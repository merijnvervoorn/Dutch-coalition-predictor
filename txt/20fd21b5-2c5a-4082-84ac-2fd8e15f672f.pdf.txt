8 Stemmingen moties Datacenters Aan de orde zijn de stemmingen over moties ingediend bij het tweeminutendebat Datacenters te weten: - de motie-Kröger/Bromet over landelijke regie op en een afwegingskader voor locaties van hyperscale datacenters (26643 nr. 909); - de motie-Grinwis c.s. over een verbod op of maximum aan drinkwatergebruik van hyperscale datacenters (26643 nr. 911); - de motie-Dekker-Abdulaziz over het stellen van voorwaarden aan het gebruik van water en energie door datacenters (26643 nr. 912); - de motie-Van Raan/Teunissen over de uitzonderingen voor hyperscale datacenters intrekken (26643 nr. 913). (Zie vergadering van 27 september 2022.) De voorzitter: De motie-Grinwis c.s. (26643 nr. 911) is in die zin gewijzigd dat zij thans luidt: Motie De Kamer gehoord de beraadslaging constaterende dat het hyperscale datacenter van Microsoft in de Wieringermeer in 2021 84 miljoen liter drinkwater heeft gebruikt voor koeling; constaterende dat Microsoft eerder een "drinkwatergebruik van 12 tot 20 miljoen liter" heeft geraamd; overwegende dat in tijden van klimaatverandering en de daarmee gepaard gaande verdroging drinkwater steeds schaarser en kostbaarder wordt; overwegende dat ook hergebruik van restwarmte tot op heden niet gelukt is en dat duurzame beloften van hyperscale datacenters vaker slechts groene voornemens blijken die niet waargemaakt worden; verzoekt de regering te bezien hoe in het in voorbereiding zijnde landelijk afwegingskader en handreiking voor grote bedrijfsvestigingen een verbod op of ten minste een maximum aan drinkwatergebruik en hergebruik van restwarmte ook een harde eis gemaakt kan worden voor het mogelijk maken van de vestiging van een hyperscale datacenter; verzoekt de regering tevens in gesprek te gaan met provincies en gemeenten om tot betere naleving van duurzame beloften van hyperscale datacenters te komen en te bezien hoe in de toekomst naleving en handhaving beter juridisch geborgd kunnen worden in de vergunning en het daarbij makkelijker gemaakt wordt vergunningen van hyperscale datacenters in te trekken wanneer duurzaamheidsafspraken niet worden nageleefden gaat over tot de orde van de dag. Zij krijgt nr. 919 was nr. 911 (26643). Ik stel vast dat wij hier nu over kunnen stemmen. In stemming komt de motie-Kröger/Bromet (26643 nr. 909). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen. In stemming komt de gewijzigde motie-Grinwis c.s. (26643 nr. 919 was nr. 911). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 FVD en Groep Van Haga voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Dekker-Abdulaziz (26643 nr. 912). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de fractie van de PvdD ertegen zodat zij is aangenomen. Wat zegt u? Hyperscale. Ik ga het zo heel goed uitspreken! In stemming komt de motie-Van Raan/Teunissen (26643 nr. 913). De voorzitter: Ik constateer dat de leden van de fracties van de SP GroenLinks BIJ1 de PvdA de PvdD Lid Omtzigt de SGP BBB JA21 en FVD voor deze motie hebben gestemd en de leden van de overige fracties ertegen zodat zij is verworpen.