17 Stemming motie Uitvoeringswet digitalemarktenverordening Stemming motie Uitvoeringswet digitalemarktenverordening Aan de orde is de stemming over een aangehouden motie ingediend bij de behandeling van het wetsvoorstel Uitvoering van verordening (EU) 2022/1925 van het Europees Parlement en de Raad van 14 september 2022 over betwistbare en eerlijke markten in de digitale sector en tot wijziging van Richtlijnen (EU) 2019/1937 en (EU) 2020/1828 (Uitvoeringswet digitalemarktenverordening) te weten: - de motie-Sneller over in de Mededingingswet een callinbevoegdheid voor de ACM opnemen voor kleine overnames (36495 nr. 7). (Zie vergadering van 4 september 2024.) In stemming komt de motie-Sneller (36495 nr. 7). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie het CDA de VVD BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. Een mededeling van mevrouw Wijen-Nass. Mevrouw Wijen-Nass (BBB): Dank u wel voorzitter. Het gaat over de stemmingen onder punt 4. Ik weet niet of het helemaal goed is gegaan vanuit onze partij maar de bedoeling was om voor de motieMooiman te stemmen op stuk nr. 199 (34682) tegen de motie-Beckerman te stemmen op stuk nr. 200 (34682) en ook tegen de motie-GabriÃ«ls te stemmen op stuk nr. 201 (34682). De laatste drie kloppen volgens mij wel. De voorzitter: Dit is dus een motie van wantrouwen tegen uw fractiesecretaris als ik dit allemaal zo hoor. Maar dat zijn interne zaken. Het is genoteerd voor de eeuwigheid en het wordt vermeld. De heer Grinwis. De heer Grinwis (ChristenUnie): Voorzitter. De minister van Economische Zaken zit er al klaar voor. De motie op stuk nr. 38 (36600-XIII) over het Rijnlandse denken beter verankeren is aangenomen. Ik zou graag voor het einde van het jaar een brief willen over hoe die wordt uitgevoerd. De voorzitter: Die krijgt u. Tot zover de stemmingen. Ik schors enkele minuten en dan gaan we naar de regeling.De vergadering wordt enkele ogenblikken geschorst.