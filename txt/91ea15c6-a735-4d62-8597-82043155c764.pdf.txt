12 Stemmingen moties Toptalent in het funderend onderwijs Aan de orde zijn de stemmingen over moties ingediend bij het VAO Toptalent in het funderend onderwijs te weten: - de motie-Ypma/Mohandis over het belang van het beheersen van complexe vaardigheden door leraren (33750VIII nr. 88); - de motie-Ypma over het borgen van ondersteuning (33750-VIII nr. 89). (Zie vergadering van 12 februari 2014.) De voorzitter: De motie-Ypma (33750-VIII nr. 89) is in die zin gewijzigd dat zij thans luidt: Motie De Kamer gehoord de beraadslaging constaterende dat de samenwerkingsverbanden het niveau bepalen van basisondersteuning dat alle scholen binnen het samenwerkingsverband moeten bieden (bijvoorbeeld extra aanbod voor hoogbegaafden of ondersteuning bij dyslexie); constaterende dat in het referentiekader passend onderwijs (opgesteld door PO-Raad en VO-raad in overleg met ouderorganisaties en bonden) passend aanbod voor (hoog)begaafdheid een van de elementen voor de basisondersteuning is; overwegende dat wat daarboven aan ondersteuning nodig is extra ondersteuning is die geboden kan worden in het regulier onderwijs (in de eigen klas of in speciale voorzieningen zoals bijvoorbeeld plusklassen voor hoogbegaafden of autiklassen) of in het speciaal onderwijs; verzoekt de regering te borgen dat ouders zich kunnen beroepen op deze ondersteuning: de ondersteuning die in de plannen beschreven wordt (bijvoorbeeld extra aanbod voor hoogbegaafden of ondersteuning bij dyslexie) moet in de praktijk ook beschikbaar zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 93 was nr. 89 (33750-VIII). Ik stel vast dat wij hier nu over kunnen stemmen. In stemming komt de motie-Ypma/Mohandis (33750-VIII nr. 88).De voorzitter: Ik constateer dat de aanwezige leden van de fracties van de PVV Bontes de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Ypma (33750-VIII nr. 93 was nr. 89). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.