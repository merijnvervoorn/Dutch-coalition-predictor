15 Stemming andere motie Tweede incidentele suppletoire begroting inzake COVID-19-crisismaatregel herverzekering leverancierskredieten Aan de orde is de stemming over een motie ingediend bij de behandeling van het wetsvoorstel Wijziging van de begrotingsstaat van het Ministerie van Financiën (IXB) voor het jaar 2020 (Tweede incidentele suppletoire begroting inzake COVID-19 crisismaatregel herverzekering leverancierskredieten) te weten: - de motie-Tony van Dijck over het afzien van bonussen en dividenden bij herverzekering (35433 nr. 5). (Zie wetgevingsoverleg van 15 april 2020.) De voorzitter: De motie-Tony van Dijck (35433 nr. 5) is in die zin gewijzigd dat zij thans luidt: Motie De Kamer gehoord de beraadslaging verzoekt de regering bij het afsluiten van de herverzekeringsovereenkomst als voorwaarde te stellen dat de Nederlandse tak van de kredietverzekeraar afziet van een dividend- en een bonusuitkering ten minste voor de duur van de overeenkomst en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 7 was nr. 5 (35433). Ik stel vast dat wij hier nu over kunnen stemmen. In stemming komt de gewijzigde motie-Tony van Dijck (35433 nr. 7 was nr. 5). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. Mevrouw Agema.Mevrouw Agema (PVV): Ik dank de Kamer voor het aannemen van deze motie. We willen graag een brief vragen van de regering over hoe zij de motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde gekomen van dit debat. Ik dank de minister-president maar ook de minister van Volksgezondheid Welzijn en Sport de Kamerleden de stenografen de bodes — vooral de bodes — en de technici die dit debat op deze manier mogelijk hebben gemaakt en de mensen die dit debat op afstand volgden.