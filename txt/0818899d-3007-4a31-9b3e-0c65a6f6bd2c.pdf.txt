15 Stemming motie Begroting Defensie 2018 (inclusief Kustwacht Caribisch NL uit de begroting Binnenlandse Zaken en Koninkrijksrelaties (VII)) Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Defensie (X) voor het jaar 2018 te weten: - de motie-Belhaj c.s. over versterken van de diversiteit (34775-X nr. 44). (Zie vergadering van 23 november 2017.) De voorzitter: De motie-Belhaj c.s. (34775-X nr. 44) is in die zin gewijzigd dat zij thans luidt: Motie De Kamer gehoord de beraadslaging van mening dat aandacht voor diversiteit (leeftijd gender culturele achtergrond of arbeidsbeperking) bij Defensie van belang is vanuit operationeel oogpunt en voor een inclusieve cultuur; overwegende dat Defensie in 2015 de Charter Diversiteit heeft ondertekend en daarmee een vrijwillige toezegging heeft gedaan om diversiteit te bevorderen en daarmee nadrukkelijk geformuleerde maatregelen zal nemen; overwegende dat benadrukt dient te worden dat aandacht voor diversiteit inclusieve cultuur en concrete maatregelen daarop nemen niet hetzelfde is als voorkeursbehandeling en dat dit ook niet past bij het uitgangspunt dat iedere man en vrouw bij Defensie dient te voldoen aan dezelfde criteria; verzoekt de regering om de diversiteit en het diversiteitsbewustzijn in alle geledingen van Defensie te versterken door in te zetten op een inclusieve cultuur wat resulteert in zowel instroom als behoud van medewerkers uit groepen die tot nu toe ondervertegenwoordigd zijn en hierbij specifiek te kijken naar de regelgeving en (bedrijfsvoerings-)voorschriften die belemmeringen zouden kunnen opwerpen voor de hiervoor genoemde groepen en dit te betrekken bij de beleidsnota Diversiteit en Inclusiviteit en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 63 was nr. 44 (34775-X). Ik stel vast dat wij hier nu over kunnen stemmen.In stemming komt de gewijzigde motie-Belhaj c.s. (34775X nr. 63 was nr. 44). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen.