4 Milieuraad d.d. 20 december 2022 Aan de orde is het tweeminutendebat Milieuraad d.d. 20 december 2022 (CD d.d. 13/12). De voorzitter: Aan de orde is het tweeminutendebat Milieuraad van 20 december 2022. Ik heet de Kamerleden van harte welkom de staatssecretaris van Infrastructuur en Waterstaat mevrouw Heijnen en de mensen die op afstand dit debat volgen. Ik geef graag het woord aan mevrouw Akerboom voor haar bijdrage namens de Partij voor de Dieren. Mevrouw Akerboom (PvdD): Dank u wel voorzitter. Ik heb twee moties vandaag. Motie De Kamer gehoord de beraadslaging overwegende dat het voor gezondheid klimaat milieu en biodiversiteit cruciaal is dat Nederland zo snel mogelijk voldoet aan de WHO-normen voor luchtkwaliteit; constaterende dat in het Europese voorstel voor de herziening van de richtlijn luchtkwaliteit de WHO-normen pas in 2050 hoeven te worden behaald; verzoekt de regering er in Europa voor te pleiten dat de WHO-normen voor luchtkwaliteit uiterlijk in 2030 worden behaald en gaat over tot de orde van de dag. De voorzitter: Deze motie is voorgesteld door de leden Akerboom en Van Esch. Zij krijgt nr. 886 (21501-08). Mevrouw Akerboom (PvdD): De volgende. Motie De Kamer gehoord de beraadslaging constaterende dat de Europese Commissie de luchtkwaliteitsrichtlijn herziet; overwegende dat het voor gezondheid klimaat milieu en biodiversiteit cruciaal is dat Nederland zo snel mogelijk voldoet aan de WHO-normen op het gebied van luchtkwaliteit;verzoekt de regering om gezondheid klimaat milieu en biodiversiteit prioriteit te geven boven andere belangen in het kader van de herziening van de Europese luchtkwaliteitsrichtlijn en gaat over tot de orde van de dag. De voorzitter: Deze motie is voorgesteld door de leden Akerboom en Van Esch. Zij krijgt nr. 887 (21501-08). Mevrouw Akerboom (PvdD): Dat was 'm. De voorzitter: Dank mevrouw Akerboom voor uw bijdrage. De staatssecretaris heeft aangegeven een paar minuutjes te willen schorsen. Ik schors de vergadering tot 10.30 uur. De vergadering wordt enkele ogenblikken geschorst. De voorzitter: Aan de orde is het vervolg van het tweeminutendebat over de Milieuraad van 20 december jongstleden. Ik geef graag het woord aan de staatssecretaris voor de appreciatie van de moties. Gaat uw gang. Staatssecretaris Heijnen: Dank u wel voorzitter. De eerste motie van mevrouw Akerboom over het halen van de WHO-advieswaarden voor luchtkwaliteit in 2030 wil ik graag ontraden. Zoals ik heb aangegeven in de brief aan de Kamer van afgelopen zomer waarin ik inging op de motie van mevrouw Bouchallikh en de andere indieners zijn voor het halen van de WHOadvieswaarden in 2030 vergaande maatregelen nodig. Je kunt dan denken aan nul emissieverkeer in de Randstad het beperken van de productie van de zware industrie en de veehouderij en het beperken van de lucht- en zeevaart. Het RIVM heeft ons gemeld dat er vraagtekens kunnen worden gezet bij de maatschappelijke technische en financiÃ«le haalbaarheid van die vergaande scenario's vooral gezien de redelijk korte tijd die ons nog rest tot 2030. Daarbij komt dat vergelijkbare maatregelen niet alleen in Nederland nodig zijn maar ook in ons omringende landen. Dat is waarom ik de motie wil ontraden. De voorzitter: De motie op stuk nr. 886: ontraden. Staatssecretaris Heijnen: De andere motie van mevrouw Akerboom gaat over de gezondheidsoverwegingen. Er wordt verzocht om die voorop te stellen. Ik vind gezondheid klimaat biodiversiteit en milieu heel erg belangrijk. Daarom onderschrijft het kabinet de hoofddoelen van het herzieningsvoorstel inclusief de grenswaarden die meer in lijn zijn met de WHO-advieswaarden. Zoals ik gisteren in de Kamer heb gezegd zijn normen altijd een compromis tussen de gezondheidskundige wens de haalbaarheid en de mate waarin we als samenleving bereid zijn om ons gedrag te veranderen. Ik weeg dat allemaal mee. Daarom wil ik deze motie ook ontraden. De voorzitter: De motie op stuk nr. 887: ontraden. Daarmee zijn wij aan het einde gekomen van het tweeminutendebat over de Milieuraad van 20 december jongstleden. Ik dank de Kamerleden en de staatssecretaris. De beraadslaging wordt gesloten. De voorzitter: Over de ingediende moties van zowel dit tweeminutendebat als het vorige wordt morgen gestemd. Ik schors de vergadering tot 10.45 uur. Dan gaan we verder met het debat over de digitale euro. Daarvoor hebben een heleboel collega's zich ingeschreven. Ik stel voor dat we die de tijd geven om te komen. Er zijn ook veel mensen die het op afstand volgen. De vergadering wordt van 10.29 uur tot 10.45 uur geschorst.