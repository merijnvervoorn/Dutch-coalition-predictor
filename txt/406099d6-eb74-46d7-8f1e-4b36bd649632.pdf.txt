11 Voorgenomen sluiting Siemens Hengelo Aan de orde is het dertigledendebat over de voorgenomen sluiting van Siemens in Hengelo. De voorzitter: Aan de orde is het dertigledendebat over de voorgenomen sluiting van Siemens in Hengelo. Ik heet de minister van Economische Zaken en Klimaat de Kamerleden en de kijkers thuis van harte welkom. De minister heeft gevraagd of hij als eerste zijn verhaal mag houden en dat vervolgens de Kamerleden in hun bijdragen daar eventueel op kunnen reageren. Ik heb afgestemd met de Kamerleden dat dat akkoord is dus ik geef allereerst het woord aan de minister. Minister Wiebes: Voorzitter. Het gaat hier om Siemens Hengelo. Dat is een vestiging die ons hier allemaal aan het hart gaat: hoge technologie en een bedrijf waar we altijd trots op zijn geweest. Ik heb vandaag gesproken met de Nederlandse baas. Mijn departement en ook ikzelf hebben zeer veel contact met Siemens. We worden zeer goed op de hoogte gehouden. Zij weten dat het departement altijd bereid is om daar waar dat nodig is zetjes te geven. Siemens is nog steeds aan het onderhandelen met twee uitstekende bedrijven in Nederland die actief zijn in groeimarkten. Er wordt nog steeds gestreefd naar een duurzame oplossing voor de mensen en de fabriek. Dat vraagt wel tijd. Dat is complex. Het gaat om iets wat ingewikkelder is dan een overname of een verkoop maar de partijen zijn nog steeds volledig gecommitteerd om tot een goede oplossing te komen. Ik heb begrepen dat or werknemers en bonden er begrip voor tonen dat er wat doorlooptijd is en ook positief in het proces zitten. Er is geen merkbaar toegenomen mobiliteit. Ik heb mij op de hoogte laten houden van hoe het gaat. Ik heb ook toegezegd dat ik dingen hier niet in de openbaarheid gooi omdat Siemens ervan overtuigd is dat politieke of maatschappelijke discussie over dit traject en over de inhoud beslist niet zal helpen. Maar ik voel wel de vrijheid om te zeggen hoe ik er zelf in sta. Op basis van wat ik gehoord heb ben ik zeker nog steeds hoopvol. Ik kreeg een positief gevoel van het gesprek. Ik weet ook dat er van alle kanten hard aan wordt getrokken. De Nederlandse directie is hier vrijwel dagelijks mee bezig de Duitse directie ten minste wekelijks en het departement houdt zeer nauw contact hiermee en volgt dit op de voet. Helaas kan ik er nu niet meer over zeggen. Nog helazer is dat we er nog niet uit zijn want dat was het mooiste geweest. Ik geef toe dat ik toen ik enige weken geleden hierover sprak dacht dat we er ongeveer nu uit zouden zijn. Dat is nog niet zo. Maar ook de laatste berichten geven mij reden om hoopvol te zijn. Details kan ik daar helaas verder niet over geven in het belang van deze belangrijke zaak. De voorzitter: Dank u wel. De heer Graus.De heer Graus (PVV): Dank aan de minister. Mij was ook al ter ore gekomen dat het allemaal in een heel vergevorderd stadium zit dat we ook een beetje rust moeten bewaren en niet overal doorheen moeten gaan fietsen. Dus mijn voorstel zou zijn om het debat gewoon uit te stellen. Ik weet niet of de minister iets kan zeggen over wanneer hij ons wel kan informeren; dat zal geen maanden gaan duren neem ik aan. Kunnen we het debat dan niet beter tot nader order uitstellen want we moeten toch met het belang van het bedrijf en de werknemers bezig zijn en we moeten toch niet hier een verhaal voor de bühne gaan doen? Dus ik stel voor aan mijn collega's om het uit te stellen tot nader order. Als dat niet maanden gaat duren voor de goede orde. De voorzitter: Ik schors de vergadering voor een enkel moment zodat ik even met de woordvoerders kan overleggen. De vergadering wordt enkele ogenblikken geschorst. De voorzitter: Voor de schorsing heeft de heer Graus het voorstel gedaan om dit debat uit te stellen en vanavond niet af te ronden maar op een nader moment in te plannen. Ik wil heel graag van de leden horen hoe zij reageren op dat voorstel van de heer Graus van de PVV. De heer Paternotte (D66): Voorzitter we zitten hier voor de belangen van Hengelo Twente en de medewerkers van Siemens daar. Als het in hun belang is om het debat nu niet te voeren maar op een later moment dan steunen we dat. De voorzitter: Dank u wel. Ik geef het woord aan de aanvrager van dit debat: de heer Moorlag. De heer Moorlag (PvdA): Voorzitter. Bij het aanvragen van dit debat stond ik voor een dilemma want er waren collega's die zich afvroegen of we dit debat wel moesten voeren. Stel dat het dubbeltje de verkeerde kant uitrolt dan voer je alleen achteraf nog een debat over hoe het allemaal zo heeft kunnen gaan. Ik voel dat dilemma nog steeds wel. Ik ga wel akkoord met het voorstel maar mijn oproep aan de minister is wel om al zijn gewicht in de schaal te leggen. Hij heeft geen formele macht maar wel gezag en invloed. Ik vraag hem al zijn gewicht in de schaal te leggen om Siemens te bewegen om te gaan voor continuïteit en werkgelegenheid in plaats van voor opbrengstmaximalisatie. De voorzitter: U steunt dus het voorstel. De heer Moorlag (PvdA): Ja.De voorzitter: Dank u wel voor uw begrip. De heer Veldman. De heer Veldman (VVD): Voorzitter. Dank aan de minister voor het geven van een update waarmee ook zichtbaar is welke inspanningen er van diverse kanten geleverd worden. Eens met het voorstel van collega Graus. Het is ook precies zoals de minister zegt. Op dit moment heeft een politieke discussie geen zin en moeten we het vooral hebben van stille diplomatie zoals we het eerder in dit huis ook genoemd hebben. Daar moeten we mee verder en daar zijn volgens mij de 600 werknemers in Hengelo mee gediend. De heer Amhaouch (CDA): Voorzitter ook steun voor het voorstel. De minister heeft volgens mij het dossier op het juiste stapeltje liggen. Het resultaat telt voor het CDA. De uitkomst telt en volgens mij zijn de doelen nog allemaal hetzelfde. De heer Alkaya (SP): Ondertussen is het alweer vijf maanden geleden dus dat is vijf maanden van onzekerheid voor de werknemers. Laten we dus echt zo snel mogelijk hierover verder spreken maar dat lijkt op dit moment niet het allernuttigst. Dus zo snel mogelijk als er wel meer duidelijkheid is maar steun voor het voorstel. De voorzitter: Dank u wel. De heer Van der Lee tot slot. De heer Van der Lee (GroenLinks): Ik vond het heel goed om te horen dat de minister hoopvol is. Hoop doet leven. Ik hoop dat dat ook echt bewaarheid wordt in dit geval en dat we dan op een ander moment dit debat kunnen voortzetten. De voorzitter: Dank u wel. Dan trek ik de conclusie dat de meerderheid het voorstel van de heer Graus steunt om dit debat vanavond niet af te maken maar om dat op een ander moment in te plannen. Daarbij is er een zekere urgentie aangegeven. Dank voor uw begrip. De beraadslaging wordt gesloten. De voorzitter: Daarmee zijn we aan het einde gekomen van deze beraadslaging. Ik wil de minister bedanken de Kamerleden en de kijkers thuis. Daarmee sluit ik deze vergadering.