19 Stemmingen moties Leefomgeving Aan de orde zijn de stemmingen over moties ingediend bij het tweeminutendebat Leefomgeving te weten: - de motie-Hagen over juridische mogelijkheden om pfasschade in de Westerschelde te verhalen op 3M (30175 nr. 402); - de motie-Hagen over van gevoeligebestemmingenbeleid de algemene praktijk maken (30175 nr. 403); - de motie-Beckerman over zorgen dat de Hedwigepolder niet onder water wordt gezet (30175 nr. 407); - de motie-Bouchallikh/Van Esch over een pakket met extra maatregelen voor het behalen van de WHO-normen voor PM25 in 2030 (30175 nr. 408). (Zie vergadering van 20 april 2022.) De voorzitter: De motie-Beckerman (30175 nr. 407) is in die zin gewijzigd dat zij thans luidt: Motie De Kamer gehoord de beraadslaging constaterende dat de ontpoldering van de Hedwigepolder op korte termijn van start dient te gaan; overwegende dat het water uit de Westerschelde vervuild is met pfas; overwegende dat omwonenden zich terecht zorgen maken over hun gezondheid; verzoekt de regering in samenwerking met de Vlaamse regering te zorgen dat het afgraven van de zeedijk van de Hedwigepolder wordt uitgesteld totdat de resultaten van de lopende onderzoeken naar pfas inclusief het bevolkingsonderzoek bekend zijn en gaat over tot de orde van de dag. Zij krijgt nr. 411 was nr. 407 (30175). Op verzoek van mevrouw Beckerman stel ik voor haar gewijzigde motie (30175 nr. 411 was nr. 407) aan te houden. Daartoe wordt besloten. In stemming komt de motie-Hagen (30175 nr. 402). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan Lid Gündoğan de PvdA de PvdD D66 Lid Omtzigt de Christen-Unie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Hagen (30175 nr. 403). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan Lid Gündoğan de PvdA de PvdD D66 Lid Omtzigt de ChristenUnie de VVD de SGP en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bouchallikh/Van Esch (30175 nr. 408). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan Lid Gündoğan de PvdA de PvdD D66 Lid Omtzigt de ChristenUnie de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen.