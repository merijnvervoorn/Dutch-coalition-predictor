7 Regeling van werkzaamheden (stemmingen) De voorzitter: Voordat we gaan stemmen geef ik mevrouw Lodders namens de VVD het woord. Mevrouw Lodders (VVD): Voorzitter bij de stemmingen onder agendapunt 27 de stemmingen over moties ingediend bij het VSO Landbouwen Visserijraad (21501-32) zou ik de moties op de stuknummers 1046 en 1047 graag willen aanhouden. De voorzitter: Op verzoek van mevrouw Lodders stel ik voor haar moties (21501-32 nrs. 1046 en 1047) aan te houden. Daartoe wordt besloten. De voorzitter: Mevrouw Tellegen wil haar motie op stuk nr. 127 bij agendapunt 25 de stemmingen over moties ingediend bij het debat over het rapport van de commissie-Ruys aanhouden. Op verzoek van mevrouw Tellegen stel ik voor haar motie (28844 nr. 127) aan te houden. Daartoe wordt besloten. De voorzitter: Dan geef ik de heer Baudet nu het woord. De heer Baudet (FvD): Voorzitter mijn fractie vraagt een hoofdelijke stemming over de motie over het terugdringen van de bureaucratie in de zorg die zojuist is ingediend. Wij denken dat de bureaucratie en met name de vervlochtendheid van de zorgbureaucratie en de leden van het partijkartel dusdanig dringend is dat daar een hoofdelijke stemming over moet komen. De voorzitter: Wij gaan dus hoofdelijk stemmen over de motie op stuk nr. 19 bij agendapunt 2. De heer Baudet (FvD): Dank u wel.