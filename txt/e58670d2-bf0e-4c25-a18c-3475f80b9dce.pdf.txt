9 Stemmingen moties Elektriciteits- en gaswet Aan de orde zijn de stemmingen over aangehouden moties ingediend bij de behandeling van het wetsvoorstel Elektriciteits- en gaswet te weten: - de motie-Dik-Faber over de werkgelegenheidsplannen van de provincie Zeeland (34199 nr. 43); - de gewijzigde motie-Van Tongeren/Smaling over een oplossing voor eigendom en ontmanteling van de kerncentrale te Borssele (34199 nr. 73). (Zie vergadering van 6 oktober 2015.) De voorzitter: De motie-Dik-Faber (34199 nr. 43) is in die zin gewijzigd dat zij thans luidt: Motie De Kamer gehoord de beraadslaging constaterende dat het kabinet voornemens is om de Wet onafhankelijk netbeheer uit te voeren waarin wordt bepaald dat beheer en eigendom van energienetwerken en levering van energie moeten zijn ondergebracht in aparte ondernemingen (splitsing of groepsverbod); overwegende dat met het splitsen van DELTA veel werkgelegenheid verloren gaat in een regio die door het verplaatsen en sluiten van bedrijven toch al kwetsbaar is; van mening dat het plan Campus Zeeland van de Onderwijs Autoriteit Zeeland aanknopingspunten biedt om door samenwerking tussen overheid onderwijs en ondernemingen een impuls te geven aan de Zeeuwse economie en werkgelegenheid; verzoekt de regering aan te sluiten en in gesprek te gaan over de implementatie van de werkgelegenheidsplannen van de provincie Zeeland en de Kamer hierover voor het einde van het jaar te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 74 was nr. 43 (34199). De voorzitter: De gewijzigde motie-Van Tongeren/Smaling (34199 nr. 73) is in die zin nader gewijzigd dat zij thans luidt:Motie De Kamer gehoord de beraadslaging overwegende dat de toekomst van kerncentrale Borssele van nationaal belang is; verzoekt de regering om de ACM in overweging te geven in haar handhavingsbesluit ten aanzien van splitsing voldoende ruimte te bieden om tot een oplossing te komen voor het eigendom en de ontmanteling van de kerncentrale te Borssele en de Kamer over deze oplossing te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 75 was nr. 73 (34199). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Dik-Faber (34199 nr. 74 was nr. 43). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de nader gewijzigde motie-Van Tongeren/Jan Vos (34199 nr. 75 was nr. 73). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk D66 GroenLinks de PvdA en de PvdD voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.