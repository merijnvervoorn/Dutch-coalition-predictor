27 Stemmingen moties Functioneren van het stelsel bewaken en beveiligen Aan de orde zijn de stemmingen over moties ingediend bij het debat over het functioneren van het stelsel bewaken en beveiligen te weten: - de motie-Van Dam c.s. over een periodieke audit van de werkinstructie (29911 nr. 233); - de motie-Den Boer/Bergkamp over trainen van politieagenten ter bestrijding van stalking (29911 nr. 234); - de motie-Kuzu over informatie voor leden van de gemeenteraad en van PS over hoe te handelen bij agressie en geweld (29911 nr. 235). (Zie vergadering van 4 april 2019.) De voorzitter: De motie-Kuzu (29911 nr. 235) is in die zin gewijzigd dat zij thans luidt: Motie De Kamer gehoord de beraadslaging constaterende dat 28% van de raadsleden ervaring heeft met agressie en geweld; constaterende dat 18% van de raadsleden aangeeft niet te weten welke stappen te ondernemen na een ervaring van bedreiging; van mening dat de veiligheid en het veiligheidsgevoel van raadsleden van essentieel belang is voor het functioneren van de democratische rechtsorde; verzoekt de regering om in samenwerking met de VNG de Nederlandse Vereniging voor Raadsleden en het IPO er zorg voor te dragen dat gemeenteraadsleden en Provinciale Statenleden op een handzame manier informatie ontvangen waarin beschreven wordt welke stappen zij kunnen nemen na ervaringen met agressie en geweld alsmede uiteengezet wordt welke hulp zij kunnen ontvangen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 238 was nr. 235 (29911). Ik stel vast dat wij hier nu over kunnen stemmen. In stemming komt de motie-Van Dam c.s. (29911 nr. 233).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Den Boer/Bergkamp (29911 nr. 234). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de gewijzigde motie-Kuzu (29911 nr. 238 was nr. 235). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen. Daarmee zijn we aan het eind gekomen van de stemmingen. De vergadering wordt enkele ogenblikken geschorst.