6 Ontstane situatie in de verkennende fase van de kabinetsformatie Aan de orde zijn de stemmingen over moties ingediend bij het debat over de ontstane situatie in de verkennende fase van de kabinetsformatie te weten: - de motie-Wilders over het opzeggen van het vertrouwen in de minister-president (35788 nr. 10); - de motie-Kaag/Hoekstra over afkeuren van de handelwijze van de fractieleider van de VVD (35788 nr. 13); - de gewijzigde motie-Kaag c.s. over een informateur die de vorming van een coalitie verkent (35788 nr. 18 was nr. 14); - de motie-Baudet/Wilders over voorstellen voor de opzet en vorm van een parlementaire ondervraging (35788 nr. 15); - de motie-Segers c.s. over wijziging van het Reglement van Orde inzake de aanwijzing en opdracht van en het verschaffen van inlichtingen door de verkenners (35788 nr. 16); - de motie-Van der Staaij/Segers over evaluatie van de formatie 2021 (35788 nr. 17). (Zie vergadering van heden.) De voorzitter: De motie-Wilders (35788 nr. 10) is in die zin gewijzigd dat zij thans is ondertekend door de leden Wilders en Baudet. Zij krijgt nr. 12 was nr. 10 (35788). In stemming komt de gewijzigde motie-Wilders/Baudet (35788 nr. 12 was nr. 10). De voorzitter: Ik constateer dat de leden van de fracties van BIJ1 JA21 Volt BBB de SP de PvdA GroenLinks de PvdD 50PLUS DENK de SGP de PVV en FVD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Kaag/Hoekstra (35788 nr. 13). De voorzitter: Ik constateer dat de leden van de fracties van BIJ1 JA21 Volt BBB de SP de PvdA GroenLinks de PvdD 50PLUS DENK D66 de SGP het CDA de ChristenUnie de PVV en FVD voor deze motie hebben gestemd en de leden van de fractie van de VVD ertegen zodat zij is aangenomen. In stemming komt de gewijzigde motie-Kaag c.s. (35788 nr. 18 was nr. 14). De voorzitter: Ik constateer dat deze gewijzigde motie met algemene stemmen is aangenomen.In stemming komt de motie-Baudet/Wilders (35788 nr. 15). De voorzitter: Ik constateer dat de leden van de fracties van BIJ1 JA21 Volt BBB de SP de PvdD 50PLUS de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Segers c.s. (35788 nr. 16). De voorzitter: Ik constateer dat deze motie met algemene stemmen is aangenomen. In stemming komt de motie-Van der Staaij/Segers (35788 nr. 17). De voorzitter: Ik constateer dat de leden van de fracties van JA21 Volt BBB de SP 50PLUS D66 de VVD de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. De voorzitter: De heer Wilders? De heer Wilders (PVV): Ja voorzitter. De motie van mij en collega Baudet over het opzeggen van het vertrouwen in de minister-president is met drie stemmen verschil net niet aangenomen maar de motie van afkeuring van de collega's Kaag en Hoekstra is op de stemmen van de VVD na eigenlijk door de hele Kamer aanvaard. En ik weet dat hier staat "fractieleider" niet "minister-president" maar ik zou toch graag van de heer Rutte in welke functie dan ook willen horen of en welke consequenties hij daaraan verbindt. Normaal doe je dat aan de regering maar deze motie is aan de fractieleider en het is aan hem om te antwoorden. Als hij dat niet wil antwoordt hij niet maar ik vraag het hem wel: welke consequentie verbindt hij eraan dat de Kamer in meerderheid de motie van afkeuring tegen zijn handelwijze heeft aangenomen? De voorzitter: Ik zie de heer Rutte staan. De heer Rutte. De heer Rutte (VVD): Ja voorzitter. Ik ben graag bereid daarop te reageren. De motie van afkeuring regardeert mij als fractievoorzitter maar uiteraard ook altijd ... Alsjeblieft geen pettendiscussie; wij zijn één persoon in alle functies. Dit was een heftig debat. Er zijn belangrijke zaken met elkaar besproken. Ik ga door als minister-president maar ik ga natuurlijk wel ervoor zorgen dat ik het vertrouwen ga terugverdienen — daar ga ik vreselijk hard voor werken — van u van de Kamer van de samenleving. En ik ga ook mijn stinkende best doen om vanuit onze positie als VVD hopelijk met anderen — wie er precies het voortouw neemt hoe het ook exact gaat dadelijk met de informateur — te komen tot een nieuwkabinet. Maar ik heb de boodschap zeer goed verstaan en die neem ik ter harte. De voorzitter: Dank u wel. Ja meneer Van Weyenberg. De heer Van Weyenberg (D66): Goeiemorgen voorzitter. Wij hebben een fout gemaakt. Wij hebben per ongeluk vóór de motie op stuk nr. 17 gestemd en wij willen graag geacht worden daartegen te hebben gestemd. De voorzitter: Dan zal deze opmerking in de Handelingen worden opgenomen. Dan zijn we hiermee aan het einde gekomen van deze bijzondere en historische dag. Ik wil iedereen bedanken ook de mensen die ons vandaag hebben ondersteund de media de bodes de stenografische dienst ... Dank jullie wel. U mag het zeggen meneer Dassen. Ik heb de vergadering nog niet gesloten. De heer Dassen (Volt): Mevrouw de voorzitter wij hebben toevallig ook verkeerd voor de laatste motie gestemd. De voorzitter: Die van de heer Van der Staaij. Dan zal deze opmerking in de Handelingen worden opgenomen dank u wel. En daarmee zijn we echt aan het einde gekomen van de stemmingen. Ik dank iedereen en sluit de vergadering.