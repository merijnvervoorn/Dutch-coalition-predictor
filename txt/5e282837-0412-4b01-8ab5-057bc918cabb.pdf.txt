16 Verduurzaming van de zorg Verduurzaming van de zorg Aan de orde is het tweeminutendebat Verduurzaming van de zorg (CD d.d. 09/03). De voorzitter: Aan de orde is het tweeminutendebat Verduurzaming van de zorg. Het commissiedebat vond plaats op 9 maart jongstleden. De eerste spreker van de zijde van de Kamer is mevrouw Ellemeet van de fractie van GroenLinks. Zij heeft zoals iedereen twee minuten spreektijd. Ik hoop dat we kort en puntig door deze tweeminutendebatten heen kunnen gaan. Het woord is aan mevrouw Ellemeet. Mevrouw Ellemeet (GroenLinks): Voorzitter dank u wel. We hebben een goed en belangrijk debat gehad. Ik ben blij dat de minister heeft toegezegd dat hij gaat bekijken op welke manier hij duurzaamheid wettelijk kan verankeren zodat het een van de kernelementen wordt ook voor de zorg. Dus dank daarvoor. Ik heb één motie. Motie De Kamer gehoord de beraadslaging overwegende dat er bij medicatie voor anesthesie en astma zeer vervuilende gassen kunnen vrijkomen maar daar ook minder vervuilende alternatieven voor zijn; overwegende dat er voor veel behandelingen effectieve alternatieven beschikbaar zijn maar duurzaamheid geen overweging is bij de keuze voor de behandeling; verzoekt de regering te onderzoeken hoe duurzaamheid meegenomen kan worden in de toetsing voor het basispakket zodat bij gelijke effectiviteit de duurzame behandeling de voorkeur krijgt en gaat over tot de orde van de dag. De voorzitter: Deze motie is voorgesteld door de leden Ellemeet Van Esch Drost en Paulusma. Zij krijgt nr. 205 (36200-XVI). Mevrouw Ellemeet (GroenLinks): Dan rest mij nog te zeggen dat ik ook uitkijk naar de berichten van de minister bij de Voorjaarsnota over op welke manier ook de zorg toegang krijgt tot het budget dat beschikbaar is in het Klimaatfonds. Dank u wel.De voorzitter: Dan mevrouw Van Esch van de Partij voor de Dieren. Mevrouw Van Esch (PvdD): Voorzitter dank u wel. Ook ik wil de minister bedanken voor een aantal toezeggingen die zijn gedaan en vervolgstappen die nog worden genomen. Ik heb naar aanleiding van het debat nog twee moties. Motie De Kamer gehoord de beraadslaging constaterende dat Nederland elk jaar voor minstens 100 miljoen euro aan ongebruikte medicijnen vernietigt en dit slecht is voor het milieu; constaterende dat de minister bekijkt of de pilot met heruitgifte van dure geneesmiddelen kan worden uitgebreid naar alle academische ziekenhuizen; overwegende dat het overgrote gedeelte van de ongebruikte geretourneerde geneesmiddelen dan alsnog buiten de pilot valt; overwegende dat Logistics Community Brabant (LCB) met het project "retourmedicatie" al ervaring heeft met het heruitgeven van ongebruikte geretourneerde geneesmiddelen door geneesmiddelen in te zamelen en onder andere aan Suriname te schenken waarmee Surinaamse burgers zijn geholpen; overwegende dat het project is stopgezet door de inspectie omdat heruitgifte niet mag; overwegende dat de Surinaamse minister van Volksgezondheid ertoe oproept om het project "retourmedicatie" een structurele vorm te geven; verzoekt de regering de pilot met heruitgifte van medicijnen verder uit te breiden zodat er een doorstart kan worden gemaakt met het project van LCB voor de heruitgifte van geneesmiddelen en gaat over tot de orde van de dag. De voorzitter: Deze motie is voorgesteld door de leden Van Esch en Ellemeet. Zij krijgt nr. 206 (36200-XVI). Motie De Kamer gehoord de beraadslaging constaterende dat er nog steeds speciale regels gelden omtrent covidafval waarbij dit afval in speciale containersmoet worden verzameld en afgevoerd en vervolgens wordt verbrand in speciale afvalovens; overwegende dat hierbij vijf keer zoveel CO vrijkomt als 2 bij standaardrestafvalverbranding; constaterende dat het OMT heeft geadviseerd om de regels omtrent de verwerking van medisch afval en linnen per direct te versoepelen omdat het volgen van de regels die passen bij een A-ziekte niet meer proportioneel zijn; verzoekt de regering de speciale regels omtrent covidafval te schrappen en gaat over tot de orde van de dag. De voorzitter: Deze motie is voorgesteld door de leden Van Esch en Ellemeet. Zij krijgt nr. 207 (36200-XVI). Dank u wel. Dan mevrouw Van den Berg van het CDA. Mevrouw Van den Berg (CDA): Dank u wel. De duurzaamste energie is de energie die je níét gebruikt. Dat geldt ook voor medicijnen. Veel medicijnen worden weggegooid omdat de kuur voortijdig wordt afgebroken vanwege bijvoorbeeld bijwerkingen of omdat iemand eerder is overleden. Nogmaals dank aan de minister voor de toezegging dat hij in Europees verband de Falsified Medicine Directive wil bespreken de verordening die nu hergebruik niet toelaat. De minister heeft ook aangegeven dat hij pilots die hergebruik mogelijk maken onder strenge voorwaarden wil continueren. Kan de minister toezeggen dat hij niet alleen naar de bestaande pilots kijkt maar dat hij ook bereid is om naar nieuwe initiatieven op dit terrein te kijken zoals de apotheekuitgiftekluis? Voorzitter. We spreken vaak over geneesmiddelen maar veel te weinig over dure medische apparatuur. Zorginstellingen kopen dure robots lasers scans en andere apparatuur voor hoogcomplexe zorg die slechts gedeeltelijk wordt gebruikt. Er is geen afstemming over nut en noodzaak. Dank aan de minister voor de toezegging dat hij hierop gaat terugkomen bij de brief over het basispakket. Tot slot voorzitter. Grondstoffen zijn eindig. Op is op. Echter duurzaamheid is materialen zo recyclen dat deze weer gebruikt kunnen worden in het oorspronkelijke product of in de eigen industrie. De industrie heeft nu echter een verdienmodel gemaakt van medische instrumenten die van uitstekende kwaliteit zijn maar slechts eenmalig worden gebruikt. In het ontwerp wordt geen rekening gehouden met hergebruik. De medical device industry de medischehulpmiddelenindustrie zou met regelgeving gedwongen moeten worden onderdelen te hergebruiken in nieuwe medische hulpmiddelen. Daarom hebben wij de motie van de heer Hijink van de SP meegetekend. Dank u wel voorzitter.De voorzitter: Heel goed dank u wel. Dan geef ik graag het woord aan de heer Hijink van de SP. De heer Hijink (SP): Voorzitter. Mevrouw Van den Berg heeft prima ingeleid waarom het belangrijk is dat medische hulpmiddelen duurzamer worden gemaakt. Dat is niet alleen goed voor het milieu maar behandelingen kunnen er ook beter door worden producten kunnen vaker gebruikt worden en kunnen dus ook goedkoper worden voor de mensen die ze gebruiken. Daarom de volgende motie. Motie De Kamer gehoord de beraadslaging constaterende dat medische hulpmiddelen tegenwoordig vaak onnodig voor eenmalig gebruik worden geproduceerd; verzoekt de regering om te onderzoeken welke wetgeving nodig is om de hulpmiddelenindustrie de productie te laten verduurzamen en vervolgens met een voorstel te komen voor deze wetgeving en gaat over tot de orde van de dag. De voorzitter: Deze motie is voorgesteld door de leden Hijink en Van den Berg. Zij krijgt nr. 208 (36200-XVI). Dank u wel. Dank voor uw beknoptheid. Dan mevrouw Paulusma van D66. Mevrouw Paulusma (D66): Dank voorzitter. Omdat verleiden met iets positiefs soms beter werkt dan met iets negatiefs de volgende motie. Motie De Kamer gehoord de beraadslaging constaterende dat er in de zorg al goede stappen worden genomen op het gebied van verduurzaming maar dat er ook nog grote stappen gemaakt kunnen worden op het tegengaan van verspilling van geneesmiddelen en materialen; overwegende dat het in beeld brengen van de baten van het tegengaan van verspilling kan helpen om verduurzaming aantrekkelijker te maken;verzoekt de regering om onderzoek te doen naar de opbrengsten van verduurzaming als het gaat om het tegengaan van verspilling van medische producten en de Kamer voor het einde van het jaar te informeren en gaat over tot de orde van de dag. De voorzitter: Deze motie is voorgesteld door het lid Paulusma. Zij krijgt nr. 209 (36200-XVI). Ook u dank voor uw beknoptheid. Dan mevrouw Den Haan van de Fractie Den Haan. Mevrouw Den Haan (Fractie Den Haan): Dank u wel voorzitter. Ik heb één korte motie. Motie De Kamer gehoord de beraadslaging constaterende dat in de green deal vooral wordt ingezet op leefstijlpreventie; constaterende dat ook medische preventie gunstig kan uitwerken in het kader van de verduurzaming van de zorg door bijvoorbeeld vaccins die vervuilende behandelingen kunnen voorkomen; overwegende dat het nu nog niet bekend is in welke mate de inzet van vaccinaties bijdraagt aan de verduurzaming van de zorg; verzoekt de regering te onderzoeken in hoeverre het opnemen van medische preventie in de green deal een bijdrage levert aan de verduurzaming en kosteneffectiviteit van de zorg en gaat over tot de orde van de dag. De voorzitter: Deze motie is voorgesteld door het lid Den Haan. Zij krijgt nr. 210 (36200-XVI). Korte puntige moties daar houden we van. Dan mevrouw Agema van de PVV. Mevrouw Agema (PVV): Dank u wel voorzitter. Wat een vreemde planning van deze tweeminutendebatten. Het zou toch beter zijn om die gewoon 's ochtends vroeg te doen lijkt me. De voorzitter: Dan had u nu thuisgezeten.Mevrouw Agema (PVV): Maar morgenochtend zijn we er weer. De voorzitter: Ik ben er ook weer om 10.15 uur. Dan zien we elkaar! Mevrouw Agema (PVV): Dan beginnen we gewoon weer. Maar het is toch jammer — we maken hier zo veel dagen van vijftien uur — dat je die tweeminutendebatten niet gewoon 's ochtends doet. Dan kan de minister af en toe ook wat bijslapen. Motie De Kamer gehoord de beraadslaging constaterende dat ziekenhuizen niet tegemoet kunnen komen aan de cao-eisen van ziekenhuismedewerkers die staken voor een betere cao omdat ze op één na dan allemaal in de rode cijfers komen omdat ze ook veel geld kwijt zijn aan de green deal Zorg; verzoekt de regering de green deal Zorg te schrappen en voor dit jaar 850 tot 900 miljoen euro toe te voegen aan de ova-ruimte zodat ziekenhuismedewerkers met terugwerkende kracht tot 1 februari 10% meer salaris plus €100 per maand en een hogere reiskostenvergoeding kunnen krijgen en gaat over tot de orde van de dag. De voorzitter: Deze motie is voorgesteld door het lid Agema. Zij krijgt nr. 211 (36200-XVI). Korte puntige moties altijd goed. De laatste spreker van de zijde van de Kamer is de heer Drost van de ChristenUnie. Maar het hoeft niet. De heer Drost (ChristenUnie): Dank u wel voorzitter. Het is goed om het onderwerp verduurzaming in de zorg met elkaar besproken te hebben en goed om te zien dat er breed draagvlak is in de sector en ook bij de minister. Ik heb één openstaand punt naar aanleiding van het commissiedebat. Dat gaat over zorgmedewerkers met goede ideeën die soms aanlopen tegen hun eigen bestuurders en daarmee niet verder kunnen komen. Ik zou het mooi vinden als de minister hier in de uitwerking van de green deal iets mee zou kunnen en initiatieven kan stimuleren. Daarom heb ik de volgende motie. Motie De Kamer gehoord de beraadslagingoverwegende dat de green deal 3.0 gesloten is tussen ministerie brancheorganisaties en stelselpartijen; overwegende dat de uitwerking ervan voor een belangrijk deel op de werkvloer plaatsvindt; overwegende dat zorgpersoneel met ideeën voor verduurzaming in hun werk steun nodig heeft van hun leidinggevende om hun ideeën te realiseren; verzoekt de regering samen met de andere ondertekenaars bij de uitwerking van de green deal 3.0 ervoor te zorgen dat ook ideeën van zorgpersoneel op de werkvloer worden gestimuleerd en de Kamer hierover te informeren en gaat over tot de orde van de dag. De voorzitter: Deze motie is voorgesteld door de leden Drost Ellemeet en Van Esch. Zij krijgt nr. 212 (36200-XVI). Prima. Dank u wel. De heer Drost (ChristenUnie): Dank u wel voorzitter. De voorzitter: Ik schors drie minuten en dan gaan we luisteren naar de minister. De vergadering wordt enkele ogenblikken geschorst. De voorzitter: Ik geef het woord aan de minister die beloofd heeft kort en puntig door de moties heen te gaan. Het woord is aan hem. Minister Kuipers: Dank u wel voorzitter. Ik had één vraag van mevrouw Van den Berg. Zij vroeg: wil de minister kijken naar pilots voor nieuwe initiatieven om hergebruik van medicamenten mogelijk te maken? De kluis werd genoemd. Ik wil allereerst met name inzetten op die Europese directive. Ik heb eerder in het debat al aangegeven waar ik wel op inzet. Dat ging met name om oncolytica. Dan gaat het vervolginitiatief met name richting Europa. Ik wil hier nu dus verder even geen uitbreiding op doen. Dan kom ik op een aantal moties. De motie op stuk nr. 205 over minder vervuilende alternatieven en meer duurzaamheid krijgt oordeel Kamer. Als we de motie zo mogen lezen dat de regering verzocht wordt te onderzoeken of bij gelijke effectiviteit alleen de duurzame behandeling vergoed kan worden dan is het oordeel Kamer. Anders ontraad ik de motie.De voorzitter: Dan kijk ik even naar mevrouw Ellemeet. Dat bevestigt zij. Dan is het oordeel Kamer. Dan de motie op stuk nr. 206. Minister Kuipers: Ja ik zag haar al jaknikken. De motie op stuk nr. 206 is ontraden. Ik herken de frustratie over het verspillen van ongebruikte medicatie. Ik snap ook de systematiek maar ik refereer even aan het antwoord dat ik zojuist aan mevrouw Van den Berg gaf. Dan de motie op stuk nr. 207 over covidafval. Ik verzoek u om die aan te houden. In het commissiedebat heb ik al toegezegd uit te zoeken waar dit knelt en de Kamer daarover te informeren. Mochten bepaalde regels niet meer noodzakelijk zijn dan ben ik zeker voorstander van het schrappen of aanpassen daarvan. De voorzitter: Dat moet mevrouw Van Esch beamen of niet. Mevrouw Van Esch (PvdD): Ik wil graag weten tot wanneer ik de motie dan zou moeten aanhouden want ik diende die bewust in omdat volgens mij werd aangegeven dat dat in het najaar zou gebeuren en dat vind ik echt een beetje laat. De voorzitter: Helder. Minister Kuipers: Ik zit even te kijken wanneer ik die informatie krijg. De voorzitter: Er moeten wat rooksignalen van de ambtenaren komen. Minister Kuipers: Even kijken of ik hier een signaal over kan krijgen. Nee ik krijg nog niks. Ik hou het even op het najaar maar ik zal echt kijken of het sneller kan. De voorzitter: Hebben die ambtenaren wel uw nummer? Minister Kuipers: Ja dat lukt. O ik hoor al iets. Het gaat ruim voor de zomer lukken. Mevrouw Van den Berg (CDA): Dit is een beetje een verlate reactie maar ook omdat de minister mevrouw Ellemeet hetzelfde antwoord gaf vraag ik hem wanneer hij denkt met de eerste terugkoppeling te kunnen komen van de discussie over de Falsified Medicines Directive.Minister Kuipers: Dat is een doorlopende discussie. Zo gauw ik er iets echt substantieels over te melden heb kom ik daarop terug. Ik kom bij de motie op stuk nr. 208 van de heer Hijink over het onnodig eenmalig gebruik van medische hulpmiddelen. Deze motie geef ik oordeel Kamer. Ik neem dit mee in de brede verkenning. Ten aanzien van voorstellen voor eventuele wetgeving ben ik uiteraard afhankelijk van de resultaten van die verkenning. Ik kijk even naar de heer Hijink of hij dat begrijpt. De voorzitter: De heer Hijink beaamt dat. Minister Kuipers: De motie op stuk nr. 209 krijgt eveneens oordeel Kamer. De motie op stuk nr. 210 krijgt ook oordeel Kamer. De motie op stuk nr. 211 wordt ontraden. Ik ben niet van plan om de green deal te schrappen. De motie op stuk nr. 212 krijgt oordeel Kamer. De voorzitter: Prima. Tot zover dit debat. De beraadslaging wordt gesloten. De voorzitter: Dinsdag stemmen wij over de moties.