44 Stemming motie bijgestelde onderzoekskaders van de Onderwijsinspectie Aan de orde is de stemming over een aangehouden motie ingediend bij het VSO bijgestelde onderzoekskaders van de Onderwijsinspectie te weten: - de gewijzigde motie-Rog/Bisschop over als mogelijkheid bieden dat ook schoolleiders bij het bestuursgerichte toezicht gesprekpartner kunnen zijn (35000-VIII nr. 147 was nr. 144). (Zie vergadering van 5 december 2018.) De voorzitter: De gewijzigde motie-Rog/Bisschop (35000-VIII nr. 147 was nr. 144) is in die zin nader gewijzigd dat zij thans luidt: Motie De Kamer gehoord de beraadslaging constaterende dat schoolleiders een belangrijke gesprekspartner kunnen zijn in het inspectietoezicht maar dat in de praktijk nogal eens de gedachte lijkt te bestaan dat zij met de bestuursgerichte aanpak buitenspel staan; overwegende dat de wet als het bestuur van de school het bevoegd gezag benoemt en dat het bevoegd gezag bepaalt hoe de bestuurlijke taak wordt ingevuld en uitgevoerd; verzoekt de regering als uitgangspunt te hanteren dat ook schoolleiders bij het bestuursgerichte toezicht gesprekpartner kunnen zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 148 was nr. 147 (35000-VIII). Ik stel vast dat wij hier nu over kunnen stemmen. In stemming komt de nader gewijzigde motie-Rog/Bisschop (35000-VIII nr. 148 was nr. 147). De voorzitter: Ik constateer dat de leden van de fracties van GroenLinks DENK 50PLUS D66 de SGP het CDA de PVV en FvD voor deze nader gewijzigde motie hebben gestemd en de leden van de overige fracties ertegen zodat zij is aangenomen.