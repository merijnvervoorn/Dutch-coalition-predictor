11 Stemmingen moties Jaarverslag 2016 ministerie Sociale Zaken en Werkgelegenheid Aan de orde zijn de stemmingen over moties ingediend bij het debat over het jaarverslag 2016 van het ministerie van Sociale Zaken en Werkgelegenheid te weten: - de motie-Raemakers c.s. over voor de SZW-begrotingsbehandeling de Kamer informeren over de UWV-kandidatenverkenner (34725-XV nr. 10); - de motie-Yeşilgöz-Zegerius c.s. over een transparante effectiviteitsmeting inzake het programma Aanpak schijnconstructies en cao-naleving (34725-XV nr. 11); - de motie-De Jong over gebruiken van de oude nationale CBS-definitie van werkloosheid (34725-XV nr. 12); - de motie-De Jong over geen aanspraak statushouders op de bijstand (34725-XV nr. 13); - de motie-De Jong over pas na tien jaar aanspraak maken op de bijstand door immigranten (34725-XV nr. 14); - de motie-Jasper van Dijk over een voorstel vóór Prinsjesdag 2017 om de korting op de Wajong te schrappen (34725XV nr. 15); - de motie-Jasper van Dijk over afschaffing van de gehele kostendelersnorm voorbereiden (34725-XV nr. 16). (Zie wetgevingsoverleg van 28 juni 2017.) De voorzitter: De motie-Jasper van Dijk (34725-XV nr. 15) is in die zin gewijzigd dat zij thans luidt: Motie De Kamer gehoord de beraadslaging verzoekt de regering om bij de begroting van Sociale Zaken en Werkgelegenheid met een voorstel te komen om de geplande korting op de Wajong per 1 januari 2018 van 75% naar 70% te schrappen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 15 (34725-XV). De voorzitter: De motie-Jasper van Dijk (34725-XV nr. 16) is in die zin gewijzigd dat zij thans luidt: MotieDe Kamer gehoord de beraadslaging overwegende dat de regering terecht de kostendelersnorm voor de AOW heeft geschrapt; van mening dat het tot ongelijkheid leidt als een bijstandsmoeder die haar volwassen kind in huis heeft wel wordt gekort maar een moeder met AOW die door haar kind in huis wordt genomen niet; verzoekt de regering bij de begroting van Sociale Zaken en Werkgelegenheid 2018 met een voorstel te komen om de gehele kostendelersnorm af te schaffen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 18 was nr. 16 (34725-XV). Ik stel vast dat wij nu over deze gewijzigde moties kunnen stemmen. In stemming komt de motie-Raemakers c.s. (34725-XV nr. 10). De voorzitter: Ik constateer dat deze motie met algemene stemmen is aangenomen. In stemming komt de motie-Yeşilgöz-Zegerius c.s. (34725XV nr. 11). De voorzitter: Ik constateer dat deze motie met algemene stemmen is aangenomen. In stemming komt de motie-De Jong (34725-XV nr. 12). De voorzitter: Ik constateer dat de leden van de fracties van de SP 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Jong (34725-XV nr. 13). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Jong (34725-XV nr. 14).De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Jasper van Dijk (34725-XV nr. 17 was nr. 15). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Jasper van Dijk (34725-XV nr. 18 was nr. 16). De voorzitter: Ik constateer dat de leden van de fracties van de SP GroenLinks de PvdD DENK 50PLUS en FvD voor deze gewijzigde motie hebben gestemd en de leden van de overige fracties ertegen zodat zij is verworpen.