21 Stemmingen Wet maatregelen woningmarkt 2014 Aan de orde is de stemming in verband met het wetsvoorstel Invoering van een verhuurderheffing over 2014 en volgende jaren alsmede wijziging van enige wetten met betrekking tot de nadere herziening van de fiscale behandeling van de eigen woning (Wet maatregelen woningmarkt 2014) (33756). (Zie vergadering van 7 november 2013.) In stemming komt het gewijzigde amendement-Paulus Jansen (stuk nr. 27 I). De voorzitter: Ik constateer dat de aanwezige leden van de fracties van 50PLUS GroenLinks de PvdD en de SP voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement het andere op stuk nr. 27 voorkomende gewijzigde amendement als verworpen kan worden beschouwd. In stemming komt het amendement-Knops/Omtzigt (stuk nr. 25 I). De voorzitter: Ik constateer dat de aanwezige leden van de fracties van het CDA en de SP voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 25 voorkomende amendement als verworpen kan worden beschouwd. In stemming komt het amendement-Knops/Omtzigt (stuk nr. 26) tot het invoegen hoofdstuk 2a. De voorzitter: Ik constateer dat de aanwezige leden van de fracties van het CDA 50PLUS GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het gewijzigde amendement-Omtzigt/Knops (stuk nr. 23). De voorzitter: Ik constateer dat de aanwezige leden van de fracties van het CDA 50PLUS en de SP voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het gewijzigde amendement-Verhoeven (stuk nr. 24 I).De voorzitter: Ik constateer dat de aanwezige leden van de fracties van de SGP de ChristenUnie de VVD D66 en de PvdA voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 24 voorkomende gewijzigde amendementen als aangenomen kunnen worden beschouwd. In stemming komt het amendement-Schouten/Verhoeven (stuk nr. 10) tot het invoegen artikel 9.2a. De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor dit amendement hebben gestemd en de aanwezige leden van de overige fracties ertegen zodat het is aangenomen. De voorzitter: Ik geef gelegenheid tot het afleggen van een stemverklaring vooraf. De heer Omtzigt (CDA): Voorzitter. Wij hebben zojuist gestemd over een gewijzigd amendement van collega Verhoeven. Dat gewijzigde amendement is vrijdag ingediend en heeft grote impact. Wij hebben om berekeningen gevraagd maar die hebben wij niet gekregen. Het CDA heeft die berekeningen vervolgens zelf gepubliceerd. Het blijkt dat dit gewijzigde amendement alleen ten goede komt aan mensen met inkomens boven de â‚¬145.000. Om die reden hebben wij tegengestemd. Wij vinden het jammer dat dit niet aan de Kamer is meegedeeld. Wij kunnen leven met een verhuurderheffing die eigenlijk verhuurderbelasting zou moeten heten maar de heffing wordt zodanig hoog vastgesteld dat zij problemen voor de huursector zal opleveren. Daarom zullen wij tegen het wetsvoorstel stemmen. In stemming komt het wetsvoorstel zoals op onderdelen gewijzigd door de aanneming van het gewijzigde amendement-Verhoeven (stuk nrs. 24 I tot en met LII) en het amendement-Schouten/Verhoeven (stuk nr. 10). De voorzitter: Ik constateer dat de aanwezige leden van de fracties van de SGP de ChristenUnie de VVD D66 en de PvdA voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.