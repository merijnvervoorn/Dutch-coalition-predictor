35 Stemmingen moties Ggz Aan de orde zijn de stemmingen over moties ingediend bij het VAO Ggz te weten: - de motie-Agema over plegers van terreurmisdrijven geen "personen met verward gedrag" meer noemen (25424 nr. 436); - de motie-Hijink over een rol voor sociaal-psychiatrisch verpleegkundigen bij het indiceren van bemoeizorg (25424 nr. 437); - de motie-Renkema c.s. over inzicht in de wijze waarop de wachtlijsten worden teruggedrongen (25424 nr. 438); - de motie-De Lange/Van den Berg over het voorwaardelijk maken van ANW-diensten voor BIG-geregistreerde beroepen (25424 nr. 439); - de motie-De Lange/Van den Berg over physician assistants opnemen in het kwaliteitsstatuut ggz (25424 nr. 440); - de motie-De Lange c.s. over een persoonsgerichte aanpak voor de 13.000 mensen die herhaaldelijk in de politiemeldingen voorkomen (25424 nr. 441); - de motie-Van den Berg c.s. over het inzetten van de doorzettingsmacht per regio (25424 nr. 442); - de motie-Van den Berg c.s. over één kwaliteitssysteem (25424 nr. 443); - de motie-Diertens c.s. over de veiligheidsregio's als uitgangspunt nemen (25424 nr. 444). (Zie vergadering van heden.) De voorzitter: De motie-Hijink (25424 nr. 437) is in die zin gewijzigd dat zij thans luidt: Motie De Kamer gehoord de beraadslaging overwegende dat preventie van intensievere zorg in de openbare geestelijke gezondheidszorg op dit moment moeilijk tot stand komt door verkokering van zorg en verantwoordelijkheden tussen gemeenten en zorgverzekeraars; overwegende dat goed georganiseerde bemoeizorg kan bijdragen aan het welzijn van mensen en aan het voorkomen van overlast door mensen met verward gedrag; overwegende dat bemoeizorg door de ggz gefinancierd vanuit de Zorgverzekeringswet ertoe zou kunnen bijdragen dat sneller een passende behandeling gestart zou kunnen worden; verzoekt de regering te onderzoeken of sociaal psychiatrisch verpleegkundigen die onderdeel zijn van gemeentelijke wijkteams een rol kunnen krijgen in het indiceren van bemoeizorg bij mensen bij wie een ernstig vermoeden vanpsychische problemen bestaan maar die nog niet in beeld zijn van de ggz en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 446 was nr. 437 (25424). De voorzitter: De motie-Renkema c.s. (25424 nr. 438) is in die zin gewijzigd dat zij thans is ondertekend door de leden Renkema De Lange Van den Berg en Diertens en luidt: Motie De Kamer gehoord de beraadslaging constaterende dat de wachtlijsten in de geestelijke gezondheidszorg al jaren veel te lang zijn; overwegende dat de Nederlandse Zorgautoriteit (NZa) nog voor eind 2018 een kwantitatieve rapportage uitbrengt waarin staat wat de wachttijden zijn en waar binnen de treeknormen wordt geopereerd en waar niet; constaterende dat de staatssecretaris heeft toegezegd aan deze rapportage een "kwalitatieve duiding" te koppelen waarin wordt geschetst welke interventies wel of niet lijken te werken en waar extra inzet nodig is; verzoekt de regering om op basis van deze rapportage en "kwalitatieve duiding" per hoofdbehandelgroep en per regio inzichtelijk te maken op welke wijze de wachtlijsten zullen worden teruggedrongen daarbij aan te geven wat de meetbare doelstellingen zijn en per wanneer deze zouden kunnen worden behaald; verzoekt de regering tevens de Kamer bij de halfjaarlijkse voortgangsrapportages van de NZa te informeren over de voortgang en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 447 was nr. 438 (25424). De voorzitter: De motie-Van den Berg c.s. (25424 nr. 442) is in die zin gewijzigd dat zij thans is ondertekend door de leden Van den Berg Diertens Renkema en Dik-Faber en luidt: Motie De Kamergehoord de beraadslaging constaterende dat in het regeerakkoord is opgenomen dat als blijkt dat de lopende afspraken om wachtlijsten in de ggz te verkorten onvoldoende werken er zo nodig aanvullende maatregelen genomen worden zoals het organiseren van een regionale doorzettingsmacht; constaterende dat de regering de uitwerking over hoe te komen tot de regionale doorzettingsmacht bij "het veld" heeft neergelegd; constaterende dat deadlines om de ggz-intake en de behandeling binnen de treeknormen te brengen keer op keer niet gehaald worden en we nu een aanpak hebben waarin regionale taskforces actief zijn met regionale overlegtafels waar de mensen uit de regio die ertoe doen dit proberen op te lossen; overwegende dat aan het einde van het jaar 2018 een kwantitatieve tussenstand van de NZa komt voor de verschillende hoofddiagnosegroepen en ook een voortgang van het actieplan van de partijen die afspraken hebben gemaakt over de wachttijden te verkorten; verzoekt de regering inzichtelijk te maken op welke wijze de regionale doorzettingsmacht per regio wordt ingezet en waar dit tekortschiet met voorstellen te komen voor meer sturing hierop; verzoekt de regering tevens de Kamer hier voor 15 maart 2019 over te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 448 was nr. 442 (25424). De voorzitter: De motie-Van den Berg c.s. (25424 nr. 443) is in die zin gewijzigd dat zij thans luidt: Motie De Kamer gehoord de beraadslaging constaterende dat kwaliteitsinformatie binnen de ggz van groot belang is om de juiste zorg voor de patiënt te leveren en een lerende organisatie te worden; constaterende dat een initiatief tot het meten van kwaliteitsinformatie zo veel mogelijk deelnemende zorgaanbieders moet hebben om meer sturing op kwalitatief goede behandelingen mogelijk te maken; overwegende dat door het ontbreken van kwaliteitsinformatie de Wetenschappelijke Raad voor het Regeringsbeleid op dit moment geen beleidsaanbevelingen over de ggz kan doen;van mening dat de dekkingsgraad van deelname van zorgaanbieders aan verschillende kwaliteitsinformatiesystemen momenteel laag te noemen is; overwegende dat indien noodzakelijk de wettelijke grondslag wordt aangepast; verzoekt de regering te onderzoeken of en hoe er gekomen kan worden tot één kwaliteitssysteem waardoor er gestuurd kan worden op kwalitatief goede behandelmethodes en in hoeverre deelname aan één kwaliteitssysteem verplicht kan worden gesteld en de Tweede Kamer voor 15 maart 2019 hierover te informeren; verzoekt de regering tevens in gesprek te gaan met ggzinstellingen met als doel dat ze gaan deelnemen aan het "drang en dwang"-gegevenssysteem zoals opgezet door partijen uit het veld de Kamer over het resultaat voor medio april 2019 te informeren en indien niet alle instellingen deelnemen een wettelijke verplichting voor te bereiden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 443 was nr. 443 (25424). Ik stel vast dat wij over deze gewijzigde moties kunnen stemmen. In stemming komt de motie-Agema (25424 nr. 436). De voorzitter: Ik constateer dat de leden van de fracties van 50PLUS de VVD de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Hijink (25424 nr. 446 was nr. 437). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de gewijzigde motie-Renkema c.s. (25424 nr. 447 was nr. 438). De voorzitter: Ik constateer dat deze gewijzigde motie met algemene stemmen is aangenomen. De heer Renkema.De heer Renkema (GroenLinks): Nu deze motie met algemene stemmen is aangenomen zou ik graag een brief willen ontvangen over hoe die wordt uitgevoerd. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-De Lange/Van den Berg (25424 nr. 439). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-De Lange/Van den Berg (25424 nr. 440). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-De Lange c.s. (25424 nr. 441). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van den Berg c.s. (25424 nr. 448 was nr. 442). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de gewijzigde motie-Van den Berg c.s. (25424 nr. 443 was nr. 443). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.Mevrouw Van den Berg (CDA): Nu de motie over één kwaliteitssysteem is aangenomen zou ik graag eind januari weten hoe de staatssecretaris haar gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Diertens c.s. (25424 nr. 444). De voorzitter: Ik constateer dat deze motie met algemene stemmen is aangenomen. Mevrouw Agema (PVV): Sorry maar wij wensen geacht te worden tegen de motie op stuk nr. 444 te hebben gestemd. De voorzitter: Dan zal deze opmerking in de Handelingen worden opgenomen.