45 Stemming motie MIRT Aan de orde is de stemming over een aangehouden motie ingediend bij het debat over het MIRT te weten: - de motie-Van Veldhoven/Dik-Faber over MKBA-systematiek moderniseren bij herziening OEI-richtlijnen (33750-A nr. 33). (Zie notaoverleg van 25 november 2013.) De voorzitter: De motie-Van Veldhoven/Dik-Faber (33750-A nr. 33) is in die zin gewijzigd dat zij thans luidt: Motie De Kamer gehoord de beraadslaging constaterende dat in MKBA's bij reistijd vooral wordt gekeken naar voertuigverliesuren in plaats van modaliteitsneutrale reistijdwinst; constaterende dat in MKBA's wel rekening wordt gehouden met aspecten rond de leefomgeving maar deze moeilijk te kwantificeren zijn; daarbij overwegende dat systematiek binnen de The Economics of Ecosystems and Biodiversity (TEEB) hier nuttige handvaten voor kan bieden; verzoekt de regering bij de herziening van de OEI-richtlijnen te onderzoeken hoe de MKBA-systematiek op deze punten waar wenselijk zou kunnen worden gemoderniseerd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 55 was nr. 33 (33750-A). Ik stel vast dat wij hier nu over kunnen stemmen. In stemming komt de gewijzigde motie-Van Veldhoven/DikFaber (33750-A nr. 55 was nr. 33). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.