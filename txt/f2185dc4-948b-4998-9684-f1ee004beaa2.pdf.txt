13 Pakket Belastingplan 2021 Aan de orde is de voortzetting van de behandeling van: - het wetsvoorstel Wijziging van enkele belastingwetten en enige andere wetten (Belastingplan 2021) ( 35572 ); - het wetsvoorstel Wijziging van enkele belastingwetten en enige andere wetten (Overige fiscale maatregelen 2021) ( 35573 ); - het wetsvoorstel Wijziging van de Algemene wet inkomensafhankelijke regelingen en enkele andere wetten met het oog op verbetering van de uitvoerbaarheid van toeslagen (Wet verbetering uitvoerbaarheid toeslagen) ( 35574 ); - het wetsvoorstel Wijziging van de Wet belastingen op milieugrondslag en de Wet Milieubeheer voor de invoering van een CO2-heffing voor de industrie (Wet CO2-heffing industrie) ( 35575 ); - het wetsvoorstel Wijziging van de Wet op belastingen van rechtsverkeer (Wet differentiatie overdrachtsbelasting) ( 35576 ); - het wetsvoorstel Wijziging van enkele wetten houdende aanpassing van de belastingheffing over sparen en beleggen in de inkomstenbelasting (Wet aanpassing box 3) ( 35577 ); - het wetsvoorstel Wijziging van de Wet maatregelen woningmarkt 2014 II en de Woningwet (eenmalige huurverlaging huurders met een lager inkomen) ( 35578 ); - het wetsvoorstel Wijziging van de Wet opslag duurzame energie- en klimaattransitie in verband met de vaststelling van tarieven voor de jaren 2021 en 2022 ( 35579 ); - het wetsvoorstel Wijziging van de Wet op de vennootschapsbelasting 1969 in verband met het voorkomen van langdurig uitstel van verliesneming ingevolge de liquidatieen stakingsverliesregeling en het inperken van de reikwijdte van deze regelingen (Wet beperking liquidatie- en stakingsverliesregeling) ( 35568 ). De voorzitter: Ik heropen de vergadering voor de tweede termijn van de regering. Ik hoop dat we er kort en puntig doorheen kunnen. Met medewerking van de Kamerleden gaat ons dat lukken. De algemene beraadslaging wordt hervat. De voorzitter: Het woord is aan staatssecretaris Vijlbrief. Vijlbrief: Dank u wel voorzitter. Ik zal aan het einde nog iets zeggen over de samenwerking met de Kamer en met anderen de afgelopen dagen. De heer Omtzigt heeft gevraagd naar een oordeel van nog niet ingevoerde fiscale wetgeving bijvoorbeeld omdat het per KB gebeurt. Ik zal dat overzicht graag verstrekken voor het einde van het jaar. De heer Omtzigt dreigde met een derde termijn — dan word ik natuurlijk altijd extra alert — over de BIK. Hij had het over het uitpakken van het cadeau en het direct doorleveren aan het buitenland. Dat mag niet dat is niet toegestaan maarzo ver waren we net al. Het bedrijfsmiddel is bedoeld om gebruikt te worden in Nederland. De heer Omtzigt vroeg: hoe controleer je dat dan? Dan moet RVO dat gaan controleren. Dat is inderdaad de bedoeling. Maar ik begrijp zijn vraag.Mijn gedachte is dat we daar hetzelfde zouden kunnen doen als we bij de overdrachtsbelasting hebben gedaan. De heer Omtzigt leverde daarbij een aantal nuttige casussen aan en zei: misschien kun je een leidraad meegeven van wat je dan doet. Dat zouden we hier ook kunnen doen. Ik zou dus een aantal casussen op papier kunnen laten zetten. Door de vaktechniek van RVO en de Belastingdienst kunnen we laten aangeven hoe men hiermee omgaat. Dat lijkt mij een prima manier. Mevrouw Lodders vroeg: hoe wilt u omgaan met de reiskostenvergoeding? Sympathiek. Ik begrijp het en we nemen het mee. Ik kan daar nu geen zekerheid over geven — dat lukt me nu niet — maar we nemen het wel mee in het pakket waarvan ik al heb gezegd dat het gaat komen: hoe gaan we na 1 januari verder met de maatregelen? De heer Omtzigt vroeg: hoe ga je om met de trustkantoren die dat nu allemaal aan het doen zijn? Hij zei: dat zit niet goed in de nieuwe wet. Ik heb daarover even contact gehad met de minister. Ik heb hem gevraagd of hij deze vraag wil overnemen bij de wetsbehandeling. Ik kan dit nu natuurlijk niet zomaar zelf in een wet van hem gaan zitten veranderen. Maar ik heb hem daarover op de hoogte gesteld. De heer Nijboer vroeg: wanneer komt dat plan over de knip tussen box 3 en de toeslagen? Hij vroeg om dat op een nettere manier te doen. Dat komt in het voorjaar. Ik kan toezeggen dat ik daar schriftelijk op terugkom. De heer Omtzigt vroeg naar de openstaande vorderingen. Per september 2025 is dat 35 miljard. Daarvan is 12 miljard versoepeld uitstelbeleid. 10 miljard is nog niet invorderbaar omdat er bezwaar is gemaakt. Daarbij gaat het dus ook niet om een achterstand in betaling. Hetzelfde geldt voor 5 miljard aan uitstaande bedragen waarvan de betalingstermijn nog niet is verstreken. Er staat nog ruim 1 miljard open aan faillissementsvorderingen en bedragen voor de schuldsaneerder. Voor de resterende 7 miljard zijn alle herinneringen aanmaningen en dwangbevelen inmiddels verzonden. We zijn in september gestart met de invordering. Als ik mij zo hoor praten denk ik dat het verstandig is dat ik de Kamer een briefje stuur voor het AO Belastingdienst zodat we daar een stevig overzicht van hebben en het daar erover kunnen hebben. O ik zie dat de heer Omtzigt een vraag heeft. De heer Omtzigt (CDA): Ik zou heel graag de brief over die miljardenaanmaningen hebben inclusief de aanmaningen bij de Belastingdienst/Toeslagen. Dat waren er ook nog 13 miljard. Ik zou graag horen of die dwanginvordering nu opgestart kan worden hoe dat in elkaar grijpt nu de wet niet klaar is en hoe daar enige zorgvuldigheid betracht wordt. Want het moet opgestart worden. Laten we daar geen enkel misverstand over laten bestaan. Het is nogal wat als je miljarden tegelijk gaat terugvorderen. Vijlbrief: Dat zeg ik graag toe.Hoe gaan we om met erf- en schenkbelasting? Dat komt in de tweede voortgangsrapportage van de Belastingdienst terug. Die komt op korte termijn naar uw Kamer. Ten slotte vroeg de heer Omtzigt: wilt u Aedes betrekken bij de aanpassing voor de anbistatus bij de taakoverdracht? Het antwoord namens de minister van Binnenlandse Zaken en mijzelf is: ja. Dat brengt mij bij de amendementen. Het is een hele stapel. Ik ga er dus in een rustig tempo doorheen. Het amendement op stuk nr. 21 over het niet door laten gaan van de BIK ontraad ik. Het amendement van de ChristenUnie is ingetrokken. Het amendement op stuk nr. 36 van SGP en Van Haga zegt dat een groot deel van de BIK terechtkomt bij het mkb. Dat amendement ontraad ik. Dan heb ik een soortgelijk amendement van VVD CDA D66 en ook weer SGP en Van Haga. Ik neem aan dat het amendement op stuk nr. 36 is ingetrokken nu ik dezelfde namen weer zie staan onder dit amendement. Het kan zijn dat die intrekking nog niet bij ons is doorgedrongen. De heer Stoffer (SGP): Op dit tijdstip ben je niet altijd even scherp meer. Maar het is de bedoeling dat er uiteindelijk één overblijft. De voorzitter: De staatssecretaris kan zelf kiezen. Vijlbrief: Nou dan kies ik het amendement op stuk nr. 37. Dat heeft veel meer ondertekenaars. Aanpassen percentage BIK zodat een groter deel naar het mkb gaat: oordeel Kamer. 50PLUS: maximumbedrag van ouderenkorting wordt verhoogd dekking door een verlaging van de maximale arbeidskorting. Ontraden. Dit is het amendement op stuk nr. 25. Het amendement op stuk nr. 26 van 50PLUS. Dat is net zoiets. Geen dekking. Ontraden. Het amendement op stuk nr. 6 van de heer Krol. Dat is er al een hele tijd. Direct verhogen van de koopkracht door lastenverlichting door middel van het eenmalig verhogen van de heffingskorting: ontraden. Het amendement op stuk nr. 28 van de SP. Verhogen bankenbelasting: ontraden. Het amendement op stuk nr. 29 van de SP. Afschaffen innovatiebox: ontraden. Verhoging Vpb tweede schijf naar 30%: ontraden. Ook van de SP. Dat is nummer … Sorry er staat geen nummer bij. De voorzitter: Ik moet het toch even weten denk ik.Vijlbrief: Tja. Het kan zijn dat het nummer 7 is. Mijn tekst loopt niet helemaal door. Nummer 7: verhoging Vpb-tarief tweede schijf … De voorzitter: "Stuk nr. 8" wordt hier geroepen. Vijlbrief: 8 … Ja stuk nr. 8 ik keek niet goed. Stuk nr. 8 ja. Klopt. Het amendement op stuk nr. 41 van de SP. Verlagen schijflengte voor het lage Vpb ter dekking van de overdrachtsbelasting: amendement ontraden. Het amendement op stuk nr. 38 van de SGP en GroenLinks. Tarief kansspelbelasting verhogen: ontraden. Het amendement op stuk nummer 39 van D66 maar ik dacht van D66 en het CDA. Verlengen van de Postcoderoosregeling: oordeel Kamer. Het amendement op stuk nr. 20 van de PvdA. Verhuurderheffing op 0% dekking geen BIK: ontraden. Het amendement op stuk nr. 40 van de PvdA. Mogelijkheid voor woningcorporaties om de onrendabele top van de investering fiscaal af te trekken: ontraden. Dan is er een amendement bij gekomen dat van mevrouw Lodders op stuk nr. 73 over de schenkbelasting. Oordeel Kamer. Dan heb ik het amendement op stuk nr. 11 van de SP. Ik ben bij box 3 aangekomen. Aanpassing van de vermogensrendementsheffing zodat alleen daadwerkelijk rendement wordt belast: ontraden. Dat is niet uitvoerbaar. Het amendement op stuk nr. 10 van de SP. Het mogelijk maken om spaargeld dat is uitgekeerd in het kader van letselschade uit te zonderen: ontraden. Dat is niet gedekt. Het amendement op stuk nr. 8. Hier hebben we nog een keer een nummer 8. Een amendement van Krol. Het vervallen van het leeftijdscriterium en voorkomen dat huizenbezitters gebruik kunnen maken van de vrijstelling: ontraden. Het amendement op stuk nr. 23. Leeftijdscriterium "onder 25 jaar" vervangen door een criterium waarbij de koopsom niet hoger mag zijn dan de NHG-grens: ontraden. Het amendement op stuk nr. 9 van de PvdA. O hier staat dat de PvdA dat vanavond gaat intrekken. Dit gaat over de vrijstelling van de overdrachtsbelasting slechts toepassen bij een woningwaarde tot vijf ton. Ik hoor nu dat u dit al heeft ingetrokken. Mijn fout sorry. Dan het amendement op stuk nr. 14 van PvdA en GroenLinks. Dat heeft u niet ingetrokken volgens mij. Per 1 april naast een leeftijdsgrens ook een woningwaardegrens van €400.000: oordeel Kamer. Dat is het goede amendement. Volgens deze twee partijen het goede.Dan heb ik het amendement op stuk nr. 24 van de ChristenUnie D66 en 50PLUS. Wooncoöperaties worden uitgezonderd van hoge tarieven overdrachtsbelasting indien huizen van woningcorporaties worden overgekocht: oordeel Kamer. Dan het amendement op stuk nr. 10 van de SP. Woningcorporaties worden als afzonderlijke categorie opgenomen en vrijgesteld van overdrachtsbelasting: ontraden. Het amendement op stuk nr. 12 van de PvdA. Wooncoöperaties uitzonderen van de verhoging van de overdrachtsbelasting: ontraden. Het amendement op stuk nr. 13 van de PvdA. Tarief van 2% blijft van toepassing voor woningcorporaties als toegelaten instelling: ontraden. SP. Verkrijging door wooncoöperaties wordt vrijgesteld van overdrachtsbelasting: ontraden. 50PLUS. Sociale woningbouwcorporaties en wooncoöperaties uitzonderen van de voorgenomen wijziging in de overdrachtsbelasting: ontraden. SGP. Vrijstelling ovb geldt tot een woningwaarde van €325.000. Indien de woningwaarde hoger ligt moet over het surplus alsnog 2% ovb betaald worden: ontraden. VVD en D66. Schrappen van de horizonbepaling in de wijzigingswet op de overdrachtsbelasting: oordeel Kamer. Dan komen er een aantal over de toeslagen waar mevrouw Van Huffelen over gaat. Dan heb ik er een aantal op de CO-heffing industrie. 2 GroenLinks. Boven op de CO-heffing in het wetsvoorstel 2 wordt een vlakke heffing geïntroduceerd: ontraden. Sorry ik vergeet het weer: nr. 9. Nr. 10 SP. Nationaal tarief CO-heffing komt boven ETS2 prijs: ontraden. De voorzitter: Heeft er al iemand bingo? De heer Nijboer is winnaar met vijf ontraden. Gefeliciteerd meneer Nijboer. Ik ga het doorgeven aan de selectiecommissie van uw partij. Vijlbrief: Er kunnen nog mensen omhoogkomen. Nr. 11 van de SP. Er worden geen dispensatierechten verleend: ontraden. Nr. 12 SGP. Afvalverbrandingsinstallaties niet meenemen in CO-heffing industrie: ontraden. 2 Nr. 13 van de SGP. Levering CO aan de glastuinbouw uit2 zonderen van de heffing: ontraden.GroenLinks en SP nr. 8. De initiële reductiefactor aanpassen: ontraden. En de Partij voor de Dieren. Laag tarief over alle uitstoot en hoge tarieven over uitstoot boven vrijgestelde ruimte: ontraden. Dat brengt mij bij twee amendementen op de ODE-tarieven. SGP. Tarief derde schijf elektriciteit verlagen: ontraden. Nr. 8 sorry! Nr. 9: De ODE-tarieven van de hoogste schijf verhogen zodat 50% van de opbrengst van de ODE-regeling wordt opgebracht door de zware industrie: ontraden. Dat brengt mij bij de laatste set amendementen. Die is op de wet huurverlaging. Nr. 5 GroenLinks. Ook verhuurders die geen toegelaten instelling zijn gaan onder het bereik vallen: ontraden. Nr. 11 van de SP. Dit amendement regelt dat alle huurders in 2021 geen huurverhoging krijgen: ontraden. Nr. 14 van de SP. De wet geeft sociale huurders met een laag inkomen een eenmalige huurverlaging: ontraden. De voorzitter: Dank u wel. Voor mensen die het nog even willen nalezen — en wie wil dat niet — stuurt u nog even een brief hè meneer de staatssecretaris? Vijlbrief: Zeker. Die komt morgenochtend. Daar komen zowel de amendementen in als de moties. Ik heb ook nog een setje moties. Ik ga per partij door de moties heen. De motie van de heer Mulder op stuk nr. 43 om de expatregeling af te schaffen: ontraden. De motie van de heer Mulder op stuk nr. 44 over de online kansspelen: ontraden. De motie van de heer Mulder en de heer Kops op stuk nr. 45 om alle klimaatdingen maar af te schaffen: ontraden. Dan de motie op stuk nr. 46 over de Tesla-elite van de heer Mulder: ontraden. Dan hebben we de motie van mevrouw Lodders de heer Bruins en de heer Van Weyenberg op stuk nr. 47. Die gaat over de commissie die moet gaan kijken naar het investeringsklimaat: oordeel Kamer. De motie van mevrouw Lodders en de heer Stoffer op stuk nr. 48 over de effecten van het fiscaal beleid op de verjonging van het wagenpark: oordeel Kamer. Deze is voor mevrouw Van Huffelen.De motie van mevrouw Lodders en mevrouw Mulder op stuk nr. 50 over het monitoren van de infrastructuur CO-heffing: oordeel Kamer. 2 Dan kom ik bij de motie van de heer Omtzigt op nr. 54 over de walstroom: oordeel Kamer. Europese actie. De motie-Alkaya op stuk nr. 56 over de verhoging van de vennootschapsbelasting: ontraden. De motie-Alkaya op stuk nr. 57 over de Teslasubsidie: ontraden. De motie-Beckerman op stuk nr. 58: ontraden. De motie-Van Weyenberg/Bruins op stuk nr. 59 over scholing en STAP: oordeel Kamer. De motie van de heren Van Weyenberg Snels en Nijboer op stuk nr. 60: oordeel Kamer. De motie-Nijboer op stuk nr. 61 over de begrotingsregels: ontraden. De motie-Nijboer op stuk nr. 62 … Ik stop even. De heer Nijboer (PvdA): Dit leek me eigenlijk een heel logische motie om eens even … De voorzitter: Welke is dat? De heer Nijboer (PvdA): Nr. 61. Sorry. De motie op stuk nr. 61 vraagt om een en ander beter in kaart te brengen als je bijvoorbeeld belastingen op auto's in één keer verlaagt of juist verhoogt. Nu gebeurt het allemaal een beetje impliciet. Ik vraag ook om dat te onderzoeken dus het is ook nog een onderzoeksmotie. Dat leek me iets waar de staatssecretaris wel voor te porren zou zijn. Vijlbrief: De begrotingsregels horen niet op mijn domein. Tegen onderzoek kan natuurlijk niemand zijn — daar heeft de heer Nijboer gelijk in — maar in principe zijn er gewoon regels op dit terrein. De Studiegroep Begrotingsruimte heeft daar adviezen over gegeven. Ik kan ook vragen om de motie aan te houden en haar doorsluizen naar de minister. Dat vind ik ook best. De heer Nijboer (PvdA): Ja dat wil ik wel doen. Dit ziet ook niet direct op begrotingsregels. Het is meer een syst… Het is nu gewoon: ja … Maar schuiven we in een van de wetten in één keer 600 miljoen naar wat anders. Ik vind het toch wel aardig als er een beetje een argumentatie bij zit tussen de verschillende domeinen. Maar goed ik zal haar aanhouden; het is al laat.De voorzitter: Op verzoek van de heer Nijboer stel ik voor zijn motie (35572 nr. 61) aan te houden. Daartoe wordt besloten. De heer Nijboer (PvdA): Ik kom er bij de minister op terug. De voorzitter: Mevrouw Mulder had nog een vraag over haar motie. Was dat de motie op stuk nr. 55? Heeft de motie op stuk nr. 55 een commentaar gekregen vroeg zij zich af. Vijlbrief: Voor zover ik weet wel. Nee! Ik zie inderdaad dat ik van 54 naar 56 ga. De voorzitter: Mysterieus. Vijlbrief: Heel goed van mevrouw Mulder. Dat moet ik even navragen als mevrouw Van Huffelen aan de praat is. Ik denk dat de ambtenaren meeluisteren. Ik kom er zo op terug. Ik ben bij de motie-Nijboer op stuk nr. 62 over rekening houden met niet-beoogde effecten van fiscale maatregelen: oordeel Kamer. De motie-Van Raan en anderen op stuk nr. 63 over uitbreiding van de CO-heffing: ontraden. 2 Dan de motie-Van Raan op stuk nr. 64 over de klimaatimpact van belastingmaatregelen: oordeel Kamer. De motie op stuk nr. 65 over belasting op plastic: oordeel Kamer. Op deze motie van de heer Stoffer staat geen nummer. Ik vermoed dat het de motie op stuk nr. 66 is aangezien ik net nummer 65 had. De motie gaat over het bevriezen van de overdraagbare heffingskorting: ontraden. Ik neem aan dat dit de motie op stuk nr. 67 is. De motieStoffer over IACK en kgb (kindgebonden budget): ontraden. Dan hebben we de motie-Stoffer/Van Haga over de compensatie van de ODE. De voorzitter: Dat is nr. 68. Vijlbrief: 68 ja. Ontraden. Dan heb ik een motie van de heer Van Haga waar ik al positief op gereageerd had in mijn termijn.De voorzitter: Die gaat over inningskosten per belastingsoort. Dat is de motie op stuk nr. 69. Vijlbrief: Heel goed. Dat is de motie-Van Haga/Baudet op stuk nr. 69: oordeel Kamer. Ik ben bereid om de motie op stuk nr. 70 oordeel Kamer te geven mits ik die zo mag begrijpen dat deze motie past in het onderzoek dat we toch al aan het doen zijn. Ik wil even aangeven dat ik het met de tweede overweging over de Hoge Raad niet eens ben. Daar is het kabinet het niet mee eens. De voorzitter: Maar dan kijk ik even naar de heer Van Haga. Die knikt en steekt zijn duim omhoog. Dus dan is de motie op stuk nr. 70 oordeel Kamer. Vijlbrief: Dan de motie op stuk nr. 71: onderzoek naar de effecten van de afschaffing van de wet-Hillen. Daar heb ik ook al van gezegd: oordeel Kamer. De motie-Van Haga/Baudet op stuk nr. 72 over een plan van aanpak voor de fiscaliteit rondom auto's sluit erg aan bij wat ik aangaf van plan te zijn. Tot slot ontraad ik de motie-Van Haga/Baudet op stuk nr. 74 over een evaluatie van de verschillende wetgeving Belastingplan 2021. Inmiddels heb ik gekregen de motie op stuk nr. 55 van mevrouw Mulder en mevrouw Lodders over een CO-heffing 2 in relatie tot infrastructuur. Deze motie krijgt van mij oordeel Kamer. Daarmee ben ik aan het eind gekomen van mijn ... De voorzitter: Latijn. Vijlbrief: Nee lijst. Maar ik zie dat er nog iemand naar voren komt. Daarna wilde ik nog enkele afsluitende stichtelijke woorden spreken. De heer Van Raan (PvdD): Ik heb één vraag. De motie op stuk nr. 55 vraagt om een soort onderzoek waarbij ervoor gepleit wordt dat als een bepaald type heffing in Europa doorgaat het in Nederland niet hoeft. Dat is een onderzoeksmotie die oordeel Kamer krijgt. Tegelijkertijd vraagt de motie van de Partij voor de Dieren ook om een onderzoek: kijk eens naar een vlakke heffing. Dat is eigenlijk precies hetzelfde maar dan net de andere kant op. Ik begrijp niet zo goed waarom die dan wordt ontraden.Vijlbrief: Ik ben het niet eens met de heer Van Raan. Het is waar dat het ook een onderzoeksmotie is maar het ene onderzoek willen we wel en het andere willen we niet. De voorzitter: Kijk eens aan! Vijlbrief: Het leven is toch simpel. De voorzitter: Maar ook hard meneer Van Raan. Vijlbrief: Voorzitter als u mij nog enkele woorden toestaat ... De voorzitter: Nou zullen we eerst naar de collega-staatssecretaris luisteren? Vijlbrief: Dat is goed. De voorzitter: Als we dan toch iets stichtelijks krijgen dan willen we dat ook echt aan het eind hebben. De staatssecretaris. Staatssecretaris Van Huffelen: Dank u wel voorzitter. Er was nog een vraag van de heer Omtzigt over de AMvB en of die al aanhangig is bij de Raad van State. We hebben die AMvB onderhands gedeeld en die kunnen wij officieel pas aanbieden als de stemming over de grondslag daarvan de wet hier ook heeft plaatsgevonden. Dus hij is er al wel maar nog niet officieel. Dat doen we nadat de stemmingen over het wetsvoorstel zijn afgerond. Dan gaat de Raad van State er ook naar kijken. De heer Omtzigt (CDA): Nu breekt mijn klomp. Als dat ding onderhands gedeeld is dan ligt er geen enkel verbod op want het is hier in de Kamer zeer gebruikelijk dat wanneer er een wetsvoorstel ligt dan de concept-AMvB's gedeeld worden. Het enige moment waarop ze niet gedeeld worden is wanneer ze formeel bij de Raad van State liggen. Ze liggen formeel niet bij de Raad van State. Ze kunnen dus gewoon gedeeld worden. Daar beledigt u niemand mee aan de Kneuterdijk. Staatssecretaris Van Huffelen: Ik begrijp dat het — maar u bent daar meer deskundig in dan ik — juist ook zo is dat wanneer een AMvB daar ligt en ook al is hij onderhands het dan niet de bedoeling is om hem te delen. Dus dat is de reden. Het hoeft ook niet omdat we nu de afspraak hebben gemaakt om ook die nahang te doen.Ik wil de amendementen en de moties doorlopen. Net als mijn collega begin ik met de amendementen op de Wet verbetering uitvoerbaarheid toeslagen. Het eerste amendement is dat van de SP op stuk nr. 7 om de verplichte gegevensdeling af te schaffen. Dat amendement wilde ik graag ontraden. Het amendement op stuk nr. 12 van GroenLinks en de VVD over het aanpassen van de doelmatigheidsgrens wil ik graag aan het oordeel van de Kamer laten. Dan het amendement op stuk nr. 13 van CDA en D66 om de termijn van de detentiemaatregel aan te passen van een jaar naar drie maanden. Die wil ik ook oordeel Kamer geven. Dan is er het amendement op stuk nr. 14 van het CDA. Daar heb ik even een korte tekst bij nodig want ik dacht dat wij elkaar goed begrepen op dit onderwerp maar in dit amendement ontbreekt nog een nahang over de AMvB waar we het net over hadden. Ik kijk dus graag voor de stemming nog even met de heer Omtzigt naar de precieze vormgeving en de wetstechniek maar dan kan dit amendement ook oordeel Kamer krijgen wat mij betreft. Dan het amendement op stuk nr. 16 van VVD D66 CDA en ChristenUnie over het aanmelden van belanghebbenden voor schuldhulpverlening bij gemeenten. Dat amendement krijgt wat mij betreft ook oordeel Kamer. Dan ga ik over naar de moties. Dat zijn er drie. De motie op stuk nr. 49 is van de VVD en gaat over het verder onderzoek doen naar quick fixes van het toeslagenstelsel. Die motie krijgt oordeel Kamer. De motie op stuk nr. 52 is van het CDA. Daarin wordt de regering verzocht om te onderzoeken op welke manier promovendi recht kunnen krijgen op kinderopvangtoeslag. Daar heb ik eenzelfde punt bij. De heer Omtzigt heeft daar namelijk zelf met pen nog een paar dingen bij gekrabbeld. Als u de regering vraagt om dit te onderzoeken en u mij ook de gelegenheid geeft om dat in de eerste helft van 2021 te doen kan ik deze motie oordeel Kamer geven. Ik kan u niet garanderen dat dat ertoe leidt dat we dit ook gaan regelen en zeker niet op deze termijn. Dus als de in de motie gedrukte tekst kan gelden dus niet de tekst die erbij geschreven is kan de motie wat mij betreft oordeel Kamer krijgen. In het andere geval zal dat helaas niet lukken en zal ik de motie moeten ontraden. Dan … De voorzitter: Ja hohoho dan moeten we even kijken naar de heer Omtzigt. Oké de heer Omtzigt zegt dat hij nog even gaat nadenken over de inhoud van de motie maar u heeft de beide mogelijkheden geschetst. Staatssecretaris Van Huffelen: Ja. Dan de motie op stuk nr. 53 ook van het CDA.De voorzitter: Eén seconde. De heer Bruins. De heer Bruins (ChristenUnie): Voorzitter het gesproken woord geldt en ik weet niet of de heer Omtzigt de motie met of zonder de erbij geschreven woorden heeft uitgesproken. Dus nou weet ik ook niet over welke motie ik mij straks een oordeel moet vormen. Staatssecretaris Van Huffelen: Mijn beeld is mét. De heer Bruins (ChristenUnie): Dus mét de erbij geschreven woorden. Staatssecretaris Van Huffelen: En als het mét die woorden is moet ik de motie ontraden. Als het de originele tekst is kan ik de motie oordeel Kamer geven. Dan de motie op stuk nr. 53 van het CDA over de reactietermijn. Die krijgt wat mij betreft oordeel Kamer. Dan ben ik door mijn teksten heen voorzitter. Hans wilde nog stichtelijke woorden spreken en dat zal hij ongetwijfeld ook namens mij willen doen maar veel dank voor het debat en al het werk. De voorzitter: Dank u wel. Wij gaan eens even goed zitten voor de stichtelijke woorden van de staatssecretaris. Vijlbrief: Nee ik blijf staan bij mijn stichtelijke woorden. Dat lukt me wel een paar minuten. De voorzitter: Ik zit klaar voor een kippenvelmomentje. Vijlbrief: Voorzitter nu liggen de verwachtingen veel te hoog. Nee ik wilde de Kamer bedanken voor de samenwerking gedurende dit Belastingplan. Ik weet dat we hele hoge eisen hebben gesteld aan de Kamer. Ik ben me dat totaal bewust. Maar ik denk wel zoals een aantal leden ook hebben gezegd in het allereerste WGO dat de kwaliteit van wetgeving erop vooruitgaat door de behandeling. Ik denk echt dat dat zo is op een aantal punten. Ik ga die nu niet allemaal langslopen want die hebben we al besproken. Ik wil dit moment ook gebruiken om de ambtenaren te bedanken. Er zijn drie mensen Daniël Dennis en Thomas die dit alles coördineren. Dat heet bij ons het belastingplanteam. Ik weet wat hard werken is en dat weet u ook allemaal maar deze jongens hebben zich werkelijk een slag in de rondte gewerkt. Ik wil ze hartelijk bedanken voor al hun werk.Dat was het voorzitter. (Geroffel op de bankjes) De voorzitter: De roffel is voor de staatssecretaris maar ook voor de ambtenaren neem ik aan. Ik dank de beide staatssecretarissen voor hun aanwezigheid voor de lange zit en voor hun antwoorden. Ik dank ook de Kamerleden. De algemene beraadslaging wordt gesloten. De voorzitter: Morgen stemmen we over het Belastingplan. En nogmaals als de stemmen staken gaan we morgen hoofdelijk stemmen. Ik had u 23.00 uur beloofd maar het is toch 12 november geworden. Excuses daarvoor. Ik sluit de vergadering van 11 november.