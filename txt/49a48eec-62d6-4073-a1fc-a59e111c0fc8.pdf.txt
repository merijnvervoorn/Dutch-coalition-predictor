5 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Koerhuis (27926 nr. 348) en over de aangehouden moties-Ephraim (27926 nrs. 352 tot en met 354). Daartoe wordt besloten. De voorzitter: Er is een korte regeling van werkzaamheden. Er zijn een aantal mensen die voor de stemmingen nog iets willen zeggen. Ik geef allereerst het woord aan de heer Van Baarle. De heer Van Baarle (DENK): Voorzitter dank u wel. Het is een verzoek dat gaat over de initiatiefnota van het lid Azarkan die handelt over moslimdiscriminatie. Het verzoek is om die stemmingen uit te stellen omdat wij nog wat overleg zouden willen hebben met andere fracties. Wat ons betreft zouden die stemmingen na het reces mogen. De voorzitter: Ik kijk of daar bezwaar tegen is. Dat is niet het geval. Dan gaan we dat doen. Dan geef ik het woord aan mevrouw Van der Plas dan de heer Van Raan de heer Omtzigt en dan mevrouw Van Esch. Maar eerst mevrouw Van der Plas van BBB. Mevrouw Van der Plas (BBB): Dank u wel voorzitter. Ik wil graag mijn motie 35925 nr. 115 aanhouden. De voorzitter: Dank u wel. Dat is bij agendapunt 14. Op verzoek van mevrouw Van der Plas stel ik voor haar motie (35925 nr. 115) aan te houden. Daartoe wordt besloten. De voorzitter: Dan gaan we naar mevrouw Van Esch want ik zie de heer Van Raan niet zitten. Mevrouw Van Esch (PvdD): Ik wil iets zeggen namens de heer Van Raan. Dus ik denk dat dat dan tegelijk kan. Ik wil graag bij de stemmingen onder punt 14 de motie op stuk nr. 97 van de heer Van Raan en Nijboer aanhouden.De voorzitter: Op verzoek van de heer Van Raan stel ik voor zijn motie (35925 nr. 97) aan te houden. Daartoe wordt besloten. De voorzitter: Dank u wel. Dan geef ik het woord aan de heer Omtzigt. De heer Omtzigt (Lid Omtzigt): Nieuwe pedalen voorzitter! De voorzitter: Ja en nieuwe knopjes. De heer Omtzigt (Lid Omtzigt): Nieuwe knopjes. Voorzitter. Ik wil graag bij agendapunt 14 de motie op stuk nr. 120 over de voorlichters nog even aanhouden. De voorzitter: Op verzoek van de heer Omtzigt stel ik voor zijn motie (35925 nr. 120) aan te houden. Daartoe wordt besloten. De voorzitter: Dank u wel. Volgens mij zijn we dan door alle aangehouden moties heen. Zal ik ze herhalen? We gaan het voortaan nog een keer herhalen. Het zijn de moties op de stukken nrs. 97 115 en 120. Dan is iedereen weer bij.