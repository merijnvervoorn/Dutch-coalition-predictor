7 Stemming brief Voordracht ter vervulling van een vacature voor interimvoorzitter van de CTIVD Stemming brief Voordracht ter vervulling van een vacature voor interim-voorzitter van de CTIVD Aan de orde is de stemming over de brief van de vaste commissie voor Binnenlandse Zaken inzake een voordracht voor een interim-voorzitter van de Commissie van Toezicht op de Inlichtingen- en Veiligheidsdiensten (CTIVD) (36294 nr. 10). De voorzitter: We gaan stemmen. We hebben een stemmingslijst met veel stemverklaringen. We hebben hoofdelijke stemmingen maar we hebben ook een schriftelijke stemming. Mevrouw Ouwehand. Mevrouw Ouwehand (PvdD): Misschien ben ik te vroeg maar ik wil graag een hoofdelijke stemming aanvragen. Het is in dit huis goed gebruik dat iedereen individueel mag stemmen over ethische kwesties zodat je je eigen geweten kan volgen. Als er iets een ethische kwestie is is dat of je het eens of niet eens bent met het systematisch laten lijden van dieren in de bio-industrie. Daarom zou ik bij de stemmingen over de Wet dieren mijn amendement op stuk nr. 32 hoofdelijk in stemming willen brengen. De voorzitter: Is dat niet het amendement op stuk nr. 34 mevrouw Ouwehand? Mevrouw Ouwehand (PvdD): Dat kan met de laatste wijziging qua nummers verschoven zijn ja. Ik heb maar één amendement ingediend. Ik kan het bij iedereen van harte aanbevelen. De voorzitter: Dat is een stemverklaring! Ja het is het tweede nader gewijzigde amendement-Ouwehand op stuk nr. 34 I. Dat is het eerste waarover we straks gaan stemmen bij agendapunt 7 over Wijziging van de Wet dieren. Maar eerst gaan we stemmen over agendapunt 3. Er is gevraagd om een schriftelijke stemming over de voordracht ter vervulling van de vacature voor interim-voorzitter van de Commissie van Toezicht op de Inlichtingen- en Veiligheidsdiensten. Ik benoem nu allereerst tot stemopnemers de leden Van den Hil tevens voorzitter van het stembureau El Abassi Flach en Faber-van de Klashorst. Ik verzoek hun plaats te nemen aan de tafel in het midden van de zaal. Ik verzoek de bodes de eerste stembriefjes uit te delen. U wordt geacht op het stembriefje één naam te schrijven. Denaam van de voorgedragen persoon staat op de stemmingslijst. Ik maak u erop attent dat uw stem alleen geldig is indien u uw stem uitbrengt op deze persoon. Blanco briefjes onleesbare briefjes briefjes met meerdere namen of briefjes met een andere naam zijn ongeldig. Deze tellen dus niet mee voor het bepalen van de te behalen meerderheid. Ik verzoek de griffier de namen van de leden die op de presentielijst zijn vermeld voor te lezen. Ik verzoek de leden om op die oproep te reageren door op te staan en zich naar het stembureau te begeven en om na het uitbrengen van hun stem hun plaats weer in te nemen. Ten slotte verzoek ik u om niet door de zaal te gaan lopen of de zaal te verlaten tijdens de stemming. De bode zal mijn stembriefje naar het stembureau brengen. De leden van het stembureau brengen als laatsten hun stem uit. Het woord is aan de griffier. De heer Jetten heeft nog geen stembriefje net als een aantal mensen bij D66. Heeft iedereen een stembriefje? Ik ga ervan uit dat dat inmiddels het geval is. Het woord is aan de griffier. (De leden brengen hun schriftelijke stem uit.) De voorzitter: Dank u wel. De vergadering wordt enkele ogenblikken geschorst. De voorzitter: Ik geef het woord aan de voorzitter van het stembureau mevrouw Van den Hil. Mevrouw Van den Hil (VVD): Voorzitter. Er zijn in totaal 144 stemmen uitgebracht. De voorzitter: 145 leden staan op de presentielijst vermeld. Mevrouw Van den Hil (VVD): Voorzitter. Er zijn 105 geldige stemmen uitgebracht. De voorzitter: De volstrekte meerderheid bij dit aantal uitgebrachte geldige stemmen is 53. Mevrouw Van den Hil (VVD): Voorzitter. Daarvan zijn 105 stemmen uitgebracht op Bolhaar. De voorzitter: Aangezien de heer Bolhaar de volstrekte meerderheid van het aantal geldig uitgebrachte stemmen heeft behaald zal hij worden voorgedragen ter vervulling van de vacaturevoor interim-voorzitter van de Commissie van Toezicht op de Inlichtingen- en Veiligheidsdiensten. Daarmee zijn wij aan het eind gekomen van deze schriftelijke stemming. Ik wil de voorzitter en de leden van het stembureau hartelijk danken voor hun bijdrage om deze stemming mogelijk te maken en voor de uiterst zorgvuldige wijze waarop zij dat hebben gedaan. Dan gaan we nu verder met de rest van de stemmingslijst.