24 Stemmingen moties Machtigingswet oprichting Invest-NL Aan de orde zijn de stemmingen over moties ingediend bij de behandeling van het wetsvoorstel Machtiging tot oprichting van de Nederlandse financierings- en ontwikkelingsinstelling Invest-NL (Machtigingswet oprichting InvestNL) te weten: - de motie-Van der Lee c.s. over een focus op investeringen in de energie- en klimaattransitie in de beginfase van InvestNL (35123 nr. 21); - de motie-Van der Lee c.s. over het proactief informeren van de Kamer (35123 nr. 22); - de motie-Amhaouch/Agnes Mulder over periodiek en integraal rapporteren over de doeltreffendheid van het instrumentarium (35123 nr. 23); - de motie-Amhaouch/Agnes Mulder over een meer richtinggevend wegingskader (35123 nr. 24); - de motie-Moorlag/Van der Lee over het publieke belang borgen in het investerings- en financieringsbeleid (35123 nr. 25); - de motie-Moorlag/Van der Lee over het investeringsresultaat van Invest-NL mede beoordelen op basis van de Monitor Brede Welvaart (35123 nr. 26); - de motie-Veldman over aan Invest-NL opdragen om het mkb te versterken (35123 nr. 28). (Zie vergadering van 15 mei 2019.) De voorzitter: Op verzoek van de heer Amhaouch stel ik voor zijn motie (35123 nr. 24) aan te houden. Daartoe wordt besloten. De voorzitter: De motie-Moorlag/Van der Lee (35123 nr. 25) is in die zin gewijzigd dat zij thans luidt: Motie De Kamer gehoord de beraadslaging overwegende dat Invest-NL uit publieke middelen financiering gaat verstrekken; overwegende dat het daarom vanuit het publieke belang primair bedoeld is voor financiering aan organisaties die maatschappelijk verantwoord ondernemen en compliant handelen onder meer door het naleven van wetgeving en het hanteren en respecteren van internationale standaarden voor maatschappelijk verantwoord ondernemen; verzoekt de regering dit publieke belang te borgen in het investerings- en financieringsbeleid van Invest-NL waarbijhet aan Invest-NL is om proportionaliteit en doelmatigheid in acht te nemen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 31 was nr. 25 (35123). De voorzitter: De motie-Veldman (35123 nr. 28) is in die zin gewijzigd dat zij thans luidt: Motie De Kamer gehoord de beraadslaging constaterende dat Invest-NL zowel het ondersteunen van risicovolle activiteiten van ondernemingen op het gebied van grote transitieopgaven als het versterken van het mkb inclusief start-ups en doorgroeien van scale-ups naar grotere ondernemingen tot taak heeft; overwegende dat het mkb de ruggengraat van de Nederlandse economie is; verzoekt de regering om Invest-NL het indringende advies mee te geven om het versterken van mkb-ondernemingen die marktbreed actief zijn — inclusief start-ups en het doorgroeien van scale-ups naar grotere ondernemingen — al vanaf de startfase van Invest-NL een belangrijke taak te laten zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 32 was nr. 28 (35123). Ik stel vast dat wij nu over deze gewijzigde moties kunnen stemmen. In stemming komt de motie-Van der Lee c.s. (35123 nr. 21). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Lee c.s. (35123 nr. 22). De voorzitter: Ik constateer dat deze motie met algemene stemmen is aangenomen.In stemming komt de motie-Amhaouch/Agnes Mulder (35123 nr. 23). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Moorlag/Van der Lee (35123 nr. 31 was nr. 25). De voorzitter: Ik constateer dat de leden van de fracties van de SP de PvdA GroenLinks de PvdD DENK de VVD de SGP het CDA de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. Mevrouw Agema. Mevrouw Agema (PVV): Ik zat te dromen voorzitter. De voorzitter: Geeft niet. Mevrouw Agema (PVV): Wij zijn tegen. De voorzitter: Dat is ook weleens mooi. De motie blijft aangenomen maar uw opmerking zal in de Handelingen worden opgenomen. (Hilariteit) In stemming komt de motie-Moorlag/Van der Lee (35123 nr. 26). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Veldman (35123 nr. 32 was nr. 28). De voorzitter: Ik constateer dat de leden van de fracties van de SP GroenLinks de PvdD DENK 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de fractie van de PvdA ertegen zodat zij is aangenomen.