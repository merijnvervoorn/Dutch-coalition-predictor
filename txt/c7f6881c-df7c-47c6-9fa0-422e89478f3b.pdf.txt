18 Stemmingen moties Luchtvaart Stemmingen moties Luchtvaart Aan de orde zijn de stemmingen over moties ingediend bij het tweeminutendebat Luchtvaart te weten: - de motie-Olger van Dijk/Grinwis over een externe commissie van experts en omwonenden die nut en noodzaak van een vierde aanvliegroute naar Schiphol beoordeelt (31936 nr. 1158); - de motie-Olger van Dijk c.s. over inzetten op een aanzienlijk lager aantal nachtvluchten dan 27.000 en zo snel mogelijk een vorm van nachtsluiting van Schiphol invoeren (31936 nr. 1159); - de motie-De Hoop c.s. over een einde maken aan de stikstofjacht op boeren voor de luchtvaart en de stikstofruimte inzetten voor legalisatie van PAS-melders (31936 nr. 1160); - de motie-De Hoop over het bepalen van de netto economische waarde van bestemmingen op basis van werkelijke kosten en opbrengsten en van luchtvaartdata (31936 nr. 1161); - de motie-Peter de Groot over het inrichten en voorzitten van een luchtvaarttafel betreffende Schiphol (31936 nr. 1162); - de motie-Peter de Groot over bij EASA bepleiten dat de minimale doelstelling van het Extended Minimum Crewtraject "veiligheid verhogen" moet zijn (31936 nr. 1163); - de motie-Teunissen/Kostić over het schrappen van de komst van een vierde aanvliegroute naar Schiphol (31936 nr. 1164); - de motie-Boutkan over het sectorplan Schoner stiller zuiniger als basis gebruiken voor een extra variant van de impactanalyse inzake hinderreductie in de nacht (31936 nr. 1165). (Zie vergadering van 5 juni 2024.) De voorzitter: De motie-Olger van Dijk c.s. (31936 nr. 1159) is in die zin gewijzigd dat zij thans luidt: Motie De Kamer gehoord de beraadslaging constaterende dat in het aangepaste maatregelenpakket van Schiphol per 2025 wordt ingezet op het terugbrengen van het jaarlijks aantal nachtvluchten tussen 23.00 uur en 07.00 uur van 32.000 naar 27.000; constaterende dat in dit maatregelenpakket ook een (gedeeltelijke) nachtsluiting wordt overwogen voor november 2026;constaterende dat de rechter in de RBV-zaak geoordeeld heeft dat reductie van geluidshinder en slaapverstoring voor omwonenden op korte termijn geboden is; overwegende dat het daadwerkelijke aantal nachtvluchten in 2023 lager was dan 27.000; verzoekt de regering om in te zetten op een aanzienlijk lager aantal nachtvluchten dan 27.000; verzoekt de regering om zo snel mogelijk in overleg met de luchtvaartsector en andere belanghebbenden een vorm van nachtsluiting van Schiphol in te voeren en gaat over tot de orde van de dag. Zij krijgt nr. 1166 was nr. 1159 (31936). Op verzoek van de heer Olger van Dijk stel ik voor zijn gewijzigde motie (31936 nr. 1166 was nr. 1159) aan te houden. Daartoe wordt besloten. In stemming komt de motie-Olger van Dijk/Grinwis (31936 nr. 1158). De voorzitter: Ik constateer dat de leden van de fracties van de SP GroenLinks-PvdA de PvdD D66 NSC de VVD de ChristenUnie de SGP en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-De Hoop c.s. (31936 nr. 1160). De voorzitter: Ik constateer dat de leden van de fracties van de SP GroenLinks-PvdA Volt D66 NSC de ChristenUnie de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-De Hoop (31936 nr. 1161). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Peter de Groot (31936 nr. 1162). De voorzitter: Ik constateer dat de leden van de fracties van DENK D66 de VVD de SGP BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Peter de Groot (31936 nr. 1163). De voorzitter: Ik constateer dat deze motie met algemene stemmen is aangenomen.In stemming komt de motie-Teunissen/Kostić (31936 nr. 1164). De voorzitter: Ik constateer dat de leden van de fracties van de SP de PvdD Volt en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Boutkan (31936 nr. 1165). De voorzitter: Ik constateer dat de leden van de fracties van DENK de VVD BBB JA21 en de PVV voor deze motie hebben gestemd en de leden van de overige fracties ertegen zodat zij is verworpen. De heer De Hoop. De heer De Hoop (GroenLinks-PvdA): Voorzitter twee dingen. Ik vroeg me af of wij bij de motie op stuk nr. 1164 zijn genoemd als vóór. De voorzitter: Nee want jullie waren niet voor. De heer De Hoop (GroenLinks-PvdA): Dan willen wij bij dezen nog geacht worden om voor te hebben gestemd. De voorzitter: Heel goed. Die opmerking zal ik in de Handelingen opnemen. De heer De Hoop (GroenLinks-PvdA): Veel dank. Dan had ik nog een ander verzoek voorzitter. De motie op stuk nr. 1160 was ontraden maar die is wel aangenomen. Ik zou graag nog voor het reces een brief van het kabinet ontvangen over hoe het deze motie gaat uitvoeren. De voorzitter: Heel goed. Ik zal het stenogram van dit deel van de vergadering doorgeleiden naar het kabinet.