11 Stemmingen moties Natura 2000 inclusief Westerschelde Aan de orde zijn de stemmingen over moties ingediend bij het VAO Natura 2000 inclusief Westerschelde te weten: - de motie-Graus/Dijkgraaf over het opschorten van de ontpolderingsprocedure voor de Hedwigepolder (32670 nr. 75); - de motie-Ouwehand over een lelieteeltverbod in en rond Natura 2000-gebieden (32670 nr. 76); - de motie-Geurts over een evaluatie van beschermde zones onder de Kaderrichtlijn Mariene Strategie (32670 nr. 77); - de motie-Heerema/Geurts over het in kaart brengen van kosten voorafgaand aan de aanwijzing van gebieden (32670 nr. 78); - de motie-Heerema/Dijkgraaf over polder Stein niet aanmelden als Habitatrichtlijngebied (32670 nr. 79); - de motie-Verhoeven/Van Veldhoven over een uiterste termijn voor het vaststellen van beheerplannen (32670 nr. 80). (Zie vergadering van 1 oktober 2013.) De voorzitter: De motie-Heerema/Geurts (32670 nr. 78) is in die zin gewijzigd dat zij thans luidt: Motie De Kamer gehoord de beraadslaging constaterende dat in een aantal Natura 2000-gebieden waaronder Engbertsdijkvenen en Wierdense Veld discussie bestaat over de haalbaarheid en betaalbaarheid van de te nemen maatregelen; constaterende dat door het Landbouw Economisch Instituut (LEI) en het Planbureau voor de Leefomgeving (PBL) een onderzoek is uitgevoerd op de sociaal economische effecten van de Programmatische Aanpak Stikstof (PAS) aanvullend onderzoek is verricht naar de effecten van de PAS in een zestal gebieden in Overijssel en deskundigen van wijzen kritisch gekeken hebben naar de voorgestelde maatregelen ten aanzien van Natura 2000-gebied Engbertsdijkvenen; van mening dat in deze onderzoeken onvoldoende wordt stilgestaan bij de economische gevolgen van de te nemen maatregelen in de Natura 2000-gebieden waar discussie bestaat over de haalbaarheid en betaalbaarheid hiervan; verzoekt de regering de aanwijzing en de beheerplannen van bovengenoemde gebieden nog niet te voltooien voordat alle kosten en baten voor de korte en lange termijn in kaart zijn gebracht en hierbij aan te geven wie verantwoordelijk zijn voor deze kostenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 81 was nr. 78 (32670). Ik stel vast dat wij hier nu over kunnen stemmen. De voorzitter: Op verzoek van de heer Graus stel ik voor zijn motie (32670 nr. 75) aan te houden. Daartoe wordt besloten. In stemming komt de motie-Geurts (32670 nr. 77). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie de VVD en 50PLUS voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Heerema/Geurts (32670 nr. 81 was nr. 78). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie en de VVD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Heerema/Dijkgraaf (32670 nr. 79). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie en de VVD voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Verhoeven/Van Veldhoven (32670 nr. 80). De voorzitter: Ik constateer dat de aanwezige leden van de fracties van de SGP de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.