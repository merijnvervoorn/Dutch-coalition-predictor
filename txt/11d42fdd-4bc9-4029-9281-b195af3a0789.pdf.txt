33 Regeling van werkzaamheden De voorzitter: Dan ga ik nu naar de regeling van werkzaamheden. Op verzoek van de fractie van het CDA benoem ik: - in de vaste commissie voor Landbouw Natuur en Voedselkwaliteit het lid Agnes Mulder tot plaatsvervangend lid in plaats van het lid Peters; - in de vaste commissie voor Financiën het lid Agnes Mulder tot plaatsvervangend lid in plaats van het lid Van der Molen. Op verzoek van een aantal leden stel ik voor de volgende door hen ingediende moties opnieuw aan te houden: 35000XVI-75; 34550-XVI-65; 34775-VIII-93; 35000-VIII-78; 35000VII-30; 34762-18; 34348-74; 34298-9; 33529-395; 33529-364; 32336-77; 32336-76; 32336-75; 31936-343; 31239-266; 30175303; 35000-XII-30; 31305-246; 31305-245; 30196-640; 29984793 en 29862-40. Ik stel voor toe te voegen aan de agenda van de Kamer vóór het reces: - het VAO Spoorveiligheid/ERTMS met als eerste spreker het lid Kröger namens GroenLinks. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Lodders namens de commissie VWS. Mevrouw Lodders (VVD): Voorzitter. Als voorzitter van de commissie VWS wil ik graag een debat aanvragen met de minister van Volksgezondheid Welzijn en Sport over het eindrapport van de commissieDe Winter over het onderzoek naar geweld in de jeugdzorg. De voorzitter: Na het reces begrijp ik. Toch? Mevrouw Lodders (VVD): Ja. De voorzitter: Oké. Dan zullen we daar in de planning rekening mee houden. De heer Geurts namens het CDA.De heer Geurts (CDA): Voorzitter. Ik wil graag een debat aanvragen met de minister van Landbouw Natuur en Voedselkwaliteit over een rapport van de Algemene Rekenkamer over het mestbeleid. De voorzitter: Hartstikke kort en krachtig. Zo hoort het ook. De heer Futselaar (SP): Voorzitter uitstekend idee om daar een debat over te hebben. Steun van de SP. De heer De Groot (D66): Het lijkt me beter om dit zo snel mogelijk in het AO Mestbeleid te behandelen. Geen steun. De voorzitter: Geen steun. Mevrouw Bromet (GroenLinks): Van harte steun. Mevrouw Lodders (VVD): Voorzitter ik sluit me aan bij de opmerking van de heer De Groot. In de pv zal ik nog een aanvullend voorstel doen. De voorzitter: Dus geen steun. Mevrouw Ouwehand (PvdD): De Partij voor de Dieren steunt het verzoek van het CDA dus het is nu alweer een mooie middag. De voorzitter: Nou dat denk ik ook. Het gaat goed tussen de heer Geurts en mevrouw Ouwehand. De heer Bisschop (SGP): Steun. De heer Öztürk (DENK): Geen steun. Dit kan bij een AO. Mevrouw Dik-Faber (ChristenUnie): Voorzitter. Ik wil het verzoek graag steunen maar ik geef wel in overweging om het bij een AO te behandelen want dan kan het waarschijnlijk een stuk sneller. De voorzitter: Meneer Geurts u heeft geen meerderheid.De heer Geurts (CDA): Dan gaan we het bij het algemeen overleg Mestbeleid doen voorzitter. De voorzitter: Dank u wel meneer Geurts. Dan geef ik nu het woord aan de heer Wiersma namens de VVD. De heer Wiersma (VVD): Voorzitter dank. De commissie-Borstlap die onderzoek doet naar de toekomst van de arbeidsmarkt heeft vorige week een tussenrapport gepubliceerd. In november komt het hele rapport. Ik wil graag al een debat aanvragen. Ik kan me zomaar voorstellen dat het wel even duurt voordat we dat hebben maar ik wil er in ieder geval een heel debat over voeren als dat hele rapport er is. De voorzitter: Dus het rapport komt in november en u dacht: laat ik nu alvast een debat aanvragen. De heer Wiersma (VVD): Ik wil het niet vergeten voorzitter. Het is zo belangrijk. De heer Van Weyenberg (D66): Voorzitter. Als de heer Wiersma vreest voor geheugenverlies geef ik hem graag een ruggensteuntje dus steun. De heer Bruins (ChristenUnie): Steun. De heer Smeulders (GroenLinks): Voorzitter geen steun. We hebben morgen een AO Arbeidsmarktbeleid. Volgens mij kunnen we die tussenrapportage daar prima bespreken. De heer Bisschop (SGP): Steun. De heer Kuzu (DENK): Steun. Mevrouw Van Brenk (50PLUS): Voorzitter. Ik heb me erop voorbereid om het morgen aan de orde te stellen bij het AO Arbeidsmarktbeleid. Ik vind dit echt een onzinnige aanvraag. De heer Gijs van Dijk (PvdA): Voorzitter. We hebben morgen een AO Arbeidsmarktbeleid. We gaan gewoon netjes op het hele rapport wachten.De heer Geurts (CDA): Steun. De heer Van Kent (SP): We gaan er morgen over spreken maar het is prima om dit alvast voor december op de agenda te zetten. De voorzitter: Oké u heeft een meerderheid meneer Wiersma. De heer Wiersma (VVD): Of november voorzitter. Dan komt het rapport. Dank. De voorzitter: Dank u wel. Dan geef ik nu het woord aan de heer Paternotte namens ... Nee het is de heer Sjoerdsma. Van alle markten thuis. De heer Sjoerdsma (D66): Voorzitter. Om u mild te stemmen heeft de heer Paternotte mij gestuurd. Ik wil mede namens het CDA een verzoek doen om een debat met de minister van luchtvaart naar aanleiding van twee zaken. Eén de casus van de Boeing 737 MAX en twee de dreiging boven de Straat van Hormuz bij Iran iets wat we recent weer zagen. Vliegen boven conflictgebieden lijkt dus opnieuw en nog steeds zeer onveilig te zijn ondanks alle aanbevelingen naar aanleiding van de MH17. Daarom dus deze debataanvraag. En ook een brief van het kabinet met daarin een aantal vragen die ik zo direct als ik hopelijk een meerderheid heb zal benoemen. De voorzitter: Eerst mevrouw Kröger namens GroenLinks. Mevrouw Kröger (GroenLinks): Steun vanuit GroenLinks voor een debat met de minister van Infrastructuur en Waterstaat. De voorzitter: Ja. U zei "de minister van luchtvaart" meneer Sjoerdsma. Mevrouw Kröger (GroenLinks): Ja "de minister van luchtvaart". Maar die hebben we niet. De voorzitter: Die hebben we niet inderdaad. De heer Futselaar (SP): En dat is maar goed ook voorzitter. Steun vanuit de SP. De heer Bruins (ChristenUnie): Ook ik ben mild gestemd inderdaad dus steun.De heer Remco Dijkstra (VVD): De VVD steunt de aanvraag. Mevrouw Ploumen (PvdA): Steun. De voorzitter: Ik denk dat de heer Paternotte heel blij met u is meneer Sjoerdsma want u heeft een meerderheid. De heer Sjoerdsma (D66): En hij met u mevrouw de voorzitter. Zou ik nog twee dingen mogen meegeven? De voorzitter: Ja. De heer Sjoerdsma (D66): Ik wil dat er in de brief ook wordt gekeken naar hoe het nu gaat met het convenant inzake vliegen boven conflictgebieden in verband met de casus Iran en ten tweede of de huidige gang van zaken ten aanzien van besluiten over veilige vliegroutes wenselijk is of niet. Dan dank ik u zeer. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Mevrouw Ouwehand namens de Partij voor de Dieren. Mevrouw Ouwehand (PvdD): Het Planbureau voor de Leefomgeving heeft het kabinetsbeleid inzake landbouwgif geëvalueerd en kwam vrijdag met de tussenevaluatie. Daaruit blijkt dat de doelen niet worden gehaald en dat er nog steeds te veel landbouwgif in ons water zit. Ik wil daarover een debat met de minister van LNV en de minister van Infrastructuur en Waterstaat. De heer Futselaar (SP): Voorzitter. Een dergelijk verontrustend rapport verdient gewoon een debat dus steun. Mevrouw Bromet (GroenLinks): Ja ook steun van GroenLinks. Mevrouw Lodders (VVD): Ik zou het rapport graag bespreken maar ben voor eerst een feitelijkevragenronde via de procedurevergadering. Geen steun voor een debat nu. De heer Geurts (CDA): Voorzitter. Ik draag ook niet bij aan de feestvreugde bij mevrouw Ouwehand. Geen steun.De heer Bisschop (SGP): Het is toch triest om te constateren dat die wat opbloeide en zo snel weer in zijn knop gebroken werd. De voorzitter: Ja het was van korte duur. De heer Bisschop (SGP): Maar ik volg de lijn die mevrouw Lodders voorstelt. Geen steun. De heer De Groot (D66): Daar sluit ik bij aan voorzitter. De voorzitter: Nou mevrouw Ouwehand ... Mevrouw Ouwehand (PvdD): Voorzitter volgens mij tel ik 30 leden. De voorzitter: 33 heeft u er! Mevrouw Ouwehand (PvdD): 33 leden zelfs. Dan noteren we het als volgt. De voorzitter: Mocht het uitgebreid zijn besproken in een ander verband dan zie ik u graag terug. Mevrouw Ouwehand (PvdD): Als ik het kan intrekken dan doe ik dat. Dat weet u. Dank u wel. De voorzitter: Ja daarom vraag ik het. Dank u wel. De heer Van Otterloo namens 50PLUS. De heer Van Otterloo (50PLUS): Dank u wel voorzitter. Wij zouden graag een debat hebben met de minister dan wel de staatssecretaris van Financiën over de uitspraak van de Raad van State even los van het AO dat wij deze week hebben. Hier gaat het namelijk om de vermogensrendementsheffing die aan de ene kant ... De voorzitter: Dat weten we. Dat hoeft u echt niet allemaal uitgebreid toe te lichten. De heer Van Otterloo (50PLUS): Ik wilde even aangeven waarom.De voorzitter: Dat hoeft ook niet. Mevrouw Lodders (VVD): Het is een belangrijk onderwerp maar we hebben donderdagochtend een algemeen overleg Fiscale beleidsagenda dus daar zal ik het noteren. Geen steun voor het debat. De heer Kuzu (DENK): Wel steun voor het debat. De heer Slootweg (CDA): Geen steun langs de lijn van mevrouw Lodders. De heer Bisschop (SGP): Daar sluit ik mij bij aan. De heer Van der Lee (GroenLinks): Graag bij het AO. Ja er is een voetnoot in het Nationaal Hitteplan: geen colbertjes dragen bij deze temperatuur. De voorzitter: Waar stond dat? De heer Van der Lee (GroenLinks): Dat moet u maar even nalezen. De voorzitter: Echt waar? Wij hebben speciaal vandaag een frisse ... Dus dat was goed. De heer Nijboer (PvdA): Dit is zo'n beetje de enige ruimte in het gebouw waar het te harden is dus ik heb mijn jasje erbij aan. De voorzitter: Het is hier heel fijn vertoeven dus ik verwacht dat jullie er allemaal zijn met een colbertje misschien. Maar goed geeft niet. De heer Nijboer (PvdA): Voorzitter. Mensen zijn hier heel boos over maar donderdag hebben we een debat en waarschijnlijk komt er volgende week nog wel een VAO. Daarin kunnen moties worden ingediend. Dus geen steun voor het debat. De voorzitter: Meneer Van Otterloo.De heer Van Otterloo (50PLUS): Helaas. Dan zullen we de tijd van het debat bij het VAO hiervoor moeten gebruiken. Dat gaat ten koste van andere onderwerpen maar goed. De voorzitter: Dank u wel. Dan ga ik naar de heer Van der Lee namens GroenLinks. De heer Van der Lee (GroenLinks): Dank u wel voorzitter. Ik wil graag een brief van en een debat met de minister van Economische Zaken en Klimaat naar aanleiding van een recent eind vorige week publiek geworden uitspraak van de rechtbank Noord-Nederland waaruit blijkt dat een uitspraak van een arbiter in een zaak van een gedeputeerde niet bindend is terwijl altijd is volgehouden dat dat wel het geval zou zijn. Mevrouw Kuik (CDA): Voorzitter. Wij willen hier ook een brief over graag voor donderdag aanstaande want dan kunnen we direct het debat voeren. De voorzitter: Nu geen steun dus. Mevrouw Beckerman (SP): Voorzitter ik ben wel geneigd me daarbij aan te sluiten omdat we donderdag een AO hebben. Ik zal het debatverzoek steunen maar een brief voor donderdag zodat we het er meteen nog voor het reces over kunnen hebben lijkt me toch wel verstandig. De heer Sienot (D66): Geen steun voor een debat wel voor het voorstel van het CDA. Mevrouw Yeşilgöz-Zegerius (VVD): Voorzitter. Het kan prima betrokken worden bij het AO dat we donderdag al hebben. De heer Kops (PVV): De brief graag voor donderdag maar ook steun voor het debat. De heer Van Otterloo (50PLUS): De brief graag voor donderdag zodat we die kunnen meenemen. De voorzitter: Voorlopig geen steun dus.De heer Bisschop (SGP): Geen steun voor het debat wel voor een brief. Dan kunnen we die betrekken bij het debat van donderdag. De heer Nijboer (PvdA): Een verzoek van GroenLinks over de gaswinning steun ik altijd voorzitter. De voorzitter: Meneer Van der Lee u heeft geen meerderheid. De heer Van der Lee (GroenLinks): Nee. Ik zou het debat toch op de lijst met dertigledendebatten willen laten zetten. In de brief krijg ik ook graag een antwoord van de minister op de vraag hoe hij erop gaat toezien dat de NAM die uitspraken wel degelijk gaat naleven als ze in juridische zin niet bindend blijken te zijn. Dank u wel. De voorzitter: Dan voegen we dit debat toe aan de lijst met dertigledendebatten. Mevrouw Yeşilgöz-Zegerius (VVD): Mag ik wat vragen voorzitter? We hebben heel veel dertigledendebatten. Kunnen we met de heer Van der Lee afspreken dat het debat van de lijst kan als het onderwerp donderdag voldoende aan bod komt? De voorzitter: Ik denk dat de heer Van der Lee ... De heer Van der Lee (GroenLinks): Vanzelfsprekend. De voorzitter: Ik dacht wel dat u daaraan zou willen meewerken. Dank u wel. Ik stel voor het stenogram van dit deel van de vergadering door te geleiden naar het kabinet. Mevrouw Karabulut namens de SP. Mevrouw Karabulut (SP): Voorzitter. Mijn eerste verzoek betreft een debat met de ministers van Buitenlandse Zaken en Defensie over het onderzoek waaruit blijkt dat Afghaanse gevangenen die door Nederland zijn overgedragen aan de diensten aldaar mishandeld zijn in tegenstelling tot wat beweerd werd. Daarover is een onderzoek toegezegd door de minister. Ik zou graag ook de onderzoeksopzet willen ontvangen. Mevrouw Belhaj (D66): Steun.De heer Koopmans (VVD): Ik hoorde mevrouw Karabulut volgens mij zeggen dat ze wacht op dat onderzoek dus laten we daarop wachten. De voorzitter: Geen steun dus. De heer Van der Lee (GroenLinks): Steun. De heer Bisschop (SGP): Ik begrijp dat het niet gaat om een debat maar om een onderzoeksopdracht. De voorzitter: Jawel het gaat wel om een debat. Hier vragen we geen brieven. Het moet echt om een debat gaan. De heer Bisschop (SGP): Ik zou het verzoek om de onderzoeksopdracht te ontvangen willen steunen maar dan bepalen we daarna wel of er een debat moet komen. De voorzitter: Voorlopig geen steun dus. Mevrouw Karabulut (SP): Voorzitter misschien even ter verduidelijking. De minister heeft dat onderzoek toegezegd en wel voor het einde van het jaar. Een debat over dit onderwerp is enorm belangrijk. Met een beetje mazzel is het onderzoek er dan ook. De voorzitter: Ja dat is helder. Mevrouw Karabulut (SP): Dat wilde ik nog even ter overweging meegeven aan de SGP. De voorzitter: Het is duidelijk hoor. De heer Bisschop (SGP): Dan kan dat gewoon via de normale procedurevergadering op de agenda gezet worden lijkt mij. De voorzitter: Ja. Dus geen steun. Mevrouw Ploumen (PvdA): Steun.De heer Kuzu (DENK): Steun. De voorzitter: U heeft geen meerderheid mevrouw Karabulut. Mevrouw Karabulut (SP): Maar wel de steun van dertig leden dus ik wil het debat graag laten staan. Mocht het mogelijk zijn dan ben ik de eerste die het weer van de lijst afhaalt. De voorzitter: Dit debat voegen we toe aan de lijst met dertigledendebatten. Ik stel voor het stenogram van dit deel van de vergadering door te geleiden naar het kabinet. Uw volgende verzoek. Mevrouw Karabulut (SP): Dank u wel voorzitter. Mijn volgende verzoek gaat over de legeringsgebouwen waar onze militairen in slapen. De helft daarvan is onveilig. Dat had de staatssecretaris ons ook al gemeld. Ze heeft daar ook een plan voor maar nu zeggen de inspecteur-generaal en de vakbonden dat het volstrekt onverantwoord is en dat er meer prioriteit aan gegeven zou moeten worden. Ik deel die mening. Om die reden zou ik een debat willen met de staatssecretaris van Defensie. Mevrouw Belhaj (D66): Steun. De heer Koopmans (VVD): Voorzitter. Hier wordt al heel veel in geïnvesteerd. Nu geen steun. Een brief lijkt mij wel een goede zaak. De heer Öztürk (DENK): Een investering zorgt ervoor dat onze militairen nog niet veilig zijn dus steun. Mevrouw Ploumen (PvdA): Steun. Mevrouw Agema (PVV): Steun. De heer Van Helvert (CDA): Ik zou eerst een brief willen hebben en dan kijken we daarna of er een debat moet komen. De voorzitter: De brief is er al.De heer Bisschop (SGP): Op dit moment geen steun. De voorzitter: Ook hier heeft u geen meerderheid mevrouw Karabulut. Mevrouw Karabulut (SP): Maar wederom wel 30 leden. De voorzitter: Dan voegen we dit debat toe aan de lijst van dertigledendebatten. Ik stel voor het stenogram van dit deel van de vergadering door te geleiden naar het kabinet. Mevrouw Karabulut (SP): Dank u wel. De voorzitter: Dank u wel. De heer De Roon namens de PVV. De heer De Roon (PVV): Voorzitter. Op basis van resolutie 1267 van de Veiligheidsraad kunnen banktegoeden worden bevroren en zijn banktegoeden van meer dan 250 mensen bevroren omdat zij verdacht worden van lidmaatschap van dan wel steun aan Islamitische Staat en/of Al Qaida. Die mensen kunnen daar ontheffing van vragen voor kosten van levensonderhoud huisvesting en dergelijke. Er is op ruime schaal gebruik van gemaakt en al die verzoeken zijn op één na ook ingewilligd door de VN-Veiligheidsraad ... De voorzitter: Dus? De heer De Roon (PVV): ... zonder dat die verzoeken degelijk zijn onderbouwd of toegelicht. De voorzitter: U wilt een debat meneer De Roon? De heer De Roon (PVV): Nee het is geen debat. Ik probeer even uit te leggen wat er aan de hand is en waarom dat erg is. De voorzitter: Dat is helder denk ik.De heer De Roon (PVV): Nou dat weet ik niet. Ik ga het toch even proberen. Ik wil nog toelichten dat er geen enkele controle achteraf is op deze regeling. De voorzitter: Ja. De heer De Roon (PVV): En ik wil dus graag een debat met de minister van Buitenlandse Zaken over dit onderwerp en natuurlijk een brief van de minister over wat hij hiervan weet. De heer Koopmans (VVD): Voorzitter. Het is buitengewoon ernstig die terroristen. Het is goed dat we snel opheldering krijgen daarom wel een brief. Een debat lijkt mij nu nog niet in de rede liggen. De heer Sjoerdsma (D66): Het lijkt me goed om die brief te krijgen. Ik zou die brief willen hebben voor het algemeen overleg RBZ van volgende week. Dan kunnen we die daar eventueel behandelen. De heer Bisschop (SGP): Steun voor het verzoek. De heer Kuzu (DENK): Geen steun. Morgen staat het AO Terrorisme en extremisme op de agenda. Daar kan het prima behandeld worden. Mevrouw Karabulut (SP): Ik sluit me aan bij de heer Sjoerdsma. Mevrouw Ploumen (PvdA): Ik sluit me ook aan bij de heer Sjoerdsma. Mevrouw Van Toorenburg (CDA): Voorzitter. Als het mogelijk is wil ik die brief graag morgen hebben om hem mee te nemen bij het debat. De heer Van der Lee (GroenLinks): Ik sluit me aan bij de heer Sjoerdsma. De voorzitter: Meneer De Roon. De heer De Roon (PVV): Jammer dat we het niet in deze zaal gaan bespreken. Dan zullen we het op een andere manier aan de orde stellen. Dank u wel.De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Mevrouw Tielen namens de VVD. Mevrouw Tielen (VVD): Dank u wel. Afgelopen zondag berichtte Nieuwsuur over het feit dat Chinese studenten en promovendi in Nederland studeren en daarmee onderzoek doen en kennis opdoen die risicovol kan zijn voor onze veiligheid en bedrijvigheid. Daarom zou ik graag met de minister van Onderwijs Cultuur en Wetenschap in deze Kamer bespreken hoe we haar kunnen helpen om dat te voorkomen. Mevrouw Kuik (CDA): Steun. De heer Van der Lee (GroenLinks): Steun. De heer Beertema (PVV): Graag steun. Maar ik denk dat we ook de minister van Buitenlandse Zaken daarbij moeten uitnodigen omdat die samen met de minister de diensten aanstuurt die screenings kunnen doen. Dat kunnen de universiteiten niet. Dat wil ik mevrouw Tielen ter overweging meegeven. De heer Sjoerdsma (D66): Voorzitter ook steun hiervoor met medeneming van hetgeen collega Beertema heeft gezegd. Het heeft geen zin om dit te bespreken met enkel de minister van Onderwijs. De minister van Buitenlandse Zaken gaat over het sanctieregime en de toelating van studenten en de risico's die daarmee samenhangen. Mevrouw Tielen (VVD): Het klinkt mij als logisch in de oren maar het is uiteindelijk aan de regering om haar afvaardiging te leveren. Het lijkt me wel een logisch verzoek. De heer Futselaar (SP): Voorzitter. Het is een ernstige zaak. Ik ben geneigd om te zeggen dat de regering er maar een brief over moet sturen. Dan kunnen we aan de hand daarvan oordelen of we moeten debatteren. Laten we eerlijk zijn: voor de zomer gaat het waarschijnlijk toch niet gebeuren. De voorzitter: Nee dat is zeker. De heer Bisschop (SGP): Voorzitter. Het lijkt mij een ernstige zaak. Steun voor dit verzoek ook voor de brede variant van collega Beertema.De heer Kuzu (DENK): Steun. Mevrouw Ploumen (PvdA): Voorzitter steun. En ik sluit me aan bij Beertema en Sjoerdsma. De voorzitter: Mevrouw Tielen u heeft een meerderheid. Mevrouw Tielen (VVD): Dank u wel. Voor de zomer zal niet lukken. Ik hoop dat het nog wel dit kalenderjaar gaat lukken. De voorzitter: Ik stel voor het stenogram van dit deel van de vergadering door te geleiden naar het kabinet. De heer Van Nispen namens de SP. De heer Van Nispen (SP): Er wordt volop gelekt vandaag weer over het klimaatakkoord. Maar uitgerekend in de kwestie waar een evidente misstand is onthuld namelijk de WODC-affaire is aangifte gedaan. Wij hebben gisteren een brief ontvangen. Die was zeer onbevredigend. De minister doet er eigenlijk niks mee want hij zegt: ik heb wel aangifte gedaan maar vervolgens kan ik er niks aan doen want het is een individuele zaak. We hebben antwoord op Kamervragen gekregen dus vorige week stond ik hier ook om een debat aan te vragen. Dit sterkt mij in de conclusie dat we dit debat nog voor het zomerreces moeten voeren. De voorzitter: Ja het debat staat al op de lijst. Het verzoek van de heer Van Nispen is om dat debat voor het zomerreces dus volgende week of ergens in de nacht van deze week — ik weet het allemaal niet — ... De heer Van Nispen (SP): Een keer. De voorzitter: ... in te plannen. De heer Kuzu (DENK): Voorzitter. Het is een belangrijk onderwerp. Het lijkt me goed om het voorstel van de heer Van Nispen te steunen. Mevrouw Buitenweg (GroenLinks): Steun. De heer Bisschop (SGP): Steun.De heer Van Wijngaarden (VVD): Voorzitter geen steun. Ik begrijp heel goed de behoefte om hier snel over te spreken maar we hebben een alternatief voorstel. De slotwet JenV wordt nog voor de zomer besproken; laten we het daarbij doen. De heer Groothuizen (D66): Voorzitter. Ik steun het voorstel maar ben het wel eens met de heer Van Wijngaarden dat we er donderdag ook over zouden kunnen spreken. Als dat tot een bevredigende conclusie leidt zouden we het debat misschien later kunnen laten vervallen. Maar voor dit moment steun. Mevrouw Van Toorenburg (CDA): Wij zullen het aan de orde stellen bij de slotwet. Mevrouw Ploumen (PvdA): Steun voor het voorstel. De voorzitter: Meneer Van Nispen u heeft geen meerderheid voor het snel plannen van dit debat maar u heeft uw best gedaan. De heer Van Nispen (SP): Dat klopt voorzitter. We kijken hoever we donderdag komen. Anders staan we er daarna toch maar weer. De voorzitter: Oké dank u wel. Mevrouw Buitenweg namens GroenLinks. Mevrouw Buitenweg (GroenLinks): Dank u wel mevrouw de voorzitter. Vrouwenbesnijdenis schijnt in Nederland twee keer vaker voor te komen dan we hadden gedacht. Dat is natuurlijk heel zorgelijk. Er is een onderzoek geïnitieerd door het ministerie van Volksgezondheid maar mijn punt is dat ik vind dat het niet alleen maar door het ministerie van Volksgezondheid besproken moet worden maar juist ook op Justitie. Het handelen van de Nederlandse regering is heel erg gericht op de volksgezondheid. Ik wil graag een debat met in ieder geval ook de minister van Justitie en Veiligheid. Mevrouw Ploumen (PvdA): Voorzitter ik steun dat verzoek. Wij hebben schriftelijke vragen ingediend die ik wel graag beantwoord wil zien voordat we dat debat hebben. De heer Kuzu (DENK): Steun voorzitter. De heer Van Wijngaarden (VVD): Steun voorzitter.De heer Bisschop (SGP): Steun. De heer Raemakers (D66): Wij steunen het ook. De heer Van Nispen (SP): En de SP steunt het ook. Mevrouw Van Toorenburg (CDA): Voorzitter. Het is wel heel zorgelijk dus we steunen het ook. De voorzitter: U heeft een meerderheid mevrouw Buitenweg. Mevrouw Buitenweg (GroenLinks): Dank u wel. De voorzitter: Dank u wel. Dan geef ik nu het woord aan mevrouw Van Kooten-Arissen namens de Partij voor de Dieren. Mevrouw Van Kooten-Arissen (PvdD): Voorzitter dank u wel. Een alarmerend bericht: Nederland heeft afspraken gemaakt met Duitsland en Groot-Brittannië die de onderwaternatuur van de Doggersbank bedreigen door de zogenaamde bodem- of zegenvisserij. De biodiversiteit in de Noordzee staat heel erg onder druk. We kunnen daar niet verder op inboeten. We moeten daar nu een debat over voeren met de minister van LNV. De voorzitter: Wie hierover? De heer Von Martels CDA. De heer Von Martels (CDA): Geen steun voor een debat. De heer Weverling (VVD): Geen steun. De heer Kops (PVV): Geen steun. Mevrouw Ploumen (PvdA): Voorzitter. Het is een belangrijk onderwerp. Ik stel voor dat we het bij een algemeen overleg behandelen. Dat gaat vast ook sneller. De heer Stoffer (SGP): Wat ons betreft is een brief voldoende dus geen steun.De heer Futselaar (SP): Voorzitter. Het zou logisch zijn om dit bij een AO Natuur te doen maar dat is volgens mij nog niet ingepland. Ik steun het debat dus om de druk om dat in te plannen wat te vergroten. De heer Van der Lee (GroenLinks): Ik ben het met de heer Futselaar eens. De heer De Groot (D66): Zo snel mogelijk in een AO Natuur. Volgens mij gaan we dat in september al doen dus geen steun. De voorzitter: Mevrouw Van Kooten-Arissen. Mevrouw Van Kooten-Arissen (PvdD): Voorzitter heb ik 30 leden? Ja. Dan wil ik het wel op de lijst van dertigledendebatten laten zetten. Ik wil in ieder geval een brief ontvangen voor het AO Natuur in september. Dan kijk ik of ik het van de lijst af kan halen. Voorzitter dank u wel. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. En ik voeg dit debat toe aan de lijst van dertigledendebatten. Ik geef mevrouw Ploumen namens de PvdA het woord. Mevrouw Ploumen (PvdA): Voorzitter. Gisteren werd bekend dat de vaccinatiegraad in Nederland niet verder daalt. Dat is goed nieuws maar vanochtend werden we opgeschrikt door het bericht van GGD Flevoland dat er een mazelenuitbraak is op Urk. Negen kinderen en één volwassene zijn inmiddels besmet. Het is een ernstige uitbraak. Het lijkt me dat we daar snel een debat over moeten hebben in het belang van de volksgezondheid van ons allen en van onze kinderen. De heer De Lange (VVD): Steun voor het debat. Het lijkt me wel goed om wat mevrouw Ploumen ook aangeeft het jaarverslag met die cijfers bij dat debat te betrekken. Ik wens iedereen die ziek is veel beterschap. De heer Kuzu (DENK): Voorzitter van harte steun. Probleemgebieden moeten we aanpakken. Mevrouw Kuik (CDA): Voorzitter. We hebben net twee grote debatten hierover gehad. De staatssecretaris moet aan de slag met maatregelen. Dus geen steun.Mevrouw Agema (PVV): De mensen hebben niks aan die debatten gehad. Dus steun voorzitter. Het liefste willen wij volgende week een AO. Als we daar de handen niet voor op elkaar krijgen dan willen wij spoedig een debat. De heer Raemakers (D66): Voorzitter. Het is zeer zorgelijk. Zoals u weet is D66 ook met een wetsvoorstel bezig om dit probleem tegen te gaan maar er moet wel nog meer gebeuren. Ik ben heel blij dat er eerder vandaag in de procedurevergadering is besloten om dat wetsvoorstel snel na de zomer te bespreken. Omdat we dat in onze ogen eerst moeten bespreken steunen wij dit debat niet. De voorzitter: Dus geen steun. Oké. De heer Raemakers (D66): Laten we eerst die wet bespreken. De heer Futselaar (SP): Voorzitter. Voor ons ligt het voor de hand om het tegelijkertijd met het wetsvoorstel te bespreken dus nu geen steun. De voorzitter: Dus steun. Eh geen steun of wel steun meneer Futselaar? De heer Futselaar (SP): Geen steun want het kan tegelijkertijd met het wetsvoorstel worden besproken. De voorzitter: Oké. Prima. Dat is goed. De heer Stoffer (SGP): Daar kan ik me helemaal bij aansluiten. Mevrouw Buitenweg (GroenLinks): Wel steun graag. De voorzitter: Oké. Mevrouw Ploumen u heeft wel een meerderheid. Mevrouw Ploumen (PvdA): Gelukkig. Het is in het belang van de gezondheid van ons allemaal. De voorzitter: Dank u wel. Maar als het besproken wordt in een ander verband ...Mevrouw Ploumen (PvdA): Natuurlijk voorzitter. De voorzitter: Ik weet niet wat er eerder komt. Maar ik geef het mee. Mevrouw Ploumen (PvdA): Voorzitter nog even specifiek. Het wetsvoorstel van de heer Rens Raemakers gaat over vaccinaties en kinderopvang. Dat is heel belangrijk. Dit is natuurlijk toch weer net een andere acute kwestie. Dank u wel. De voorzitter: Dank u wel mevrouw Ploumen. Mevrouw Beckerman namens de SP. Mevrouw Beckerman (SP): Voorzitter. Er wordt volop gelekt vanuit het klimaatakkoord. De NOS kan ons al wat vertellen over de energierekening het AD kan ons al wat vertellen over de CO-heffing en De 2 Telegraaf kan ons al wat vertellen over de 1 miljard voor landbouw. Het is schandalig dat er zo gelekt wordt. Ik denk dat het af is. Stuur het klimaatakkoord nu naar de Kamer en laten we daar nog voor het reces over debatteren. De heer Sienot (D66): Geen steun mevrouw de voorzitter. We vermoeden dat het kabinet snel met de stukken komt althans dat hopen we. Dan kunnen we er volgens mij heel erg goed over debatteren. De heer Van der Lee (GroenLinks): Wel steun voor dit verzoek. Mijn fractie heeft het al wel eerder gezegd maar ik vind het ernstig dat er zo veel gelekt wordt. Ik vraag ook u als Voorzitter van het parlement om vandaag nog aan de bel te trekken bij het kabinet en te zeggen "nu de stukken naar buiten" want dit kan zo niet. Mevrouw Kuik (CDA): Voorzitter geen steun. Er ligt nog geen akkoord. De heer Kops (PVV): Alle stukken naar buiten en steun voor het debat. Mevrouw Van Kooten-Arissen (PvdD): Voorzitter van harte steun. De heer Nijboer (PvdA): Voorzitter. Met dat lekken wordt niet alleen de Tweede Kamer als instituut geschoffeerd maar ook de mensen die nog steeds geen duidelijkheid hebben over wat er gebeurt. Daarom steun ik ook dat het debat volgende week wordtgehouden. Ik hoop dat dan eindelijk eens een keer duidelijk is voor mensen wat er gebeurt op het gebied van duurzaamheid want de mist moet nu worden opgeheven en er moet een einde komen aan die lekkages. Mevrouw Yeşilgöz-Zegerius (VVD): Voorzitter. Het debat zal komen zodra die brief er is. Dus nu geen steun. De heer Stoffer (SGP): Steun. De heer Öztürk (DENK): Van harte steun. De voorzitter: Mevrouw Beckerman. Mevrouw Beckerman (SP): Voorzitter ik heb natuurlijk geen steun. De coalitiepartijen steunen het niet maar het is wel echt een hele slechte zaak dat er zo veel gelekt wordt. Ik zou u inderdaad willen vragen of u daar met het kabinet over kan spreken. De voorzitter: Ja we kijken wat we kunnen doen. Dank u wel. Ik stel voor het stenogram van dit deel van de vergadering door te geleiden naar het kabinet. Ik schors de vergadering voor enkele ogenblikken. De vergadering wordt enkele ogenblikken geschorst. Voorzitter: Tellegen