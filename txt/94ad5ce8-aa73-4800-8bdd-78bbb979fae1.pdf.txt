7 Stemmingen Wijziging van de Wet verbod op kolen bij elektriciteitsproductie in verband met beperking van de CO2-emissie Aan de orde zijn de stemmingen in verband met het wetsvoorstel Wijziging van de Wet verbod op kolen bij elektriciteitsproductie in verband met beperking van de CO2emissie (35668). (Zie vergadering van 11 mei 2021.) In stemming komt het amendement-Van Raan (stuk nr. 38 I) tot het wijzigen van het opschrift. De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan en BBB voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 38 voorkomende amendementen als verworpen kunnen worden beschouwd. Meneer Van Raan van de Partij voor de Dieren gaat uw gang. De heer Van Raan (PvdD): Het kan goed zijn dat ik een vergissing heb gemaakt maar volgens mij ga ik een stemverklaring afleggen. Is dat aangemeld? De voorzitter: Ik heb doorgekregen dat u een stemverklaring wilt afleggen over het wetsvoorstel. De heer Van Raan (PvdD): Ook voordat we over de amendementen stemmen. De voorzitter: Ook over de amendementen? Dan is dat verkeerd doorgegeven aan de administratie. Dat geeft niet. U kunt alsnog uw stemverklaring afleggen en dan kunt u alles meteen meepakken. Ik geef gelegenheid tot het afleggen van een stemverklaring vooraf. Gaat uw gang. De heer Van Raan (PvdD): Dan wordt denk ik ook wel duidelijk waarom we dat verzoek hebben gedaan.Voorzitter. Hoe sneller we van kolen af zijn hoe beter. Dat de Partij voor de Dieren er zo in staat mag duidelijk zijn. Toch biedt deze wet over het verbod op kolen niet de oplossing omdat dit kabinet er steeds voor kiest dat kolen worden vervangen door biomassa. Althans dat is het gevolg. Dit is ongewenst. Houtige biomassa is nog vervuilender dan kolen. Het is nog schadelijker voor de biodiversiteit die al ernstig onder druk staat. We hebben juist meer bomen nodig: voor natuurherstel maar niet om ze te verbranden in centrales. Omwille van het klimaat kunnen we daarom alleen voor deze wetswijziging stemmen als het amendement van mevrouw Leijten dat wij mede hebben ingediend om te stoppen met de bijstook van biomassa ook wordt aangenomen. Als kolenreductie betekent "meer biomassa" is het klimaat alleen maar slechter af. Dank u wel. De voorzitter: Dank u wel meneer Van Raan. In stemming komt het amendement-Leijten (stuk nr. 12). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan en BBB voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Van der Lee (stuk nr. 10). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD en BBB voor dit amendement hebben gestemd en de leden van de overige fracties ertegen zodat het is verworpen. In stemming komt het gewijzigde amendement-Leijten c.s. (stuk nr. 19) tot het invoegen van een onderdeel Ca. De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan BBB JA21 FVD en Groep Van Haga voor dit gewijzigde amendement hebben gestemd en de leden van de overige fracties ertegen zodat het is verworpen. In stemming komt het amendement-Grinwis (stuk nr. 11 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement het andere op stuk nr. 11 voorkomende amendement als aangenomen kan worden beschouwd.In stemming komt het gewijzigde amendement-Leijten (stuk nr. 40) tot het invoegen van een onderdeel Da. De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD het CDA BBB JA21 FVD Groep Van Haga en de PVV voor dit gewijzigde amendement hebben gestemd en de leden van de fractie van de SGP ertegen zodat het is aangenomen. In stemming komt het amendement-Van Raan (stuk nr. 37 I) tot het invoegen van een artikel IB. De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de SGP BBB FVD en Groep Van Haga voor dit amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 37 voorkomende amendement als aangenomen kan worden beschouwd. Ik stel tevens vast dat als gevolg van het aannemen van het amendement-Van Raan (stuk nr. 37) het amendementGrinwis/Boucke (stuk nr. 15) is vervallen. In stemming komt het amendement-Van der Lee (stuk nr. 9). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan en BBB voor dit amendement hebben gestemd en de leden van de overige fracties ertegen zodat het is verworpen. De stemverklaring hebben we daarnet al gehad. Dat was ons misverstand. In stemming komt het wetsvoorstel zoals op onderdelen gewijzigd door de aanneming van de amendementenGrinwis (stuk nrs. 11 I en II) het gewijzigde amendementLeijten (stuk nr. 40) en de amendementen-Van Raan (stuk nrs. 37 I en II). De voorzitter: Ik constateer dat de leden van de fracties van de SP GroenLinks Volt DENK de PvdA Fractie Den Haan D66 de ChristenUnie de VVD het CDA en BBB voor dit wetsvoorstel hebben gestemd en de leden van de overige fracties ertegen zodat het is aangenomen.