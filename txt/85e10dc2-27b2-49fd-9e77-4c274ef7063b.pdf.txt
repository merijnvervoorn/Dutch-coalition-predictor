31 Stemming motie Algemene Financiële Beschouwingen Aan de orde is de stemming over een aangehouden motie ingediend bij de Algemene Financiële Beschouwingen te weten: - de motie-Van Otterloo over de bouw van kleinschalige woonvormen voor ouderen stimuleren (35570-IX nr. 24). (Zie vergadering van 1 oktober 2020.) De voorzitter: De motie-Van Otterloo (35570-IX nr. 24) is in die zin gewijzigd dat zij thans luidt: Motie De Kamer gehoord de beraadslaging overwegende dat er sinds de sluiting van verzorgingshuizen een groeiende leemte aan passende groepsgewijze huisvesting voor ouderen bestaat; overwegende dat sindsdien passende (kleinschalige) alternatieve vormen maar mondjesmaat zijn gerealiseerd; overwegende dat door het op grote schaal aanbieden van deze voorzieningen de doorstroming op de verstopte woningmarkt weer op gang kan worden gebracht; verzoekt de regering een miljoenenimpuls te geven voor het stimuleren van de bouw van geclusterde woningen voor senioren waardoor deze projecten naar voren gehaald kunnen worden of het laatste zetje kunnen krijgen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 32 was nr. 24 (35570-IX). Ik stel vast dat wij hier nu over kunnen stemmen. In stemming komt de gewijzigde motie-Van Otterloo (35570IX nr. 32 was nr. 24). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de fractie van de SGP ertegen zodat zij is aangenomen.