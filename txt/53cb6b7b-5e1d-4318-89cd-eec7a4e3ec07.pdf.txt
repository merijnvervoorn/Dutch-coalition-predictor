12 Stemmingen moties Huwelijkse gevangenschap Aan de orde zijn de stemmingen over moties ingediend bij het debat over huwelijkse gevangenschap te weten: - de motie-Buitenweg c.s. over een actieplan consulaire en juridische steun bij scheiding in het buitenland (35000VI nr. 103); - de motie-Buitenweg c.s. over afspraken over vergemakkelijken van erkenning van Nederlandse echtscheidingen (35000-VI nr. 104); - de motie-Van Nispen c.s. over medewerking van partijen aan ontbinding van een religieus huwelijk (35000-VI nr. 105); - de motie-Bergkamp over het erkenningsbeleid van Marokko als voorbeeld voor andere landen (35000-VI nr. 106); - de motie-Markuszower c.s. over onmogelijk maken van islamitische huwelijken (35000-VI nr. 107); - de motie-Van Toorenburg/Van Wijngaarden over onderzoeken of in het buitenland gesloten kindhuwelijken in Nederland niet erkend kunnen worden (35000-VI nr. 108); - de motie-Van Wijngaarden c.s. over voorlichting over het verbod op sluiten van een religieus huwelijk vóór het burgerlijk huwelijk (35000-VI nr. 110). (Zie vergadering van 24 april 2019.) De voorzitter: De motie-Van Nispen c.s. (35000-VI nr. 105) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging overwegende dat huwelijkse gevangenschap niet geaccepteerd kan worden omdat mensen dan onvrij zijn en in een huwelijk gevangen en klem blijven zitten; constaterende dat er nu een wet is aangekondigd waarin geregeld wordt dat de rechter verzocht kan worden om een rechterlijk bevel tot medewerking aan het teniet doen gaan van een religieuze verbintenis; van mening dat met dit voorstel van slachtoffers zelf verwacht wordt dat zij de stap naar de rechter zetten terwijl de norm zou moeten zijn dat iemand niet opgesloten mag worden in een huwelijk; constaterende dat dit voorstel mogelijk niet gaat helpen voor de groep die geen burgerlijk huwelijk heeft gesloten maar alleen religieus gehuwd is; verzoekt de regering de norm in de wet op te nemen dat partijen altijd dienen mee te werken aan de ontbinding vaneen religieus huwelijk indien een van beide partijen dat wenst tenzij er tegen dit voorstel onoverkomelijke juridische bezwaren blijken te zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 115 was nr. 114 (35000-VI). Ik stel vast dat wij hier nu over kunnen stemmen. In stemming komt de motie-Buitenweg c.s. (35000-VI nr. 103). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de VVD en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Buitenweg c.s. (35000-VI nr. 104). De voorzitter: Ik constateer dat deze motie met algemene stemmen is aangenomen. In stemming komt de nader gewijzigde motie-Van Nispen c.s. (35000-VI nr. 115 was nr. 114). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA de ChristenUnie de PVV en FvD voor deze nader gewijzigde motie hebben gestemd en de leden van de fractie van de SGP ertegen zodat zij is aangenomen. In stemming komt de motie-Bergkamp (35000-VI nr. 106). De voorzitter: Ik constateer dat deze motie met algemene stemmen is aangenomen. In stemming komt de motie-Markuszower c.s. (35000-VI nr. 107). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. Niet schreeuwen meneer Öztürk. In stemming komt de motie-Van Toorenburg/Van Wijngaarden (35000-VI nr. 108).De voorzitter: Ik constateer dat deze motie met algemene stemmen is aangenomen. In stemming komt de motie-Van Wijngaarden c.s. (35000VI nr. 110). De voorzitter: Ik constateer dat deze motie met algemene stemmen is aangenomen.