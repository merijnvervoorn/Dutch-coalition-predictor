14 Stemmingen Arbeidsmarktbeleid Aan de orde zijn de stemmingen over moties ingediend bij het debat over arbeidsmarktbeleid te weten: - de motie-Van Weyenberg over een aanvullend pensioen voor zzp'ers (29544 nr. 414); - de motie-Van Weyenberg over deelname van zzp'ers aan de WIA (29544 nr. 415); - de motie-Heerma/Van Weyenberg over een actieplan jeugdwerkloosheid met alle betrokken partijen (29544 nr. 416); - de motie-Van Vliet over het niet langer algemeen verbindend laten zijn van cao's (29544 nr. 417); - de motie-Heerma c.s. over een taskforce ouderenwerkloosheid (29544 nr. 418); - de motie-Karabulut/Voortman over het in loondienst nemen van schoonmakers en cateringmedewerkers (29544 nr. 419); - de motie-Karabulut over een actieplan jeugdwerkloosheid (29544 nr. 420). (Zie vergadering van 29 november 2012.) De voorzitter: Op verzoek van de heer Van Weyenberg stel ik voor zijn motie (29544 nr. 416) aan te houden. Daartoe wordt besloten. De voorzitter: Op verzoek van de heer Heerma stel ik voor zijn motie (29544 nr. 418) aan te houden. Daartoe wordt besloten. De voorzitter: De motie-Van Weyenberg (29544 nr. 415) is in die zin gewijzigd dat zij thans luidt: Motie De Kamer gehoord de beraadslaging constaterende dat slechts 20% van de zzp'ers zich verzekert tegen ziekte en slechts 36% tegen arbeidsongeschiktheid; overwegende dat het private aanbod van arbeidsongeschiktheidsverzekeringen niet altijd adequaat is; constaterende dat de SER in het advies Zzp'ers in beeld aanbeveelt om de mogelijkheden om op vrijwillige basis mee te doen aan een collectieve arbeidsongeschiktheidsverzekering te verruimen; van mening dat tegenover vrijwillige deelname aan een collectieve arbeidsongeschiktheidsverzekering een kostendekkende premie moet staan;verzoekt de regering om de Kamer te informeren over mogelijkheden om de opties voor zzp'ers om op vrijwillige basis mee te doen aan een collectieve arbeidsongeschiktheidsverzekering te verruimen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 422 was nr. 415 (29544). Ik stel vast dat wij hier nu over kunnen stemmen. In stemming komt de motie-Van Weyenberg (29544 nr. 414). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de VVD ertegen zodat zij is aangenomen. In stemming komt de gewijzigde motie-Van Weyenberg (29544 nr. 422 was nr. 415). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS de VVD D66 GroenLinks de PvdA de PvdD en de VVD voor deze gewijzigde motie hebben gestemd en de aanwezige leden van de fractie van de SP ertegen zodat zij is aangenomen. De heer Van Weyenberg (D66): Voorzitter. Nu beide moties over zzp'ers zijn aangenomen vraag ik het kabinet om een brief waarin het schrijft hoe er uitvoering aan beide moties zal worden gegeven. De voorzitter: Ik zal het stenogram van dit gedeelte van de vergadering doorgeleiden naar de regering. In stemming komt de motie-Van Vliet (29544 nr. 417). De voorzitter: Ik constateer dat de aanwezige leden van de fracties van de PVV de SGP de VVD en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Karabulut/Voortman (29544 nr. 419). De voorzitter: Ik constateer dat de aanwezige leden van de fracties van de ChristenUnie GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Karabulut (29544 nr. 420). De voorzitter: Ik constateer dat de aanwezige leden van de fracties van de PVV de ChristenUnie 50PLUS GroenLinks de PvdD en de SP voor deze motie hebben gestemd en de aanwe-zige leden van de overige fracties ertegen zodat zij is verworpen.