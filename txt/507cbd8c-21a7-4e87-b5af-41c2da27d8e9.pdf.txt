23 Stemmingen moties Commerciële activiteiten op en rond stations Aan de orde zijn de stemmingen over moties ingediend bij het VSO Strategie van de Nederlandse Spoorwegen inzake commerciële activiteiten op en rond stations te weten: - de motie-Ouwehand c.s. over behoud van het bestaande niveau van reparatieservices bij fietsenstallingen op NSstations (29984 nr. 477); - de motie-De Rouwe/Van Veldhoven over betrekken van reizigers en regionale vervoerders bij het opstellen van stationsnetverklaringen (29984 nr. 479); - de motie-De Rouwe/Van Veldhoven over actief betrekken van de ACM bij de formulering van de AMvB inzake artikel 67 Sw (29984 nr. 480). (Zie vergadering van heden.) De voorzitter: De motie-De Rouwe/Van Veldhoven (29984 nr. 479) is in die zin gewijzigd dat zij thans luidt: Motie De Kamer gehoord de beraadslaging overwegende dat uit de marktscan personenvervoer van ACM blijkt dat het huurprijsbeleid van de NS verschilt per stad per station en per locatie op het station; constaterende dat ACM niet bevoegd is om deze tarieven en voorwaarden te reguleren of daarop vooraf in te grijpen; verzoekt de regering om de aangekondigde "stationsnetverklaring" zo in te richten dat de NS verplicht wordt om haar tarieven en voorwaarden voor het gebruik van de stations volledig transparant en openbaar te maken; verzoekt de regering tevens om nog voor de zomer te komen met voorstellen voor regelgeving die ACM in staat stellen om ex ante in te grijpen of bij te sturen op deze prijzen en de verdere voorwaarden die NS mag hanteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 481 was nr. 479 (29984). Ik stel vast dat wij hier nu over kunnen stemmen. In stemming komt de motie-Ouwehand c.s. (29984 nr. 477).De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-De Rouwe/Van Veldhoven (29984 nr. 481 was nr. 479). De voorzitter: Ik constateer dat de aanwezige leden van de fracties van de PVV de SGP het CDA en D66 voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Rouwe/Van Veldhoven (29984 nr. 480). De voorzitter: Ik constateer dat de aanwezige leden van de fracties van het CDA en D66 voor deze motie hebben gestemd en de aanwezige leden van de overige fracties ertegen zodat zij is verworpen.