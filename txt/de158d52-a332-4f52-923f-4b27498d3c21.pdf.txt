6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de ingediende moties bij de wetgevingsoverleggen over jaarverslag en slotwet van het ministerie van Economische Zaken en Klimaat (deel Landbouw Natuur en Visserij) en het Diergezondheidsfonds 2017 het jaarverslag Buitenlandse Handel en Ontwikkelingssamenwerking en het jaarverslag en slotwet van het ministerie van Buitenlandse Zaken voor het jaar 2017. Ook stel ik voor te stemmen over de aangehouden motieVan Nispen/Kuiken (34 015 nr. 139) en de ingediende moties bij het notaoverleg over de initiatiefnota van het lid Bisschop "De lidstaten weer aan het roer!" Aan de orde zijn de stemmingen. Voordat we gaan stemmen geef ik eerst de heer Emiel van Dijk namens de PVV het woord. De heer Emiel van Dijk (PVV): Dank u voorzitter. Bij punt 9 van de stemmingslijst de stemmingen over moties ingediend bij het wetgevingsoverleg over jaarverslag en slotwet van het ministerie van Defensie voor het jaar 2017 wens ik mijn motie op stuk nr. 9 aan te houden. De voorzitter: Op verzoek van de heer Emiel van Dijk stel ik voor zijn motie (34950-X nr. 9) aan te houden. Daartoe wordt besloten. De voorzitter: De heer Van der Lee namens GroenLinks. De heer Van der Lee (GroenLinks): Voorzitter. Ik wil ook graag een motie aanhouden bij agendapunt 11 namelijk de motie op stuk nr. 145 ingediend bij het wetgevingsoverleg over jaarverslag en slotwet van het ministerie van Economische Zaken en Klimaat voor het jaar 2017. De voorzitter: Op verzoek van de heer Van der Lee stel ik voor zijn motie (34775-XIII nr. 145) aan te houden. Daartoe wordt besloten. De heer Van Nispen (SP): Voorzitter. Ik wil ook graag een motie aanhouden bij agendapunt 22 namelijk de motie op stuk nr. 139 ingediend bij het VAO Kinderporno en kindermisbruik. Deze nadergewijzigde motie moeten we nog één keer wijzigen en dan komt die volgende week echt in stemming. De voorzitter: Oké. Dan gaan we volgens mij helemaal niet hierover stemmen want er was maar één motie — die van u de motie op stuk nr. 139 (31015) — en die wordt nu aangehouden. Dan ga ik naar de heer Voordewind namens de ChristenUnie. De heer Voordewind (ChristenUnie): De motie op stuk nr. 8 bij agendapunt 18 de stemmingen over moties ingediend bij het debat over de evaluatie van de Jeugdwet wil ik graag aanhouden. De voorzitter: Dan wordt motie van de heer Voordewind op stuk nr. 8 (34880) aangehouden. De heer Tony van Dijck. De heer Tony van Dijck (PVV): Voorzitter ik wil graag hoofdelijk stemmen over mijn motie op stuk nr. 8 over de Investeringsagenda bij agendapunt 17 de moties ingediend bij het debat over problemen bij het innen van belastingen. Ik heb die motie namelijk op verzoek van de coalitie een paar weken aangehouden en de coalitie vindt het ook heel belangrijk dat dit een groot project wordt. De voorzitter: Dan gaan we hoofdelijk stemmen over de motie op stuk nr. 8 (34950) van de heer Tony van Dijck. Dan gaan we nu stemmen.