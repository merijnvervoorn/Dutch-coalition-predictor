14 Stemming Wet betaalbare huur Stemming Wet betaalbare huur Aan de orde is de stemming in verband met het wetsvoorstel Wijziging van de Wet goed verhuurderschap Boek 7 van het Burgerlijk Wetboek de Uitvoeringswet huurprijzen woonruimte en enige andere wetten in verband met de regulering van huurprijzen en de bescherming van rechten van huurders (Wet betaalbare huur) (36496). (Zie vergadering van 24 april 2024.) De voorzitter: Ik proef een zekere recesstemming terwijl we nog een avond te gaan hebben. We gaan nu één stemming doen. Voordat we die stemming gaan doen: er is een verzoek binnengekomen van de heer De Groot over het afleggen van een stemverklaring. Namens de VVD gaat hij een stemverklaring afleggen. De heer Peter de Groot (VVD): Voorzitter. Ik leg deze stemverklaring mede namens de fractie van de BBB af. We hebben de afgelopen dagen flink gedebatteerd. Beide partijen VVD en BBB hebben aangegeven wel degelijk huurders te willen beschermen maar dat op een andere manier te willen doen dan met deze harde wetsingreep. Die wetsingreep is vanmiddag door amendementen nog wat sterker aangezet. Wij geloven dat het aanbod van huurwoningen zal dalen doordat minder mensen hun huizen willen verhuren en minder partijen huizen willen bouwen. Hierdoor zullen woningzoekenden nog verder in de knel komen en daarom zullen wij tegen deze wet stemmen. Dank u wel. De voorzitter: Dank u wel. Ook de heer Eerdmans wil graag nog een stemverklaring afleggen namens JA21. De heer Eerdmans (JA21): Voorzitter dank. JA21 ziet de worsteling van heel veel huurders die momenteel te veel betalen voor hun huurwoning. We zijn ons bewust van het feit dat panden die jaren geleden heel goedkoop zijn gekocht nu tegen veel te hoge prijzen in de vrije sector worden aangeboden. Dat heeft vele oorzaken die we vanavond helaas niet ook niet met deze wet gaan wegnemen. Tegelijkertijd heeft JA21 zorgen over de gevolgen van de wet voor de investeringsbereidheid en het bouwen van huizen het locked-ineffect woningen die uitgepond worden wat al gebeurt en natuurlijk de inbreuk die de wet onmiskenbaar heeft op het eigendomsrecht. Voorzitter. Wij zijn huiverig voor de gevolgen voor de woningmarkt. Hoog in ons partijvaandel staat het respect voor eigendom. Je hebt principes en je hebt vaste lasten in het leven. Uiteindelijk laten wij ons bij dit voorstel leiden door onze principes. Ik zal tegen deze wet stemmen.De voorzitter: Dank u wel. We gaan stemmen over de Wet betaalbare huur. De Kamer heeft vanmiddag al gestemd over de amendementen en de artikelen. We stemmen nu alleen nog over het wetsvoorstel zelf. In stemming komt het wetsvoorstel zoals op onderdelen gewijzigd door de aanneming van het amendement-De Hoop/Vedder (stuk nr. 45) het gewijzigde amendement-De Hoop (stuk nr. 41) het amendement-Grinwis/Vedder (stuk nr. 57) het amendement-Paternotte/Vedder (stuk nr. 44) het subamendement-Paternotte/Grinwis (stuk nr. 61) het gewijzigde amendement-Flach (stuk nr. 48) het nader gewijzigde amendement-De Hoop c.s. (stuk nr. 54) het gewijzigde amendement-Paternotte c.s. (stuk nr. 52) en het amendement-Grinwis c.s. (stuk nr. 56). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie het CDA en de PVV voor dit wetsvoorstel hebben gestemd en de leden van de overige fracties ertegen zodat het is aangenomen. (Geroffel op de bankjes) De voorzitter: Heel goed. We gaan nu kort schorsen en daarna gaan we verder met het debat over antisemitisme. De vergadering wordt enkele ogenblikken geschorst.