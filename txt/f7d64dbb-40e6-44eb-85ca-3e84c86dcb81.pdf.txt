30 Stemmingen Wijziging van de Wet BIG Aan de orde zijn de stemmingen in verband met het wetsvoorstel Wijziging van de Wet op de beroepen in de individuele gezondheidszorg in verband met de verbeteringen die worden doorgevoerd in het tuchtrecht alsmede verbeteringen ten aanzien van het functioneren van de wet (34629). (Zie vergadering van 19 april 2018.) In stemming komt het amendement-Van den Berg/Ellemeet (stuk nr. 13 I). De voorzitter: Ik constateer dat de leden van de fracties van de PvdA GroenLinks DENK 50PLUS D66 de SGP het CDA de ChristenUnie en FvD voor dit amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit amendement de overige op stuk nr. 13 voorkomende amendementen als aangenomen kunnen worden beschouwd. In stemming komt het amendement-Hijink/De Lange (stuk nr. 16). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor dit amendement hebben gestemd en de leden van de fractie van FvD ertegen zodat het is aangenomen. In stemming komt het gewijzigde amendement-Hijink (stuk nr. 9 I). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor dit gewijzigde amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement het andere op stuk nr. 9 voorkomende gewijzigde amendement als verworpen kan worden beschouwd. In stemming komt het wetsvoorstel zoals op onderdelen gewijzigd door de aanneming van de amendementen-Van den Berg/Ellemeet (stuk nrs. 13 I tot en met III) en het amendement-Hijink/De Lange (stuk nr. 16). De voorzitter: Ik constateer dat dit wetsvoorstel met algemene stemmen is aangenomen.