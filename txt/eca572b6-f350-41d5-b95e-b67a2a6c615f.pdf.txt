103 Stemmingen moties Jaarverslag ministerie van VWS 2019 Aan de orde zijn de stemmingen over moties ingediend bij het VSO Jaarverslag ministerie van VWS 2019 en rapport van de Algemene Rekenkamer "Resultaten verantwoordingsonderzoek 2019" (35470-XVI nr. 6) te weten: - de motie-Wörsdörfer/Renkema over concrete verbeteringen en aanpassingen in de toekomstige begroting jaarverslag en VWS-monitor (35470-XVI nr. 9); - de motie-Van den Berg over een nadere analyse van de bevindingen van de Algemene Rekenkamer (35470-XVI nr. 10). (Zie vergadering van heden.) De voorzitter: De motie-Van den Berg (35470-XVI nr. 10) is in die zin gewijzigd dat zij thans luidt: Motie De Kamer gehoord de beraadslaging constaterende dat de Algemene Rekenkamer in het verantwoordingsonderzoek over 2019 informatiebeveiliging en verouderde ICT-systemen wederom als onvolkomenheid heeft geduid; constaterende dat de minister in zijn reactie aangeeft dat hij de aanbevelingen ter harte neemt en in januari 2020 een nieuw draaiboek voor incidenten en datalekken heeft vastgesteld; verzoekt het Presidium te bevorderen dat de Algemene Rekenkamer een nadere analyse geeft van de bevindingen ten aanzien van de ICT-organisatie de ICT-systemen de processen en procedures ten aanzien van incidenten en datalekken alsmede het niveau van informatiebeveiliging; verzoekt het Presidium tevens te bevorderen dat de Algemene Rekenkamer tevens aangeeft of er voldoende opvolging is gegeven aan de eerdere aanbevelingen. en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 13 was nr. 10 (35470-XVI). Ik stel vast dat wij hier nu over kunnen stemmen. In stemming komt de motie-Wörsdörfer/Renkema (35470XVI nr. 9).De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van den Berg (35470-XVI nr. 13 was nr. 10). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol/Van Kooten-Arissen D66 de SGP het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de fractie van de VVD ertegen zodat zij is aangenomen.