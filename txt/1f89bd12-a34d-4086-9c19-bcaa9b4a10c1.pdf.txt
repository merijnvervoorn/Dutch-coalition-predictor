10 Stemmingen moties Landelijke onderwijsondersteunende activiteiten Aan de orde zijn de stemmingen over moties ingediend bij de behandeling van het wetsvoorstel Wet subsidiÃ«ring landelijke onderwijsondersteunende activiteiten te weten: - de motie-Bisschop over het pas in 2016 van kracht laten zijn van eisen voor alternatieve eindtoetsen (33558 nr. 11); - de motie-Bisschop over onderzoek naar het gemeenschappelijk gebruik van opgaven van het Cito (33558 nr. 12). (Zie vergadering van 11 juni 2013.) De voorzitter: De motie-Bisschop (33558 nr. 12) is in die zin gewijzigd dat zij thans luidt: Motie De Kamer gehoord de beraadslaging constaterende dat er momenteel aanbieders zijn die eindtoetsen ontwikkelen waarin geselecteerd wordt uit een bij het Cito ingekochte database van opgaven; overwegende dat het gezien het wetsvoorstel om een eindtoets wettelijk te verplichten in de rede ligt dat de opgaven die Stichting Cito als enig ontwikkelaar van de centrale eindtoets maakt zoveel mogelijk aan andere aanbieders ter beschikking worden gesteld aangezien hierdoor ook eenduidigheid tussen toetsen vergroot wordt; verzoekt de regering te onderzoeken of en hoe kan worden voorzien in het gemeenschappelijk gebruik van opgaven van Stichting Cito door andere aanbieders en ernaar te streven dat de kosten van de inkoop van opgaven bij het Cito voor aanbieders die daarvan gebruik willen maken geen wezenlijke belemmering vormen die de ontwikkeling van een alternatieve eindtoets zou kunnen verhinderen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 14 was nr. 12 (33558). Ik stel vast dat wij hier nu over kunnen stemmen. In stemming komt de motie-Bisschop (33558 nr. 11). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS GroenLinks de PvdD en de SP voor deze motie hebben gestemd en deaanwezige leden van de overige fracties ertegen zodat zij is verworpen. In stemming komt de gewijzigde motie-Bisschop (33558 nr. 14 was nr. 12). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS GroenLinks de PvdA en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.