14 Stemming motie Onderwijshuisvesting Aan de orde is de stemming over een motie ingediend bij de behandeling van het wetsvoorstel Wijziging van de Wet op het primair onderwijs de Wet op de expertisecentra en de Wet primair onderwijs BES te weten: - de motie-Ypma/Straus over renovatie verankeren in richtlijnen (33663 nr. 8). (Zie vergadering van 12 februari 2014.) De voorzitter: De motie-Ypma/Straus (33663 nr. 8) is in die zin gewijzigd dat zij thans is ondertekend door het lid Ypma en luidt: Motie De Kamer gehoord de beraadslaging constaterende dat tijdens het rondetafelgesprek over buitenonderhoud van scholen is gewezen op de onduidelijkheid over de verantwoordelijkheidsverdeling ten aanzien van renovatie; constaterende dat in 1997 (bij de voorgaande decentralisatie) het recht op renovatie bestond en dat in deze wetswijziging renovatie niet wordt geregeld; constaterende dat gelet op de hoge gemiddelde leeftijd van de onderwijsgebouwen de slechte functionaliteit en het hoge energieverbruik van schoolgebouwen renovatie uitkomst kan bieden voor het verlengen van de levensduur van schoolgebouwen; overwegende dat renovatie en de bijbehorende verantwoordelijkheidsverdeling in een richtlijn een plek dienen te krijgen; verzoekt de regering te bevorderen dat de VNG en de sectorraden overeenstemming bereiken over de verantwoordelijkheidsverdeling ten aanzien van renovatie en daarover een richtlijn opstellen en wanneer dit niet lukt als regering de verantwoordelijkheidsverdeling ten aanzien van renovatie in een richtlijn te verankeren en gaat over tot de orde van de dag. Deze gewijzigde motie is ondertekend door het lid Ypma. Naar mij blijkt wordt de indiening ervan voldoende ondersteund. Zij krijgt nr. 9 was nr. 8 (33663). Ik stel vast dat wij hier nu over kunnen stemmen. In stemming komt de gewijzigde motie-Ypma (33663 nr. 9 was nr. 8).De voorzitter: Ik constateer dat de aanwezige leden van de fracties van de SGP de ChristenUnie 50PLUS D66 GroenLinks en de PvdA voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.