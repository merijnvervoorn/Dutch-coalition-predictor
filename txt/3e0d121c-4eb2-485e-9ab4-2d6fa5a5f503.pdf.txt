21 Stemming motie Landbouw- en Visserijraad Aan de orde is de stemming over een aangehouden motie ingediend bij het VAO Landbouw- en Visserijraad d.d. 27 en 28 juni 2016 te weten: - de motie-Wassenberg over uitfaseren van de kooihuisvesting van konijnen (21501-32 nr. 931). (Zie vergadering van 22 juni 2016.) In stemming komt de motie-Wassenberg over uitfaseren van de kooihuisvesting van konijnen (21501-32 nr. 931). De voorzitter: Ik constateer dat de aanwezige leden van de fracties van de SP de PvdD GroenLinks D66 Klein Houwers en de PVV voor deze motie hebben gestemd en de aanwezige leden van de fracties van de PvdA Van Vliet 50PLUS de VVD de SGP de ChristenUnie het CDA en de Groep Bontes/Van Klaveren ertegen zodat zij is verworpen. Aan de orde zijn de stemmingen in verband met de Wijziging van de Wet op de kansspelen de Wet op de kansspelbelasting en enkele andere wetten in verband met het organiseren van kansspelen op afstand (33996). Mevrouw Van Toorenburg verzoekt om eerst te stemmen over haar moties op stuk nrs. 50 en 51 bij punt 18 van de stemmingslijst alvorens te stemmen over het wetsvoorstel en de overige moties. Over het wetsvoorstel gaan wij overigens donderdag stemmen zo hebben wij net besloten. We gaan nu dus eerst naar de moties op stuk nrs. 50 en 51.