6 Regeling van werkzaamheden De voorzitter: Aan de orde is een korte regeling van werkzaamheden. Ik stel voor toe te voegen aan de agenda van de Kamer: - het wetsvoorstel Regels voor het inzichtelijk maken van donaties ontvangen door maatschappelijke organisaties en tot het tegengaan van ondermijning door maatschappelijke organisaties alsmede tot wijziging van het Burgerlijk Wetboek de Handelsregisterwet 2007 en de Wet op de economische delicten in verband met het deponeren van de balans en de staat van baten en lasten door stichtingen (Wet transparantie maatschappelijke organisaties) (35646); - het wetsvoorstel Wijziging van Boek 2 van het Burgerlijk Wetboek en de Wet op het notarisambt in verband met de implementatie van Richtlijn (EU) 2019/2121 van het Europees Parlement en de Raad van 27 november 2019 tot wijziging van Richtlijn (EU) 2017/1132 met betrekking tot grensoverschrijdende omzettingen fusies en splitsingen (PbEU 2019 L 321/1) (de Wet implementatie richtlijn grensoverschrijdende omzettingen fusies en splitsingen) (36267). Ik stel voor toe te voegen aan de agenda: - het tweeminutendebat Voedselzekerheid en water (CD d.d. 23/05) met als eerste spreker het lid Teunissen van de Partij voor de Dieren; - het tweeminutendebat Staat van de volkshuisvesting (CD d.d. 23/05) met als eerste spreker het lid Eerdmans van JA21. Ik stel voor toestemming te verlenen voor het houden van de volgende wetgevings- c.q. notaoverleggen met stenografisch verslag: - aan de vaste commissie van Binnenlandse Zaken op maandag 12 juni 2023 van 10.00 uur tot 13.00 uur over Jaarverslag en slotwet Ministerie van Binnenlandse Zaken en Koninkrijksrelaties 2022 (36360-VII); - aan de vaste commissie voor Defensie op maandag 3 juli 2023 van 11.00 uur tot 14.00 uur over de initiatiefnota van het lid Stoffer over Europese en internationale defensiesamenwerking "Het heft in handen houden. Over de noodzaak van een fundamenteel debat over Europese en internationale defensiesamenwerking" (36310). Ik stel voor dinsdag 30 mei aanstaande ook te stemmen over de moties ingediend bij het notaoverleg Curriculum funderend onderwijs en masterplan basisvaardigheden. Op verzoek van de Groep Van Haga benoem ik in de vaste commissie voor Buitenlandse Handel en Ontwikkelingssamenwerking het lid Van Haga tot plaatsvervangend lid in de bestaande vacature. Overeenkomstig de voorstellen van de voorzitter wordt besloten.De voorzitter: Daarmee zijn we aan het einde gekomen van deze korte regeling van werkzaamheden. Dank voor uw aandacht.