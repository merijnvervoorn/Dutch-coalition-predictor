30 Stemmingen Media Aan de orde zijn de stemmingen over moties ingediend bij het debat over het onderdeel media van de begroting van het ministerie van Onderwijs Cultuur en Wetenschap voor het jaar 2013 te weten: - de motie-Bosma over zorg dragen voor het verdwijnen van islamitische programma's (33400-VIII nr. 34); - de motie-Bosma over tegengaan van beroepsverboden bij de publieke omroep (33400-VIII nr. 35); - de motie-Jasper van Dijk over het Mediafonds betrekken bij de verkenning door de regering (33400-VIII nr. 36); - de motie-Jasper van Dijk over het serieus in overweging nemen van het reddingsplan van het Metropole Orkest (33400-VIII nr. 37); - de motie-Jasper van Dijk over een visie op kwaliteitsjournalistiek (33400-VIII nr. 38); - de motie-Heerma/Segers over waarborgen van de onafhankelijkheid pluriformiteit en toegankelijkheid van het omroepbestel (33400-VIII nr. 39); - de motie-Heerma over waarborgen van de positie van Omrop Fryslân (33400-VIII nr. 40); - de motie-Heerma c.s. over het versterken van het zelfregulerend vermogen van de journalistiek (33400-VIII nr. 41); - de motie-Verhoeven over duidelijke kaders voor het afbakenen van de publieke taak (33400-VIII nr. 42); - de motie-Verhoeven/Bergkamp over de waarde van het Metropole Orkest voor de Nederlandse en internationale (muziek-) cultuur (33400-VIII nr. 45); - de motie-Segers/Heerma over de contouren van een eigentijdse regeling voor levensbeschouwelijke programmering (33400-VIII nr. 46); - de motie-Segers/Heerma over het verzorgen van specifiek aanbod op levensbeschouwelijk gebied door de publieke omroep (33400-VIII nr. 47). (Zie wetgevingsoverleg van 10 december 2012.) De voorzitter: Aangezien de motie-Bosma (33400-VIII nr. 35) de motie-Jasper van Dijk (33400-VIII nr. 37) en de motie-Heerma/Segers (33400-VIII nr. 39) zijn ingetrokken maken zij geen onderwerp van behandeling meer uit. De motie-Jasper van Dijk (33400-VIII nr. 36) is in die zin gewijzigd dat zij thans luidt: Motie De Kamer gehoord de beraadslaging overwegende dat het kabinet het Mediafonds wil opheffen; overwegende dat de NPO de financiering van documentaire en drama wil overnemen;verzoekt de regering de makers van documentaire en drama te betrekken bij de verkenning die de regering gaat uitvoeren inzake de toekomst van de publieke omroep en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 105 was nr. 36 (33400-VIII). De motie-Heerma (33400-VIII nr. 40) is in die zin gewijzigd (33400-VIII nr. 106) en nader gewijzigd dat zij thans luidt: Motie De Kamer gehoord de beraadslaging overwegende dat de regering voornemens is regionale en nationale omroepen meer te integreren; van mening dat Omrop Fryslân een bijzondere positie heeft in het waarborgen van de Friese taal als tweede rijkstaal; verzoekt de regering er bij de NPO en ROOS op aan te dringen dat ondanks de bezuinigingen bij de uitwerking nadrukkelijk rekening gehouden moet worden met de functies van zowel regionale calamiteitenzender als cultuurdrager; verzoekt de regering voorts om in bijzonder de speciale rol van Omrop Fryslân in het waarborgen van de Friese taal recht te doen bij de plannen voor de toekomst van regionale omroepen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 107 was nr. 40 (33400-VIII). De motie-Heerma c.s. (33400-VIII nr. 41) is in die zin gewijzigd en nader gewijzigd dat zij thans is ondertekend door de leden Heerma Van Dam en Segers en luidt: Motie De Kamer gehoord de beraadslaging van mening dat journalistiek onafhankelijk moet zijn en daarom niet onder overheidscontrole moet staan; overwegende dat de journalistieke sector daarom een zelfregulerend vermogen behoort te hebben om uitwassen zoals geconstateerd in Engeland bij News of the World te voorkomen; constaterende dat het draagvlak voor de Raad voor de Journalistiek vanuit de media zelf onder druk staat;verzoekt de regering in overleg te gaan met de sector om te bezien hoe het zelfregulerend vermogen van de journalistiek versterkt kan worden en de Kamer in 2013 hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 109 was nr. 108 (33400-VIII). De motie-Verhoeven (33400-VIII nr. 42) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat een sterke publieke omroep gebaat is bij een heldere kerntaak; overwegende dat dit ook bijdraagt aan het bewaken van een gelijk speelveld; verzoekt de regering duidelijke kaders op te stellen die de publieke taak zeker stellen en de publieke omroep aanzet tot scherpe keuzes; verzoekt de regering voorts hierover uiterlijk in het najaar van 2013 een brief naar de Kamer te sturen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 111 was nr. 110 (33400-VIII). Ik stel vast dat wij nu over de gewijzigde moties kunnen stemmen. De motie-Verhoeven/Bergkamp (33400-VIII nr. 45) is in die zin gewijzigd dat zij thans luidt: Motie De Kamer gehoord de beraadslaging overwegende dat het Metropole Orkest als grootste professionele pop- en jazzorkest ter wereld van grote waarde is voor de Nederlandse (muziek-)cultuur; overwegende dat het Metropole Orkest geen deel heeft uitgemaakt van de beoordelingsronde van de Raad voor Cultuur voor het advies "Slagen in Cultuur 2013–2017" en derhalve niet op cultureel-inhoudelijke gronden is beoordeeld; verzoekt de regering het Metropole Orkest op te nemen in de cultuurbegroting zodat vanaf 2017 het Metropole Orkest wordt meegenomen in de culturele basisinfra-structuur en een cultureel-inhoudelijke beoordeling kan plaatsvinden door de Raad van Cultuur en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 112 was nr. 45 (33400-VIII). De heer Verhoeven wenst zijn motie op stuk nr. 45 vervolgens in te trekken. (hilariteit) De voorzitter: U hebt wel hard gewerkt mijnheer Verhoeven! Maar anderen hebben dat ook gedaan zoals mijnheer Segers. De motie-Segers/Heerma (33400-VIII nr. 46) is in die zin gewijzigd dat zij thans luidt: Motie De Kamer gehoord de beraadslaging overwegende dat het wenselijk is dat er een eigentijdse regeling komt voor het programma-aanbod van de kleine levensbeschouwelijke omroepen (2.42-omroepen); verzoekt de regering in overleg met de NPO voor het najaar van 2013 de contouren van een eigentijdse regeling voor levensbeschouwelijke programmering bekend te maken en de NPO te vragen om bij de uitwerking in overleg te treden met de huidige 2.42-omroepen vertegenwoordigers van levensbeschouwelijke stromingen in Nederland de beoogde fusiepartners en andere omroepen die mede kunnen voorzien in media-aanbod op levensbeschouwelijk gebied voor de gehele Nederlandse bevolking en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 113 was nr. 46 (33400-VIII). Op verzoek van de heer Segers stel ik voor zijn gewijzigde motie (33400-VIII nr. 113 was nr. 46) aan te houden. Op verzoek van de heer Jasper van Dijk stel ik voor zijn gewijzigde motie (33400-VIII nr. 105 was nr. 36) aan te houden. Daartoe wordt besloten. De voorzitter: Aangezien de gewijzigde motie-Verhoeven/Bergkamp (33400-VIII nr. 112 was nr. 45) is ingetrokken maakt zij geen onderwerp van behandeling meer uit. In stemming komt de motie-Bosma (33400-VIII nr. 34).De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (33400-VIII nr. 38). De voorzitter: Ik constateer dat de aanwezige leden van de fracties van de PVV de ChristenUnie GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de nader gewijzigde motie-Heerma over de speciale rol van Omroep Friesland (33400-VIII nr. 107 was nr. 106). De voorzitter: Ik constateer dat de aanwezige leden van de fracties van het CDA de SGP de ChristenUnie de VVD 50PLUS D66 GroenLinks de PvdA de PvdD en de SP voor deze nader gewijzigde motie hebben gestemd – in het Nederlands of in het Fries – en de aanwezige leden van de fractie van de PVV ertegen zodat zij is aangenomen. In stemming komt de nader gewijzigde motie-Heerma c.s. (33400-VIII nr. 109 was nr. 108). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de nader gewijzigde motie-Verhoeven (33400-VIII nr. 111 was nr. 110). De voorzitter: Ik constateer dat de aanwezige leden van de fracties van de PVV de SGP de VVD 50PLUS D66 GroenLinks en de PvdD voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Segers/Heerma (33400-VIII nr. 47). De voorzitter: Ik constateer dat de aanwezige leden van de fracties van de SGP het CDA de ChristenUnie en de SP voor deze motie hebben gestemd en de aanwezige leden van de overige fracties ertegen zodat zij is verworpen.