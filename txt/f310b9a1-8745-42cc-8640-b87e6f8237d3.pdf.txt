3 Regeling van werkzaamheden De voorzitter: We hebben een korte regeling van werkzaamheden dus ik geef gelijk het woord aan de heer Wilders namens de PVV. De heer Wilders (PVV): Voorzitter dank u wel. Staat u mij toe dat ik u en alle anderen eerst een fijn en vooral gezond en vrij 2021 toewens. Voorzitter. De fracties van de PVV de Partij van de Arbeid en de SP hebben met z'n drieën het verzoek gedaan om voor deze regeling bij elkaar te komen omdat wij als drie fracties graag vandaag een debat willen over corona. Er is veel te bespreken van het afschalen van de reguliere zorg tot en met de dramatiek — zo zou ik dat bijna zeggen — rond het vaccinatiebeleid. Iedereen kan ook wel andere onderwerpen verzinnen. Het is belangrijk om daar deze week en wat ons betreft nu meteen na deze regeling als de meerderheid dat steunt over te debatteren met de minister van Volksgezondheid de minister voor Medische Zorg en natuurlijk de minister-president. De voorzitter: Wordt dit verzoek ondersteund? Ja. De heer Klaver en dan mevrouw Sazias. De heer Klaver (GroenLinks): Voorzitter van harte steun voor het debat. Mevrouw Sazias (50PLUS): Voorzitter. Mede namens 50PLUS wens ik iedereen een mooi nieuwjaar. Ik steun het verzoek maar ik wil wel graag vragen om wat meer spreektijd en dan het liefst zes minuten. De heer Azarkan (DENK): Steun voor het verzoek voorzitter. Het mag ook vijf minuten zijn van mij. De heer Pieter Heerma (CDA): Steun voor het verzoek. De heer Jetten (D66): Steun. Mevrouw Tellegen (VVD): Steun. De heer Van Haga (FvD): Steun.Mevrouw Van Kooten-Arissen (vKA): Van harte steun. De heer Segers (ChristenUnie): Iedereen een gezond en goed 2021 toegewenst. Steun voor het verzoek. De heer Van der Staaij (SGP): Voorzitter. Iedereen alle goeds toegewenst voor het nieuwe jaar. Van harte steun voor dit debat. De voorzitter: U ook. Dank u wel. Mevrouw Van Esch (PvdD): Als we allemaal gaan geef ik uiteraard ook nog even steun. De voorzitter: Dank u wel. Er is tussendoor ook nog een verzoek gedaan voor uitbreiding van de spreektijd. De heer Wilders (PVV): Dat lijkt mij prima voorzitter. De voorzitter: Vijf minuten. Daar was ik al bang voor. Dank u wel. U heeft brede steun. Ik ga zo schorsen maar ik heb eerst nog een korte mededeling. Op verzoek van de vaste commissie voor Europese Zaken stel ik voor om vandaag ook te stemmen over de moties ingediend bij het notaoverleg over de handels- en samenwerkingsovereenkomst EU-VK Verenigd Koninkrijk. Ik neem aan dat we dat aan het eind doen als we toch moeten gaan stemmen. Dit is op verzoek van de commissie dus ik neem aan dat daar een meerderheid voor is. Ik schors de vergadering voor enkele ogenblikken in afwachting van de minister-president de minister van VWS en de minister voor Medische Zorg. De vergadering wordt enkele ogenblikken geschorst.