42 Stemmingen motie SZW Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2013 (inclusief integratie en inburgering) te weten: - de motie-Heerma/Schouten over het participatiebudget (33400-XV nr. 44). (Zie vergadering van 13 december 2012.) De voorzitter: De motie-Heerma/Schouten (33400-XV nr. 44) is in die zin gewijzigd dat zij thans luidt: Motie De Kamer gehoord de beraadslaging overwegende dat gemeenten geconfronteerd worden met terugvordering van grote bedragen als het gaat om het participatiebudget; overwegende dat gemeenten geen gelegenheid wordt geboden om administratieve omissies of onzekerheden over de onrechtmatigheid te herstellen binnen een redelijke termijn zelfs als de gemeente kan aantonen dat het budget rechtmatig is besteed; overwegende dat de omvang van de terugvordering daardoor nu vaak niet in verhouding staat tot de omvang van het onrechtmatig besteedde budget of de geconstateerde administratieve omissie; verzoekt de regering in overleg met de VNG te onderzoeken of en hoe het terugvorderingsbeleid met betrekking tot het participatiebudget meer ruimte zou kunnen bieden voor proportionaliteit en de wet- en regelgeving daar indien nodig op aan te passen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 74 was nr. 44 (33400-XV). Ik stel vast dat wij hier nu over kunnen stemmen. In stemming komt de gewijzigde motie-Heerma/Schouten (33400-XV nr. 74 was nr. 44). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.