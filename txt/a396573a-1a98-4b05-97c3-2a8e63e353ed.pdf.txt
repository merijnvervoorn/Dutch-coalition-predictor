12 Stemming brief Herziening Dublinverordening Aan de orde is de stemming in verband met de brief van de vaste commissie voor Europese Zaken inzake de beëindiging van het parlementair behandelvoorbehoud zoals vastgelegd bij de EU-voorstellen: Herziening Dublinverordening COM (2016) 270 verordening tot herziening van EASO COM (2016) 271 en verordening tot herziening van EURODAC COM (2016) 272 (34482 nr. 2). De voorzitter: Ik stel voor conform het advies van de vaste commissie voor Europese Zaken te besluiten en het parlementair behandelvoorbehoud bij alle voorstellen formeel te beëindigen onder de aantekening dat de fractie van de PVV geacht wenst te worden tegen het voorstel te hebben gestemd. Daartoe wordt besloten.