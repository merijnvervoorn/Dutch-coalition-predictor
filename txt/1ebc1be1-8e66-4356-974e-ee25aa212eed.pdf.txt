7 Stemmingen moties Minimale beraadtermijn voor de afbreking van zwangerschappen Aan de orde zijn de stemmingen over moties ingediend bij de behandeling van het Voorstel van wet van de leden Paternotte Kuiken Ellemeet en Tellegen tot wijziging van Wet afbreking zwangerschap in verband met het afschaffen van de verplichte minimale beraadtermijn voor de afbreking van zwangerschappen te weten: - de motie-Westerveld/Ploumen over een uitwerking van het begrip "kwetsbaar" (35737 nr. 17); - de motie-Stoffer c.s. over een verdiepend onderzoek naar de redenen voor en ervaringen met abortussen (35737 nr. 18); - de motie-Stoffer c.s. over abortusklinieken verplichten de reden voor een abortus(verzoek) te registreren (35737 nr. 19); - de motie-Bikker c.s. over uitgewerkt beleid om het aantal abortussen en ongewenste zwangerschappen te verminderen (35737 nr. 20); - de motie-Hijink over abortuszorg in het ziekenhuis vrijstellen van het eigen risico (35737 nr. 22); - de motie-Ploumen c.s. over anticonceptie gratis ter beschikking stellen aan vrouwen (35737 nr. 23); - de motie-Van Houwelingen over abortus enkel toestaan tot en met 18 weken (35737 nr. 25); - de motie-Pouw-Verweij/Van der Plas over de vraag of aanpassingen van de richtlijnen nodig zijn (35737 nr. 26). (Zie vergadering van 2 februari 2022.) De voorzitter: De motie-Ploumen c.s. (35737 nr. 23) is in die zin gewijzigd dat zij thans is ondertekend door de leden Ploumen Westerveld Van der Plas en Hijink en luidt: Motie De Kamer gehoord de beraadslaging overwegende dat het kabinet voornemens is het aantal ongewenste zwangerschappen te verminderen; overwegende dat betaalbare anticonceptie een belangrijke rol speelt in het voorkomen van ongewenste zwangerschappen; overwegende dat uit de evaluatie van de Wet afbreking zwangerschap blijkt dat de hoge kosten van anticonceptie een drempel vormen voor vrouwen; overwegende dat het VN-Vrouwenverdrag anticonceptie voor de vrouw een "basisvoorziening" noemt;overwegende dat ook vrouwenorganisaties in Nederland pleiten voor gratis anticonceptie voor alle vrouwen; verzoekt de regering anticonceptie gratis ter beschikking te stellen aan vrouwen dan wel op te nemen in het basispakket en gaat over tot de orde van de dag. Zij krijgt nr. 28 was nr. 23 (35737). Ik stel vast dat wij hier nu over kunnen stemmen. Mevrouw Pouw-Verweij heeft verzocht om eerst te stemmen over alle moties alvorens te stemmen over de ingediende amendementen en het wetsvoorstel. Dan geef ik het woord aan mevrouw Pouw-Verweij van JA21 voor haar stemverklaring. Mevrouw Pouw-Verweij (JA21): Dank u wel voorzitter. Een stemverklaring namens de fractie JA21 en het lid Omtzigt over de motie-Van Houwelingen op stuk nr. 25. Wij zijn er heel erg voor dat er een goede inhoudelijke gedegen discussie komt over de termijn van abortus waarbij we ons graag laten informeren door allerlei mensen uit het veld gynaecologen medischethici noem het allemaal maar op. Maar die discussie moet wel plaatsvinden. Dat debat heeft nu niet plaatsgevonden en om dan per motie de termijn te wijzigen gaat ons te kort door de bocht zeker als het op basis van één voorbeeld gebeurt een voorbeeld dat ook niet klopt. Ik heb de casus uitgezocht. De levensvatbaarheid ligt nog steeds bij 22 weken niet bij 19. Dus daarom zullen wij tegenstemmen. De voorzitter: Dank u wel mevrouw Pouw-Verweij. In stemming komt de motie-Westerveld/Ploumen (35737 nr. 17). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD Lid Omtzigt het CDA JA21 BBB en Groep Van Haga voor deze motie hebben gestemd en de leden van de fracties van de SGP de PVV en FVD ertegen zodat zij is aangenomen. In stemming komt de motie-Stoffer c.s. (35737 nr. 18). De voorzitter: Ik constateer dat de leden van de fracties van DENK de ChristenUnie de SGP Lid Omtzigt JA21 BBB de PVV en FVD voor deze motie hebben gestemd en de leden van de fracties van de SP GroenLinks Volt de PvdA de PvdD Fractie Den Haan D66 de VVD het CDA en Groep Van Haga ertegen zodat zij is verworpen. In stemming komt de motie-Stoffer c.s. (35737 nr. 19).De voorzitter: Ik constateer dat de leden van de fracties van DENK de ChristenUnie de SGP Lid Omtzigt JA21 BBB de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bikker c.s. (35737 nr. 20). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor deze motie hebben gestemd en de fractie van BIJ1 ertegen zodat zij is aangenomen. Ik zei eerst dat de motie met algemene stemmen is aangenomen maar ik hoor dat BIJ1 niet meestemde. Dus niet met algemene stemmen maar de motie is wel aangenomen. Extra zendtijd voor BIJ1 zeg ik dan maar. In stemming komt de motie-Hijink (35737 nr. 22). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan Lid Omtzigt JA21 BBB en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Ploumen c.s. (35737 nr. 28 was nr. 23). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan Lid Omtzigt JA21 BBB en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Houwelingen (35737 nr. 25). De voorzitter: Ik constateer dat de leden van de fracties van de ChristenUnie de SGP en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Pouw-Verweij/Van der Plas (35737 nr. 26). De voorzitter: Ik constateer dat de leden van de fracties van de SP GroenLinks BIJ1 DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen. Mevrouw Simons van BIJ1.Mevrouw Simons (BIJ1): Dank u voorzitter. Ik zou graag in de Handelingen vermeld zien dat BIJ1 geacht wenst te worden voor de motie op stuk nr. 17 te hebben gestemd. De voorzitter: Dank u wel. We zullen dit opnemen in de Handelingen. Meneer Bontenbal CDA. De heer Bontenbal (CDA): Het ging heel snel maar bij de moties op stukken nrs. 18 en 19 hebben wij wel onze hand opgestoken. Dus wij zijn daarvoor. De voorzitter: Dank u wel. We zullen dit in de Handelingen opnemen.