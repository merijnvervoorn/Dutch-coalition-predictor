14 Stemmingen overige moties Ten onrechte ingevorderde kinderopvangtoeslagen Aan de orde zijn de stemmingen over moties ingediend bij het debat over de CAF 11-zaak over ten onrechte ingevorderde kinderopvangtoeslagen te weten: - de motie-Omtzigt c.s. over het zonder tegenwerking recht halen door ouders (31066 nr. 551); - de motie-Omtzigt c.s. over misstanden melden bij een onafhankelijke instantie (31066 nr. 552); - de motie-Snels over een parlementaire ondervraging over het ontstaan van de institutionele vooringenomenheid (31066 nr. 555); - de motie-Snels c.s. over voor het kerstreces een brief over hoe de uitvoering bij de Belastingdienst wordt aangepast (31066 nr. 556); - de motie-Van Otterloo over een parlementaire ondervraging naar het Belastingdienst-debacle (31066 nr. 557); - de motie-Bruins/Van Weyenberg over varianten waarbij het toeslagenstelsel verdwijnt (31066 nr. 558); - de motie-Van Kooten-Arissen over directe financiering van kinderopvang alsnog introduceren (31066 nr. 559); - de motie-Lodders/Van Weyenberg over het doorbreken van de gesloten bestuurscultuur bij de Belastingdienst (31066 nr. 560); - de motie-Van Raan over georganiseerde inspraak in de vormgeving van de schadevergoeding (31066 nr. 562); - de motie-Van Raan over de minister-president in gesprek laten gaan met de getroffen ouders (31066 nr. 563); - de motie-Van Raan over de status "fraudeur" zo snel mogelijk verwijderen uit de systemen (31066 nr. 564). (Zie vergadering van 4 december 2019.) De voorzitter: Op verzoek van de heer Snels stel ik voor zijn motie (31066 nr. 555) aan te houden. Op verzoek van de heer Van Otterloo stel ik voor zijn motie (31066 nr. 557) aan te houden. Daartoe wordt besloten. De voorzitter: De motie-Van Raan (31066 nr. 562) is in die zin gewijzigd dat zij thans luidt: Motie De Kamer gehoord de beraadslaging constaterende dat ouders of anderen die in aanmerking komen voor een schadevergoeding onrechtmatig behandeld zijn door de Belastingdienst;constaterende dat het niet redelijk is dat voor ouders of anderen indien ze het niet eens zijn met de schadevergoeding wederom als enige optie de gang naar de rechter overblijft; verzoekt de regering ouders of anderen die in aanmerking komen voor schadevergoeding georganiseerd een gepaste vorm van inspraak te geven in de vormgeving van de schadevergoeding en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 565 was nr. 562 (31066). Ik stel vast dat wij hier nu over kunnen stemmen. In stemming komt de motie-Omtzigt c.s. (31066 nr. 551). De voorzitter: Ik constateer dat deze motie met algemene stemmen is aangenomen. In stemming komt de motie-Omtzigt c.s. (31066 nr. 552). De voorzitter: Ik constateer dat deze motie met algemene stemmen is aangenomen. In stemming komt de motie-Snels c.s. (31066 nr. 556). De voorzitter: Ik constateer dat deze motie met algemene stemmen is aangenomen. In stemming komt de motie-Bruins/Van Weyenberg (31066 nr. 558). De voorzitter: Ik constateer dat deze motie met algemene stemmen is aangenomen. In stemming komt de motie-Van Kooten-Arissen (31066 nr. 559). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Lodders/Van Weyenberg (31066 nr. 560). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de gewijzigde motie-Van Raan (31066 nr. 565 was nr. 562). De voorzitter: Ik constateer dat de leden van de fracties van de SP GroenLinks de PvdD DENK Van Kooten-Arissen 50PLUS de SGP en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (31066 nr. 563). De voorzitter: Ik constateer dat deze motie met algemene stemmen is aangenomen. In stemming komt de motie-Van Raan (31066 nr. 564). De voorzitter: Ik constateer dat deze motie met algemene stemmen is aangenomen. De heer Omtzigt. De heer Omtzigt (CDA): Voorzitter. Ik zou graag spoedig een reactie ontvangen over hoe de moties op de stukken nrs. 551 en 552 worden uitgevoerd. Bij de motie op stuk nr. 552 worden twee onafhankelijke personen aangesteld waarschijnlijk oudrechters waarbij mensen kunnen zeggen dat wetten overtreden zijn. Ik zou graag zo snel mogelijk een voorstel daartoe zien verschijnen inclusief de regels waaronder ze zullen werken. Denk aan vertrouwelijkheid en aan de regel dat je je daar kunt melden als je bij de Belastingdienst werkt maar ook als je daar niet werkt. De voorzitter: Ik stel voor het stenogram van dit deel van de vergadering door te geleiden naar het kabinet. De heer Van Raan. De heer Van Raan (PvdD): Voorzitter. Bij de motie op stuk nr. 563 — mede dankzij het goede voorwerk van de SP en het CDA — zie ik graag deze week nog een brief van de minister-president over hoe hij nog vóór de kerst in gesprek gaat met alle getroffen ouders. Dat kunnen ook meerdere gesprekken zijn. Hoe gaat hij dat vormgeven? Wellicht moet hij het stadion van FC Den Haag afhuren om alle ouders te spreken. Maar dit dus graag vóór de kerst. Dank u wel. De voorzitter: Dank u wel voor de suggestie. Ik stel voor het stenogram van dit deel van de vergadering door te geleiden naar het kabinet.