37 Stemmingen moties Europese top van 15 en 16 december 2016 Aan de orde zijn de stemmingen over moties ingediend bij het debat over de uitkomsten van de Europese top van 15 en 16 december 2016 te weten: - de motie-Beertema over het opzeggen van het vertrouwen in de minister-president (21501-20 nr. 1178); - de motie-Ouwehand over tegen de voorgestelde criteria voor hormoonverstorende stoffen stemmen (21501-20 nr. 1179); - de motie-Ouwehand over een parlementair voorbehoud maken bij de stemming over de gewijzigde Europese criteria voor hormoonverstorende stoffen (21501-20 nr. 1180). (Zie vergadering van heden.) De voorzitter: Ik geef gelegenheid tot het afleggen van een stemverklaring vooraf. De heer Krol (50PLUS): Mevrouw de voorzitter. Mijn fractie heeft indertijd voor het associatieverdrag met Oekraïne gestemd. Daarover was mijn partij verdeeld maar zij heeft altijd gezegd dat zij zich zou neerleggen bij de uitslag van het referendum. In het verkiezingsprogramma van mijn partij staat immers dat we met referenda de burger meer invloed willen geven. De heer Segers verwoordde dat uitstekend. Het gevolg daarvan is dat 50PLUS de PVV-motie zal steunen. In stemming komt de motie-Beertema (21501-20 nr. 1178). De voorzitter: Ik constateer dat de aanwezige leden van de fracties van de SP de PvdD 50PLUS Monasch de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (21501-20 nr. 1179). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk en Monasch voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (21501-20 nr. 1180). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS deGroep Kuzu/Öztürk Monasch de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. We zijn hiermee gekomen aan het einde van de stemmingen. Ik sluit de vergadering.