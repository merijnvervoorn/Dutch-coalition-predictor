8 Stemmingen Wet ongewenste zeggenschap telecommunicatie Aan de orde is de stemming in verband met het wetsvoorstel Wijziging van de Telecommunicatiewet met betrekking tot ongewenste zeggenschap in telecommunicatiepartijen (Wet ongewenste zeggenschap telecommunicatie) (35153). (Zie wetgevingsoverleg van 20 april 2020.) In stemming komt het nader gewijzigde amendementWeverling c.s. (stuk nr. 26). De voorzitter: Ik constateer dat de leden van de fracties van Krol/Van Kooten-Arissen de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en Van Haga voor dit nader gewijzigde amendement hebben gestemd en de leden van de overige fracties ertegen zodat het is aangenomen. In stemming komt het amendement-Van den Berg/Bruins (stuk nr. 15). De voorzitter: Ik constateer dat de leden van de fracties van Krol/Van Kooten-Arissen de PvdA GroenLinks de PvdD DENK 50PLUS D66 de VVD de SGP het CDA de ChristenUnie de PVV FvD en Van Haga voor dit amendement hebben gestemd en de leden van de fractie van de SP ertegen zodat het is aangenomen. In stemming komt het amendement-Weverling c.s. (stuk nr. 12). De voorzitter: Ik constateer dat dit amendement met algemene stemmen is aangenomen. In stemming komt het amendement-Van den Berg/Baudet (stuk nr. 10). De voorzitter: Ik constateer dat dit amendement met algemene stemmen is aangenomen. Mevrouw Van Esch (PvdD): Excuses voorzitter. Wij waren nog even in conclaaf. Aangezien onze motie op stuk nr. 333 in het vorige blok is aangenomen vragen wij een brief van de regering over hoe deze nog binnen een week zal worden uitgevoerd. De voorzitter: Ik stel voor om het stenogram van dit deel van de vergadering door te geleiden naar het kabinet.In stemming komt het wetsvoorstel zoals op onderdelen gewijzigd door de aanneming van het nader gewijzigde amendement-Weverling c.s. (stuk nr. 26) het amendementVan den Berg/Bruins (stuk nr. 15) het amendementWeverling c.s. (stuk nr. 12) en het amendement-Van den Berg/Baudet (stuk nr. 10). De voorzitter: Ik constateer dat dit wetsvoorstel met algemene stemmen is aangenomen.