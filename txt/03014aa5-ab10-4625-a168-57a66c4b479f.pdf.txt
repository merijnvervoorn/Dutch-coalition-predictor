3 Vragenuur Aan de orde is het mondelinge vragenuur overeenkomstig artikel 136 van het Reglement van Orde. Vragen van het lid Fritsma aan de staatssecretaris van Veiligheid en Justitie over het bericht dat de gemeente Amsterdam niet mee wil werken aan de strafbaarstelling van illegaliteit. De heer Fritsma (PVV): Voorzitter. Als vreemdelingen zijn uitgeprocedeerd of illegaal in Nederland zijn moeten zij zo snel mogelijk terugkeren naar het land van herkomst. Dat moet voor iedereen duidelijk zijn. Helaas wordt de gemeente Amsterdam gerund door na√Øeve linkse bestuurders die dat niet snappen. Voor PvdA-burgemeester Van der Laan maakt het niet uit of je een echte vluchteling bent of niet je mag gewoon blijven. Ook al hebben vreemdelingen vele IND-beslissingen en rechterlijke uitspraken aan hun laars gelapt de gemeente Amsterdam staat voor ze klaar om te helpen met het omzeilen van de vertrekplicht. Die gemeente doet er werkelijk alles aan om illegalen hier te houden bijvoorbeeld door opvang te regelen maar ook door niet mee te werken aan de strafbaarstelling van illegaal verblijf. Dat laatste voornemen kwam gisteren in het nieuws. De PVV vindt deze houding van de gemeente Amsterdam verschrikkelijk. Wij vinden het ook verschrikkelijk dat deze VVD-staatssecretaris van het generaal pardon het gewoon laat gebeuren. Hij deed niets aan het Amsterdamse tentenkamp hij deed ook niets toen Amsterdam bestaande afspraken aan de laars lapte door opvang voor uitgeprocedeerden te regelen en nu de strafbaarstelling van illegaliteit door Amsterdam getorpedeerd wordt is het weer stil. Hoelang laat deze VVD-staatssecretaris van het generaal pardon nog over zich heen lopen door de gemeente Amsterdam moeten we ons echt afvragen. De voorzitter: Het is gewoon een staatssecretaris van Nederland. De heer Fritsma (PVV): Voor de PVV is de maat echt vol. Daarom eis ik van het kabinet dat de gemeente Amsterdam eindelijk een keer wordt aangepakt door middel van een duidelijke sanctie bijvoorbeeld een fikse korting op het Gemeentefonds. Graag een reactie. De voorzitter: Dank u wel. Excuses dat ik er doorheen sprak maar het is echt zo dat hier een dienaar van de Kroon zit. Hij zit hier nu niet namens een partij. Ik geef het woord aan de staatssecretaris voor Veiligheid en Justitie. Staatssecretaris Teeven: Voorzitter. Ik dank de heer Fritsma voor zijn altijd zeer genuanceerde vragen. Nu het antwoord daarop. Nee ik ben niet voornemens de gemeente Amsterdam aan te pakken zoals de heer Fritsma vraagt. Dat kan ik ook niet. Dat heb-ben we al bij de begrotingsbehandeling met elkaar gewisseld. Ik heb die mogelijkheid niet. Ik wijs er overigens op dat het paspoort dat gisteren is gelanceerd en dat Amsterdam nu ter beschikking stelt van vreemdelingen niets nieuws is maar er in 2011 al was. Zij stellen dat digitaal ter beschikking. De heer Fritsma zegt dat Amsterdam niet meewerkt aan het strafbaar stellen van illegaliteit maar dat gebeurt niet in de gemeente Amsterdam maar dat gaan we bespreken in beide Kamers van het parlement en daar gaan we een oordeel over vormen. De handhaving van strafbaarstellingen gebeurt ook niet door de gemeente Amsterdam maar door het Openbaar Ministerie. De minister en ik kijken daar beiden regelmatig naar zoals de heer Fritsma ongetwijfeld weet. Ik heb kennisgenomen van de opvattingen in de gemeente Amsterdam zoals ik daar altijd graag kennis van neem want het is een mooie stad waar heel verstandige dingen worden gezegd en soms wat minder verstandige maar dat laat ik aan ieders eigen verantwoordelijkheid over. Het kabinet gaat door met het strafbaar stellen van illegalen. De heer Fritsma (PVV): De staatssecretaris heeft kennisgenomen van de opvatting van de gemeente Amsterdam dat is precies het antwoord dat zij in Amsterdam willen horen namelijk dat de staatssecretaris helemaal niets doet dat de staatssecretaris niet met een sanctie komt zodat zij gewoon hun gang kunnen blijven gaan. Het is niet nieuw dat de gemeente Amsterdam het vreemdelingenbeleid saboteert. Ik heb al gewezen op de opvang van uitgeprocedeerden. De gemeente gaat daarmee door terwijl jaren geleden al is afgesproken dat het niet mag. Nu zegt de gemeente Amsterdam hoe dan ook niet mee te werken aan de strafbaarstelling van illegaal verblijf en de staatssecretaris neemt kennis van die opvatting. Het is tekenend voor het kabinet-Rutte II dat het illegalen op stage stuurt in plaats van hen uit te zetten. Het is tekenend voor het kabinet-Rutte II dat uitgeprocedeerden niet aan hun vertrekplicht worden gehouden maar een generaal pardon krijgen. Ik verwacht echt meer daadkracht van deze staatssecretaris want hij moet inderdaad het vreemdelingenbeleid handhaven. Nogmaals: hoe wordt de gemeente Amsterdam aangepakt? De gemeente Amsterdam lacht deze staatssecretaris immers gewoon uit. Deze staatssecretaris wordt gekleineerd door de gemeente Amsterdam. Hoe gaat de staatssecretaris dat tegen? Nogmaals: met welke maatregelen met welke sanctie komt de staatssecretaris? Staatssecretaris Teeven: Ik kom met een voorstel naar de ministerraad om illegaliteit strafbaar te stellen en daarna kom ik daarmee naar de Kamer. We zijn nu bezig met de afronding van dat voorstel. Dat zal de Kamer dus binnenkort bereiken. Wat de gemeente Amsterdam betreft: ik denk dat een lokale bestuurslaag zoals de voorgaande spreker van de zijde van het kabinet al zei eigen verantwoordelijkheden heeft. Als een lokale bestuurslaag zich wil uitlaten over verantwoordelijkheden waar zij niet over gaat mag dat wel van mij maar zij gaat daar doodeenvoudig niet over. Dat weet de heer Fritsma en dat weet ik. Ik kan daar natuurlijk heel druk en heel emotioneel van worden maar ik kan ook rustig mijn werk blijven doen en proberen om dat te doen wat niet is gelukt in een kabinet dat werd gesteund door de PVV namelijk het strafbaar stellen van illegaliteit.Teeven De heer Fritsma (PVV): Met alle respect wat deze staatssecretaris zegt is onzin. De gemeente Amsterdam gaat er natuurlijk wel over. De burgemeester van Amsterdam moet ook de politie aansturen en de politie moet illegalen van straat halen. Daar is ook een taakstelling voor bedacht en daar moet de gemeente Amsterdam zich aan houden. De gemeente Amsterdam zegt echter dat zij dat niet doet. Het is duidelijk: de staatssecretaris is niet van plan om op te treden. Dat vind ik uiterst teleurstellend. Ik vind het ook jammer dat deze staatssecretaris zo in de tang van de PvdA zit dat zelfs PvdA-gemeentebesturen deze staatssecretaris de baas zijn. Daar kan ik het bij laten. Staatssecretaris Teeven: Ik heb geen vraag meer gehoord van de heer Fritsma. Ik laat het dus ook hierbij. Mevrouw Van Tongeren (GroenLinks): Deelt de staatssecretaris de mening van GroenLinks dat het heel goed is om ervoor te zorgen dat illegalen mensen zonder papieren op de hoogte zijn van hun rechten als zij in Nederland zijn? Staatssecretaris Teeven: Het is heel goed als mensen die zonder papieren in Nederland zijn op de hoogte zijn van hun plicht om het land te verlaten als zij uitgeprocedeerd zijn en ook van hun rechten als zij nog niet uitgeprocedeerd zijn. Als dat de vraag van mevrouw Van Tongeren is deelt de staatssecretaris die mening: het gaat in dit land om rechten en plichten. De voorzitter: Ik dank de staatssecretaris voor zijn komst naar de Kamer. Staatssecretaris Teeven: Graag gedaan.