29 Stemmingen moties Arbeidsmarktbeleid Aan de orde zijn de stemmingen over moties ingediend bij het VAO Arbeidsmarktbeleid te weten: - de motie-Klein over langer doorwerken voor oudere werknemers (29544 nr. 482); - de motie-Klein over bestrijding van werkloosheid onder 50-plussers (29544 nr. 483); - de motie-De Graaf over niet afschaffen van verplichting tot tewerkstellingsvergunning voor Roemenen en Bulgaren (29544 nr. 484); - de motie-De Graaf over geen stageplaatsen voor illegalen (29544 nr. 485); - de motie-Ulenbelt over onderzoek naar het voorkomen van onderbetaling en schending van arbeidsrecht bij stages (29544 nr. 487). (Zie vergadering van 14 november 2013.) De voorzitter: De motie-Klein (29544 nr. 483) is in die zin gewijzigd dat zij thans luidt: Motie De Kamer gehoord de beraadslaging constaterende dat het bestaande beleid ter bestrijding van werkloosheid onder 50-plussers zoals de netwerkbijeenkomsten en inspiratiedagen zich alleen richt tot de werkzoekenden; constaterende dat ook het recent gelanceerde Actieplan 55plus Werkt zich wederom alleen maar richt op de werkzoekenden; overwegende dat oudere werkzoekenden een enorme bereidheid hebben te gaan werken maar gehinderd worden door oorzaken waar zij weinig tot geen invloed op hebben zoals onjuiste beeldvorming en het gebrek aan beleid bij werkgevers gericht op vergrijzing op de werkvloer; verzoekt de regering in het kader van de bestrijding van de werkloosheid onder 50-plussers eveneens effectieve maatregelen te ontwikkelen gericht op werkgevers naast de maatregelen gericht op werkzoekende 50-plussers en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 489 was nr. 483 (29544). In stemming komt de motie-Klein (29544 nr. 482).De voorzitter: Ik constateer dat de aanwezige leden van de fracties van 50PLUS en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Klein (29544 nr. 489 was nr. 483). De voorzitter: Ik constateer dat de aanwezige leden van de fracties van de ChristenUnie 50PLUS en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Graaf (29544 nr. 484). De voorzitter: Ik constateer dat de aanwezige leden van de fracties van de PVV Bontes de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Graaf (29544 nr. 485). De voorzitter: Ik constateer dat de aanwezige leden van de fracties van de PVV en Bontes voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ulenbelt (29544 nr. 487). De voorzitter: Ik constateer dat de aanwezige leden van de fracties van de ChristenUnie 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.