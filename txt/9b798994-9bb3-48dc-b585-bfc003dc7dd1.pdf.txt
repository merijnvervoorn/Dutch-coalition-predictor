16 Stemmingen overige moties Wet Huis voor klokkenluiders Aan de orde zijn de stemmingen over moties ingediend bij de behandeling van het Voorstel van Wet Huis voor klokkenluiders te weten: - de motie-Litjens over een klokkenluidersregeling in de private sector (33258 nr. 22); - de motie-Tanamal c.s. over aandachtspunten voor de wetsevaluatie (33258 nr. 23). (Zie vergadering van 11 december 2013.) De voorzitter: Aangezien de motie-Litjens (33258 nr. 22) is ingetrokken maakt zij geen onderwerp van behandeling meer uit. In stemming komt de motie-Tanamal c.s. (33258 nr. 23). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de VVD ertegen zodat zij is aangenomen.