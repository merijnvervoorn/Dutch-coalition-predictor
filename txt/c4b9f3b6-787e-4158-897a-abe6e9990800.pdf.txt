Aan de orde zijn de stemmingen over moties ingediend bij het debat over Q-koorts te weten: - de motie-Dijkgraaf c.s. over opheffen van het fokverbod voor jaarlingen die in 2010 besmet zijn verklaard (28286 nr. 431); - de motie-Dijkgraaf/Wiegman-van Meppelen Scheppink over opheffen van het fokverbod voor jaarlingen op besmette melkschapenbedrijven (28286 nr. 432); - de motie-Dijkgraaf/Wiegman-van Meppelen Scheppink over het fokverbod voor jaarlingen (28286 nr. 433); - de motie-Ormel c.s. over een plan van aanpak ter bestrijding van Q-koorts (28286 nr. 434). (Zie vergadering van heden.) In stemming komt de motie-Dijkgraaf c.s. (28286 nr. 431) De voorzitter: Ik constateer dat de aanwezige leden van de fracties van de VVD de ChristenUnie de SGP het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Dijkgraaf/Wiegman-van Meppelen Scheppink (28286 nr. 432). De voorzitter: Ik constateer dat de aanwezige leden van de fracties van de VVD de ChristenUnie de SGP en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Dijkgraaf/Wiegman-van Meppelen Scheppink (28286 nr. 433). De voorzitter: Ik constateer dat de aanwezige leden van de fracties van de VVD de ChristenUnie de SGP en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ormel c.s. (28286 nr. 434). De voorzitter: Ik constateer dat de aanwezige leden van de fracties van de SP de PvdA GroenLinks D66 de VVD de ChristenUnie de SGP het CDA en de PVV voor deze motie hebben gestemd en de aanwezige leden van de fractie van de PvdD ertegen zodat zij is aangenomen.Aan de orde is de behandeling van: - het advies van de commissie voor de Rijksuitgaven inzake het EU-voorstel Richtlijn seizoensarbeiders COM(2010)379 (32452). De voorzitter: Ik stel voor conform het advies van de vaste commissies voor Justitie en voor Europese Zaken te besluiten en de regering te verzoeken een parlementair behandelvoorbehoud te laten vastleggen. Daartoe wordt besloten.Aan de orde is de stemming over een motie ingediend bij het debat over het Besluit slaag/ zakregeling in het voortgezet onderwijs met betrekking tot dyslexie en dyscalculie te weten: - de motie-Slob/Dijkgraaf over uitvoeringseisen tot het moment van definitieve besluitvorming (32463 nr. 2). (Zie vergadering van heden.) De voorzitter: Ik constateer dat de aanwezige leden van de fracties van de ChristenUnie en de SGP voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele ogenblikken geschorst.