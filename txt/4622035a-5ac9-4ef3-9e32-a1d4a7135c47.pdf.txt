16 Stemmingen moties Landbouw- en Visserijraad van 16 april 2018 Aan de orde zijn de stemmingen over moties ingediend bij het VSO Landbouw- en Visserijraad van 16 april 2018 te weten: - de motie-Ouwehand over een Europees verbod op het houden van kwartels (21501-32 nr. 1105); - de motie-Grashoff over GLB-betalingen koppelen aan streefdoelen voor duurzaamheid en dierenwelzijn (2150132 nr. 1106); - de motie-Futselaar over de GLB-gelden voor vergroening (21501-32 nr. 1107). (Zie vergadering van 17 mei 2018.) De voorzitter: Op verzoek van mevrouw Ouwehand stel ik voor haar motie (21501-32 nr. 1105) aan te houden. Daartoe wordt besloten. De voorzitter: De motie-Futselaar (21501-32 nr. 1107) is in die zin gewijzigd dat zij thans luidt: Motie De Kamer gehoord de beraadslaging overwegende dat verschillende Europese natuurorganisaties waaronder het European Environmental Bureau hun zorgen hebben geuit over de huidige voorstellen van de Europese Commissie met betrekking tot een nieuw gemeenschappelijk landbouwbeleid (GLB); constaterende dat specifieke zorg is het voornemen om af te stappen van de minimumgrens van 30% van de GLBgelden voor vergroening en klimaatmaatregelen; constaterende dat de regering zich meerdere malen heeft uitgesproken voor vergroening van het GLB; verzoekt de regering om in ieder geval niet akkoord te gaan met het wegvallen van 30% van de GLB-gelden voor directe betalingen die voor vergroeningen bestemd zijn en zich in te zetten voor een juist hoger percentage en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1108 was nr. 1107 (21501-32). Ik stel vast dat wij hier nu over kunnen stemmen.In stemming komt de motie-Grashoff (21501-32 nr. 1106). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Futselaar (2150132 nr. 1108 was nr. 1107). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze gewijzigde motie hebben gestemd en de leden van de overige fracties ertegen zodat zij is verworpen.