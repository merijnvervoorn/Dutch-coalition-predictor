17 Regeling van werkzaamheden De voorzitter: Ik stel aan de Kamer voor in te stemmen met het volgende schema voor de begrotingsbehandeling in het najaar 2015: - op 16 en 17 september: de Algemene Politieke Beschouwingen; - de week van 29 september tot en met 1 oktober: de Algemene Financiële Beschouwingen; - de week van 6 tot en met 8 oktober: Koninkrijksrelaties en Wonen en Rijksdienst; - de week van 13 tot en met 15 oktober: Algemene Zaken de Koning en Economische Zaken (deel Economie en Innovatie); - de week van 27 tot en met 29 oktober: Onderwijs Cultuur en Wetenschap en Infrastructuur en Milieu; - de week van 3 tot en met 5 november: Volksgezondheid Welzijn en Sport en Economische Zaken (deel Landbouw en Natuur); - de week van 10 tot en met 12 november: Defensie; - de week van 17 tot en met 19 november: Binnenlandse Zaken en Buitenlandse Zaken; - de week van 24 tot en met 26 november: Veiligheid en Justitie en Buitenlandse Handel en Ontwikkelingssamenwerking; - de week van 1 tot en met 3 december: Sociale Zaken en Werkgelegenheid. Ik stel voor de begrotingsbehandeling de volgende spreektijden voor: VVD 400 minuten; PvdA 360 minuten; SP 250 minuten; CDA 230 minuten; PVV 220 minuten; D66 220 minuten; ChristenUnie 150 minuten; GroenLinks 140 minuten; SGP 130 minuten; PvdD 120 minuten; 50PLUS 110 minuten; Groep Kuzu/Öztürk 60 minuten; Groep Bontes/Van Klaveren 60 minuten; Houwers 30 minuten; Klein 30 minuten; Van Vliet: 30 minuten. Op verzoek van de aanvragers stel ik voor van de agenda af te voeren: - het VAO Ruimtelijke ordening (AO d.d. 29/4); - het VSO Uitvoering moties en amendement-Harbers/Koolmees (34000-VIII nr. 96); - het VSO over het onderzoek Flexibele arbeid in primair en voortgezet onderwijs (27923 nr. 205); - het VSO Verkenning randvoorwaarden recht op doordecentralisatie van huisvestingsmiddelen (32764 nr. 12); - het VAO Burundi (AO d.d. 25/6). Ik deel aan de Kamer mee dat de fractie van GroenLinks geacht wenst te worden op woensdag 1 juli jl. tegen de moties 31789 nrs. 66 en 69 te hebben gestemd. Ik stel voor hedenavond ook te stemmen over de aangehouden moties: - Dik-Faber (33962 nr. 138); - Voordewind/Bisschop (23432 nr. 406);- Jadnanansing (34000-VIII nr. 104); - Van Bommel (32753 nr. 142); - Grashoff/Koolmees (34200 nr. 12). Ik stel voor hedenavond ook te stemmen over de moties die zijn ingediend bij het notaoverleg over de gaswinning in Groningen. Op verzoek van de aanvrager stel ik voor het dertigledendebat over de uitspraak van de rechtbank Amsterdam inzake bed bad en brood van de lijst af te voeren. Ik stel voor toe te voegen aan de agenda van vandaag: - het VAO Bekostiging wijkverpleging 2016/Inkoop thuiszorg (AO d.d. 1/7) met als eerste spreker mevrouw Leijten (SP); - het VAO Voortgang trekkingsrecht pgb (AO d.d. 1/7) met als eerste spreker mevrouw Leijten (SP); - het VAO Cao-onderhandelingen rijksoverheid (AO d.d. 1/7) met als eerste spreker de heer Slob (ChristenUnie); - het VAO Eurogroep/Ecofin-Raad (AO d.d. 2/7) met als eerste spreker de heer Merkies (SP). Ik stel voor toe te voegen aan de agenda van na het reces: - het VAO Staatsdeelnemingen (AO d.d. 1/7) met als eerste spreker de heer Bashir (SP); het VAO Nationaal Actieplan Mensenrechten (AO d.d. 24/6) met als eerste spreker mevrouw Voortman (GroenLinks). Overeenkomstig de voorstellen van de voorzitter wordt besloten. De heer Krol (50PLUS): Mevrouw de voorzitter. Bewoonster uit Venray opgelicht door Ierse klusjesmannen. Engelssprekende klusjesmannen actief in Eindhoven en Helmond. Politie in Hoorn opent jacht op rondtrekkende oplichters. Politie wil golf foute klussers indammen maar heeft onvoldoende handvatten. Het zijn enkele krantenkoppen van de afgelopen dagen. Het lijkt mij goed om daar na het reces over te debatteren met de minister van Veiligheid en Justitie voorafgegaan door een brief om de mogelijkheden te verkennen om dit snel en goed aan te pakken en zo mogelijk te stoppen. Ik doe dit verzoek mede namens de leden van de Groep Bontes/Van Klaveren en van het CDA. De voorzitter: Het gaat om een debat over de capaciteitsproblemen voor de aanpak van foute klussers bij de politie. Een verzoek om steun voor het houden van een debat over de capaciteitsproblemen voor de aanpak van foute klussers bij de politie. De heer Van Oosten (VVD): Het is een urgente kwestie maar het is volgens mij beter om dit in een aankomend algemeen overleg te doen. Ik wil dus wel debatteren maar niet in deze zaal.Mevrouw Helder (PVV): Debatteren in deze zaal vind ik altijd goed maar ik vind snelheid op dit punt belangrijker. Dan kunnen we het ook breder trekken want er zijn meer bevolkingsgroepen. Dat heeft mijn partij al vaak gezegd. Ik wil het graag in een AO. Dat gaat sneller. Mevrouw Berndsen-Jansen (D66): In een algemeen overleg Politie. Mevrouw Thieme (PvdD): Ik steun het verzoek. De heer Segers (ChristenUnie): Graag betrekken bij een algemeen overleg. De heer Marcouch (PvdA): Allereerst wil ik u even corrigeren: het gaat niet om foute klussers bij de politie. De voorzitter: Nee nee zeker niet! De heer Marcouch (PvdA): Dat was even voor de Handelingen. Maar dit kan inderdaad heel goed bij een AO. Ik geef dus geen steun voor een debat. De voorzitter: Het ging om capaciteitsproblemen bij de politie om die foute klussers aan te pakken! De heer Marcouch (PvdA): Maar die zitten dus niet bij de politie zelf. De voorzitter: "Vermeende foute klussers" zullen we er ook nog maar van maken. Mevrouw Kooiman (SP): De SP wil graag snel debatteren dus dat betekent in een algemeen overleg. De voorzitter: Mijnheer Krol ik stel vast dat u niet de steun van de Kamer hebt voor een plenair debat. Ik heb wel gehoord dat dit waarschijnlijk snel na de zomer ergens aan de orde gaat komen. De heer Krol (50PLUS): Daar dank ik de collega's voor en u ook.De voorzitter: Ik geef het woord aan de heer Oskam. De heer Oskam (CDA): Voorzitter. De media kwamen gisteren met conclusies over het rapport herijking reorganisatie politie. Dat is gek want de Tweede Kamer vraagt al weken om dat rapport. De conclusies waren ook niet mals. Het ging om een overschrijding van het budget van 230 miljoen. De Kamer wil daarom snel het rapport inclusief een kabinetsreactie en meteen na het reces een debat gelet op de uitgelekte conclusies. Dit verzoek wordt mede ingediend door de SP D66 en de PVV. Mevrouw Berndsen-Jansen (D66): Ik heb gisteravond via een e-mailprocedure gevraagd om een reactie van de minister met het verzoek die voor 15.00 uur vanmiddag te geven. Die brief is nog niet binnen. Dat is ook de reden dat de heer Oskam nu niet om een brief vraagt. De brief die ik heb aangevraagd moet wel vanmiddag binnenkomen. Verder steun ik het verzoek van de heer Oskam. De voorzitter: Ik zal dit rappel sowieso zo meteen doorsturen. De heer Segers (ChristenUnie): Het verzoek voor een brief hebben we gesteund en ik steun ook het verzoek om hier een debat over te voeren. Mevrouw Thieme (PvdD): Van harte steun. De heer Van der Staaij (SGP): Steun. De heer Marcouch (PvdA): Het gaat hier over het herijkingsplan. Dat hebben we hier wel vaker aan de orde gehad. Zodra dat er is moeten we erover gaan debatteren. Volgens mij kan dat ook heel goed in een algemeen overleg Politie waar het herijkingsplan dan gewoon op de agenda kan komen te staan. De voorzitter: Geen steun dus voor een plenair debat. Mevrouw Tellegen (VVD): Vooralsnog is het een opnieuw uitgelekt maar ambtelijk stuk waar nog steeds geen officiële handtekening van de minister onder staat. Die handtekening wil ik graag afwachten; dan heb ik er graag een debat over. Ik denk dat het dan beter in een apart AO Herijking politie kan dan in een plenair debat.De voorzitter: Op dit moment geeft u dus geen steun voor een plenair debat. Mijnheer Oskam u hebt niet de steun van de meerderheid voor het houden van een plenair debat. Ik wil wel voorstellen om via een stenogram een rappel te sturen op de brief die gevraagd was door de Kamer en die een uur geleden had moeten komen. De heer Oskam (CDA): Dat is sowieso goed. We zullen bekijken wat sneller gaat: een AO of een dertigledendebat. Zet het voorlopig maar even op de lijst. De voorzitter: We voegen dit onderwerp dan toe aan de lijst van dertigledendebatten. Er zijn drie minuten spreektijd per fractie. Ik zal het stenogram van dit gedeelte van de vergadering doorgeleiden naar het kabinet. Ik geef het woord aan mevrouw Van Toorenburg voor een vooraankondiging. Mevrouw Van Toorenburg (CDA): Precies voorzitter en daarom spreek ik gewoon even via de interruptiemicrofoon. De vaste Kamercommissie VWS doet graag een vooraankondiging voor het VAO Betalingsproblematiek van de dure (oncologische) geneesmiddelen. De voorzitter: Dank voor de vooraankondiging. Het VAO staat ook al op het voorlopige schema. Ik geef het woord aan mevrouw Thieme voor ook een vooraankondiging. Mevrouw Thieme (PvdD): Het is een vooraankondiging voor een VAO over energie. De voorzitter: Ook dit staat al op het voorlopige schema. We gaan er vandaag nog over debatteren. Hiermee is er een einde gekomen aan de regeling van werkzaamheden.