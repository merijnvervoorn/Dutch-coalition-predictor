13 Stemming motie Ontwerpbesluit experiment cross-overkwalificaties Aan de orde is de stemming over een aangehouden motie ingediend bij het VSO over het ontwerpbesluit experiment cross-overkwalificaties te weten: - de motie-Lucas over cross-overopleidingen op dezelfde wijze behandelen als reguliere nieuwe opleidingen (31524 nr. 283). (Zie vergadering van 31 maart 2016.) De voorzitter: In stemming komt de motie-Lucas (31524 nr. 283). Ik constateer dat de aanwezige leden van de fracties van D66 50PLUS Van Vliet Houwers Klein de VVD de ChristenUnie de Groep Bontes/Van Klaveren en de PVV voor deze motie hebben gestemd. We hebben wederom een probleem. De stemmen staken. Er zal hoofdelijk gestemd moeten worden. Iedereen kijkt naar de ChristenUnie maar ik zie dat de heer Bisschop het verlossende woord gaat spreken. De heer Bisschop (SGP): Voorzitter. Wij helpen gaarne om het vaderland te redden en daarom willen wij geacht worden voor deze motie te hebben gestemd. De voorzitter: Dan gaan we het toch opnieuw proberen. In stemming komt de motie-Lucas (31524 nr. 283). De voorzitter: Ik constateer dat de aanwezige leden van de fracties van D66 50PLUS Van Vliet Houwers Klein de VVD de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.