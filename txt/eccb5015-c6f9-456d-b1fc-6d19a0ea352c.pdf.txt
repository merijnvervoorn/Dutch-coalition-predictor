9 Stemmingen moties Landbouw- en Visserijraad Aan de orde zijn de stemmingen over moties ingediend bij het VAO Landbouw- en Visserijraad te weten: - de motie-Geurts over een noodfaciliteit via het Borgstellingsfonds (21501-32 nr. 823); - de motie-Geurts over vormen van schadevergoeding (21501-32 nr. 824); - de motie-Ouwehand over de aanwezigheid van dierenartsen bij diertransporten (21501-32 nr. 825). (Zie vergadering van 3 februari 2015.) De voorzitter: Op verzoek van de heer Geurts stel ik voor zijn motie (21501-32 nr. 824) aan te houden. Daartoe wordt besloten. De voorzitter: De motie-Geurts (21501-32 nr. 823) is in die zin gewijzigd dat zij thans is ondertekend door de leden Geurts en Jacobi en luidt: Motie De Kamer gehoord de beraadslaging overwegende dat de muizenplaag meerdere provincies treft; verzoekt de regering de mogelijkheden te onderzoeken voor een noodfaciliteit via het Borgstellingsfonds voor de getroffen gebieden; verzoekt de regering voorts in overleg te treden met de diverse betrokken overheden zoals de provincies over de mogelijkheden voor financiële steun via bijvoorbeeld het Faunafonds en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 829 was nr. 823 (21501-32). Ik stel vast dat wij hier nu over kunnen stemmen. In stemming komt de gewijzigde motie-Geurts/Jacobi (21501-32 nr. 829 was nr. 823).De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein de Groep Kuzu/Öztürk 50PLUS Van Vliet en de PvdA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Geurts (CDA): Voorzitter. Nu deze motie een meerderheid heeft gehaald ontvang ik graag een brief van het kabinet over de uitvoering. De voorzitter: Ik zal het stenogram van dit gedeelte van de vergadering met dit verzoek doorgeleiden naar het kabinet. In stemming komt de motie-Ouwehand (21501-32 nr. 825). De voorzitter: Ik constateer dat de aanwezige leden van de fracties van 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.