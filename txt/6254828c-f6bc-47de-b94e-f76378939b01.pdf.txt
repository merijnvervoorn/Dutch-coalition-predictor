10 Regeling van werkzaamheden Regeling van werkzaamheden De voorzitter: Op verzoek van het lid Elissen stel ik voor zijn motie op stuk 28638 nr. 61 opnieuw aan te houden. Dit betekent dat de in artikel 69 tweede lid genoemde termijn van twee maanden voor deze motie opnieuw gaat lopen. Op verzoek van het lid Koopmans stel ik voor zijn motie op stuk 30825 nr. 159 opnieuw aan te houden. Dit betekent dat de in artikel 69 tweede lid genoemde termijn van twee maanden voor deze motie opnieuw gaat lopen. Ik stel voor hedenmiddag ook te stemmen over de brief van de vaste commissie voor Veiligheid en Justitie over het opmaken van een voordracht van drie kandidaten ter vervulling van een vacature bij de strafkamer van de Hoge Raad der Nederlanden (33230 nr. 2) en de aangehouden motie-Van der Ham (24077 nr. 271). Ik stel voor toestemming te verlenen tot het houden van wetgevings- c.q. notaoverleg met stenografisch verslag op maandag 21 mei: - van 11.00 uur tot 15.00 uur van de vaste commissie voor Veiligheid en Justitie over het wetsvoorstel Wijziging van het Wetboek van Strafvordering ter uitbreiding van het spreekrecht van slachtoffers en nabestaanden in het strafproces (33176); - van 15.00 uur tot 18.00 uur van de vaste commissie voor Veiligheid en Justitie over het wetsvoorstel Wijziging van de Gemeentewet in verband met de versteviging van de regierol van de gemeente ten aanzien van het lokaal veiligheidsbeleid (32459). Ik stel voor toe te voegen aan de agenda VAO Biotechnologie en kwekersrecht met als eerste spreker het lid Ouwehand van de PvdD. Overeenkomstig de voorstellen van de voorzitter wordt besloten. De voorzitter: Het woord is aan de heer Jasper van Dijk. De heer Jasper van Dijk (SP): Ik trek mijn voorgenomen verzoek in. De voorzitter: Dank u wel. Het woord is aan de heer Aptroot. De heer Aptroot (VVD): Voorzitter. Ik zal mijn verzoek iets aanpassen. Dat zult u best prettig vinden. Ik wil met spoed een brief van de minister van Infrastructuur en Milieu over de problemen bij Trans Link Systems de club die verantwoordelijk is voor de ov-chipkaart. Dan gaat het zowel over het ontslag van de directeur als over het feit dat in een bepaalde regio in het noorden van het land het papieren bewijs dreigt te worden ingevoerd. Als die brief snel komt zal ik de commissie vragen om dit onderwerp aan de orde te stellenin het algemeen overleg dat gepland staat op woensdag 25 april. Ik zal dus niet verzoeken om een dertigledendebat. Het onderwerp kan gemakkelijker aan een ander debat worden toegevoegd. De heer Bashir (SP): Vorige week heb ik een verzoek gedaan dat hiermee samenhangt namelijk om een brief over de mogelijke fraude bij het GVB. We hebben die brief nog steeds niet ontvangen. Daarom verzoek ik te rappelleren. De voorzitter: Dat kan er mooi bij. De heer Haverkamp (CDA): Voorzitter. Wij hebben morgen een procedurevergadering. Ik had verwacht dat de heer Aptroot daar zijn verzoek zou doen maar nu hij het via u doet vraag ik of we de brief voor de procedurevergadering kunnen hebben. Dan kunnen we er in de procedurevergadering over beslissen. De voorzitter: Dat lijkt me prima. We zullen het stenogram doorgeleiden naar het kabinet. Het woord is aan de heer Marcouch. De heer Marcouch (PvdA): Voorzitter. Afgelopen vrijdag kwam de NOS met een onthullende reconstructie van het schietincident in Alphen aan den Rijn. Daarin werd gesteld dat cruciale informatie is achtergehouden. Er zou onder andere een map verdwenen zijn. Over dat bericht wil ik met de minister een debat hebben. Ik heb hem al eerder schriftelijke vragen gesteld maar ik heb daar helaas voor 12.00 uur geen antwoord op gekregen. Mevrouw Hennis-Plasschaert (VVD): Met deze berichtgeving wordt inderdaad de indruk gewekt dat er willens en wetens informatie wordt achtergehouden. Een debat lijkt me wat voortijdig. Ik zou liever verzoeken om een brief waarin de zaak nog eens wordt toegelicht. De antwoorden op de vragen van de heer Marcouch zijn binnen maar ik heb ze nog niet kunnen lezen. Laten we die eerst even bekijken en in de procedurevergadering van aanstaande donderdag verder beslissen. Mevrouw Berndsen (D66): Ik ontvang ook graag eerst een brief over de stand van zaken met een vervolg zoals mevrouw Hennis voorstelde. Mevrouw Helder (PVV): De PVV-fractie wil ook eerst een brief. Dan zien we verder. Mevrouw Gesthuizen (SP): Absoluut steun voor dit verzoek. Het onderwerp kan mij niet snel genoeg besproken worden ook vanwege de onrust die dit teweegbrengt bij slachtoffers en nabestaanden. De heer Çörüz (CDA): Ik sluit mij kortheidshalve aan bij de woorden van mijn collega's van de fracties van de VVD en de PVV. De heer Slob (ChristenUnie): Ik doe hetzelfde.De heer Dibi (GroenLinks): Wij steunen het verzoek al voel ik ook wel wat voor het idee van mevrouw Hennis om in de procedurevergadering snel een AO te agenderen. De heer Brinkman (Brinkman): Graag agenderen in een AO. De voorzitter: Mijnheer Marcouch u hebt geen steun voor een debat maar wel steun voor een verzoek om nadere informatie en een algemeen overleg. De heer Marcouch (PvdA): Het lijkt mij een belangrijk debat. Daarom wil ik zo snel mogelijk een brief. Overigens heb ik de antwoorden op mijn vragen nog niet ontvangen. Wat mij betreft wordt er ook snel een debat gepland. De voorzitter: Een algemeen overleg? De heer Marcouch (PvdA): Een algemeen overleg. De voorzitter: Dat wordt afgesproken in de procedurevergadering. We zullen het stenogram doorgeleiden. Het woord is aan mevrouw Kuiken. Mevrouw Kuiken (PvdA): Voorzitter. Afgelopen week was er een ZEMBLA-uitzending over de regiotaxi. Er werd beeldend gebracht hoe kwetsbare mensen in de kou staan. De betalingen zijn onder de maat en er wordt gesjoemeld met pensioenen. Voor mijn fractie is dit een reden om een debat aan te vragen met in ieder geval de minister van I en M maar vanwege de VWS-kant ook met staatssecretaris Veldhuijzen van Zanten. Mevrouw Venrooy-van Ark (VVD): Geen steun voor een debat wel voor een brief. We hebben volgende week een algemeen overleg onder andere hierover. Voor de rest kunnen mensen zich ook melden bij het loket van de desbetreffende wethouder. De heer Van Gerven (SP): Het was een schrijnende uitzending. Uit praktische overwegingen denk ik dat het goed is dat we hierover een brief krijgen in ieder geval één dag voor het algemeen overleg over Valys waarin dit onderwerp uitstekend behandeld kan worden. Dan moeten we het onderwerp aan de agenda van dat AO toevoegen. Mevrouw Voortman (GroenLinks): De fractie van GroenLinks steunt het verzoek van mevrouw Kuiken. Mevrouw Joldersma (CDA): De CDA-fractie steunt het verzoek van de SP-fractie. Mevrouw Wiegman-van Meppelen Scheppink (ChristenUnie): Ik sluit mij aan bij de woorden van mevrouw Venrooy.De voorzitter: Mevrouw Kuiken u hebt steun voor uw verzoek om informatie en voor het houden van een algemeen overleg. Mevrouw Kuiken (PvdA): Voorzitter. Ik ben praktisch. Ik ontvang dus graag die brief maar dan graag ruim voor aanvang van dat debat. Wij moeten dan nog een procedure afspreken en het debat iets verlengen. Het gaat namelijk over iets meer dan alleen het vervoer op zich. Het gaat ook over de problematiek van het personeel dat op de taxi's moet rijden. De voorzitter: Ik laat het stenogram doorgeleiden. Het woord is aan de heer Ormel van de CDA-fractie. De kijkers thuis willen dat graag weten. Ik krijg altijd brieven als ik het vergeet te vermelden. De heer Ormel (CDA): Mevrouw de voorzitter. Uit een bericht in de NRC van afgelopen vrijdag blijkt dat de regering geen vergunning verleent voor publicatie van een wetenschappelijk experiment naar de overdraagbaarheid van het vogelgriepvirus van dieren naar mensen. Hierover is onlangs een debat gevoerd. Ik verzoek u om het VAO dat ik heb aangevraagd uiterlijk volgende week te agenderen op de plenaire agenda. Ik verzoek de regering om een brief in het bijzonder de minister van VWS de minister van Veiligheid en Justitie de staatssecretaris van Infrastructuur en Milieu en de staatssecretaris van Economische Zaken Landbouw en Innovatie over de inzet het programma en het uitnodigingenbeleid van een door de Nederlandse overheid georganiseerde internationale conferentie over de veiligheid van vogelgrieponderzoek. De voorzitter: Ik zal het stenogram doorgeleiden naar het kabinet. Mij staat bij dat u ook een verzoek deed om het VAO voor volgende week te agenderen? De heer Ormel (CDA): Daarmee ben ik mijn betoog begonnen uit respect voor u. De voorzitter: Heel goed. Ik zal dat proberen te doen als daartegen geen bezwaar is. Het woord is aan mevrouw Karabulut. Mevrouw Karabulut (SP): Voorzitter. Ik verzoek om uitstel van de stemmingen over het wetsvoorstel Wijziging van Boek 7 van het Burgerlijk Wetboek en de Uitvoeringswet huurprijzen woonruimte (huurverhoging op grond van inkomen) (33129) en de moties daarbij die geagendeerd zijn onder nummer 17 en 18 van de stemmingslijst. Het betreft het verhogen van de huren met 5%. Wij hebben vorige week een debat gevoerd met de minister over dit wetsvoorstel. De minister heeft zelf wijzigingen toegezegd die uitvoering van de wet per 1 juli onmogelijk maken voor de verhuurders. Zij hebben ons een brief gestuurd. Als zij toch moeten doorgaan dan moeten zij met verkeerde gegevens van de Belastingdienst gaan werken. Dat lijkt mij zeer onwenselijk. Ik wil graag uitstel van stemmingen en een reactie van de minister. Afhankelijk van die reactie zal ik verzoeken om een heropening van het debat.Mevrouw Berndsen (D66): Voorzitter. Ik steun het verzoek. Mevrouw Voortman (GroenLinks): Ik steun het verzoek. Wij kunnen dan ook meteen de uitslag van het kort geding van aanstaande vrijdag meenemen. Mevrouw De Boer (VVD): Ik steun het verzoek om uitstel niet. Mevrouw Ouwehand (PvdD): Ik steun het verzoek. Mevrouw Ortega-Martijn (ChristenUnie): Ik steun het verzoek. De heer Van Bochove (CDA): Ik steun het verzoek niet. De heer Lucassen (PVV): Mijn fractie steunt het verzoek. De voorzitter: Ik word erop attent gemaakt dat de fractie van de PvdA haar oordeel over het verzoek niet kenbaar heeft gemaakt. Mevrouw Kuiken (PvdA): Voorzitter. Mijn fractie steunt dat verzoek uiteraard. De voorzitter: Ik constateer dat een meerderheid instemt met het verzoek tot uitstel van de stemmingen. Deze onderwerpen worden afgevoerd van de stemmingslijst. Het woord is aan mevrouw Sterk. Mevrouw Sterk (CDA): Voorzitter. Vanmorgen was er op Radio 1 een reportage naar aanleiding van het onderzoeksrapport Paritas Passé over debiteuren en crediteuren in de knel door ongelijke incassobevoegdheden. Daaruit blijkt dat de integraliteit ontbreekt en dat het systeem er eigenlijk alleen maar voor zorgt dat mensen nog meer schulden moeten maken. Ik zou graag een uitgebreide reactie krijgen van het kabinet met mogelijk daarop volgend een algemeen overleg. De voorzitter: Wij zullen het stenogram doorgeleiden naar het kabinet. Het woord is aan de heer Graus. De heer Graus (PVV): Voorzitter. Ik stond hier vorige week al om een dertigledendebat aan te vragen over dierenmishandeling. Het betrof toen een boer die maar liefst negen strafbare feiten had gepleegd waaronder het onverdoofd slachten van een rund. Deze week was het weer raak: tientallen dode varkens bij een boer in Overijssel. Ook lazen wij vorige week in de krant dat een zwaar overspannen boer uit Schaijk een half jaar lang de deuren van zijn varkensstal op slot heeft gehouden waardoor 500 varkens van honger en dorst zijn gestorven. Dat is de ergste dood die je je kunt voorstellen. Ik hoop dat ik nu eindelijk eens steun krijg van de Kamer voor een dertigledendebat want wij moeten de staatssecretaris hierover nu echt eens aan de tand gaan voelen. Dit kan zo niet meer. Al die mensen hebben slechts een proces-verbaal gekregen.Mevrouw Ouwehand (PvdD): Vanzelfsprekend steunt mijn fractie het verzoek. Ik zou ook willen rappelleren over de brief die wij hebben gevraagd. Ik wil graag dat het kabinet ons laat weten welke wijzigingen in het Wetboek van Strafrecht wenselijk zijn om hiervoor als zelfstandige straf een houdverbod te kunnen opleggen. De heer Ormel (CDA): Ik wijs de heer Graus er graag op dat wij binnenkort ook een algemeen overleg over dierenwelzijn hebben. Wij begrijpen de ernst en wij steunen de heer Graus maar wij willen wel verzoeken om voorafgaand hieraan eerst een brief te ontvangen. De heer Van Dekken (PvdA): Mijn fractie steunt het verzoek. Mevrouw Snijder-Hazelhoff (VVD): Ja en ook namens de VVD-fractie graag eerst een brief van het kabinet. De heer Van Gerven (SP): Ook steun. De voorzitter: Mijnheer Graus u hebt steun voor een dertigledendebat. Wij zullen het stenogram doorgeleiden naar het kabinet en dit onderwerp komt op de lijst van dertigledendebatten. De spreektijd bedraagt drie minuten per fractie. Het woord is aan mevrouw Wiegman-van Meppelen Scheppink. Mevrouw Wiegman-van Meppelen Scheppink (ChristenUnie): Voorzitter. Vanmorgen heb ik gevraagd om uitstel van het VAO afval omdat de brieven van staatssecretaris Atsma nog niet binnen waren. Die brieven zijn kort voor 12.00 uur vandaag binnengekomen maar het is zo'n grote hoeveelheid met rapporten en verwijzingen naar rapporten dat mijn verzoek tot uitstel eigenlijk blijft staan. Ik heb ook wel behoefte aan heropening van het debat. Ik zal morgen bij de procedurevergadering vragen om een derde termijn in een AO. Mijn verzoek tot uitstel van het VAO blijft hierbij dus staan. De voorzitter: Een VAO kun je niet heropenen dus dan moet u inderdaad om een nieuw AO of een derde termijn in een AO vragen. Mevrouw Van der Werf (CDA): De CDA-fractie geeft geen steun aan dit verzoek en ook niet aan het verzoek dat morgen zal worden gedaan voor heropening van het debat. De gegevens die wij hebben gekregen vormen een onderbouwing van reeds bekende cijfers. Wat ons betreft gaat het VAO door. De heer Leegte (VVD): Mede namens mijn collega van de PVV Richard de Mos deel ik mee dat onze fracties het verzoek niet steunen. Wij kunnen gewoon donderdag stemmen want wij kennen alle cijfers.Mevrouw Van Tongeren (GroenLinks): Mijn fractie steunt het verzoek wel omdat de stukken zo laat zijn gekomen. Wij willen er echt goed en grondig naar kijken. Mevrouw Van Veldhoven (D66): Wij hebben morgen een procedurevergadering en ik stel voor dat wij dan even nader ingaan op de inhoud en op de vraag of er aanleiding is voor uitstel. De voorzitter: Steunt u het verzoek om uitstel van het VAO of niet? Mevrouw Van Veldhoven (D66): Op dit moment niet. Ik wil graag de brieven bestuderen. Morgen in de procedurevergadering zullen wij dan beslissen of die aanleiding geven tot uitstel. Mevrouw Dikkers (PvdA): De PvdA-fractie steunt het verzoek om uitstel. Mevrouw Hazekamp (PvdD): Wij steunen het verzoek om uitstel. De heer Van Gerven (SP): Steun voor het uitstel. De voorzitter: Mevrouw Wiegman u hebt geen meerderheid dus voorlopig staat het op de agenda. Het woord is aan mevrouw Jacobi. Mevrouw Jacobi (PvdA): Voorzitter. Op 25 oktober vorig jaar vroegen wij een dertigledendebat aan over de Hedwigepolder. Er is tussendoor nog vaak om informatie gevraagd. Voor een deel hebben wij die gewoon niet ontvangen. Voor ons is nu echt de maat vol. Wij hebben er genoeg van. Wij willen gewoon deze week dat debat voeren graag donderdag nadat er overleg is geweest met Eurocommissaris Potočnik. Mevrouw Ouwehand (PvdD): Volgens mij duurt het geworstel om de Hedwigepolder al lang genoeg. Het wordt hoog tijd dat het kabinet erkent dat de ontpoldering moet plaatsvinden. Dus wat mij betreft steun voor agendering aanstaande donderdag van dit al lang aangevraagde debat. Mevrouw Van Tongeren (GroenLinks): Ook steun voor het verzoek. De Zeeuwen moeten nu gewoon duidelijkheid krijgen. De natuur moet worden hersteld. Mevrouw Van Veldhoven (D66): Steun voor het verzoek. Wij communiceren nu alleen via de media. Dat lijkt mij niet de juiste weg. De heer Koppejan (CDA): Wij geven gedeeltelijk steun aan het verzoek en willen eerst een duidelijk besluit. De staatssecretaris heeft aangegeven dat hij er 20 april uit hoopt te zijn. Dat lijkt mij een prima datum om dan ook het debat te voeren. De voorzitter: Dat is ook al vrij snel denk ik.De heer Van Gerven (SP): Ik kan mij voorstellen dat wij het debat donderdag houden en dat wij in ieder geval eens vernemen wat de inzet van het kabinet is. Want daarover is toch wel heel veel onduidelijkheid. Mevrouw Lodders (VVD): Wij volgen dezelfde lijn als de VVD. Zodra het gesprek is afgerond willen wij graag een brief van de staatssecretaris en dan willen wij de debatten inplannen zodra daartoe de mogelijkheid bestaat. De voorzitter: Mevrouw Jacobi ik neem goede nota van uw opmerking. Wij zullen zo snel als het kan het debat plannen. Mevrouw Jacobi (PvdA): Dank u wel voorzitter. De voorzitter: Het woord is aan mevrouw Vermeij. Mevrouw Vermeij (PvdA): Voorzitter. Ik vraag uitstel van stemmingen in verband met het wetsvoorstel Wijziging van de Wet verplichte deelneming in een bedrijfstakpensioenfonds en de Wet verplichte beroepspensioenregeling in verband met wijziging van de markt- en overheidsbepalingen (32477) onder punt 7 en 8 van de stemmingslijst. Wij hebben daags voor Pasen een brief van de minister ontvangen en ons omvangrijke amendement behoeft waarschijnlijk nog enige wijziging. De voorzitter: Ik zie niemand die er bezwaar tegen heeft. Dan zullen wij de stemmingen hierover uitstellen tot volgende week dinsdag. Het woord is aan mevrouw Gesthuizen. Mevrouw Gesthuizen (SP): Voorzitter. Voor vandaag had ik mondelinge vragen aangemeld naar aanleiding van de berichten over de mislukkende postbezorging van allerlei medische stukken. Onder andere het RIVM klaagt daarover. Hierdoor zijn er mogelijk gevaren voor de gezondheid van onder andere pasgeborenen. Die vragen gingen helaas niet door maar ik wil wel graag een reactie van het kabinet met daarin van de staatssecretaris ook een duidelijke suggestie voor een oplossing van het probleem. De voorzitter: Ik zal het stenogram doorgeleiden naar het kabinet. Het woord is aan mevrouw Arib. Mevrouw Arib (PvdA): Voorzitter. Vandaag verscheen een alarmerend artikel in de Volkskrant van vier hoogleraren die waarschuwen voor een toename van dementie die te maken heeft met het onderschatte probleem van overgewicht bij kinderen. Ik zou graag een dertigledendebat daarover willen houden en daaraan voorafgaand zou ik graag een brief van de minister van VWS krijgen met een reactie hierop.De voorzitter: Zullen wij eerst om een brief vragen en dan na ommekomst van de brief bekijken wanneer wij een dertigledendebat houden? Geeft u steun aan de brief? De heer Van Gerven (SP): Ja wij geven steun aan de brief. Het is belangwekkend nieuws dus wij willen graag een reactie van het kabinet. Mevrouw Ouwehand (PvdD): Wij geven steun aan de brief. Ik vraag ook aan de minister van VWS hoe het staat met het onderzoek naar de relatie tussen landbouwgif en het optreden van dementie want daarop zitten wij ook nog te wachten. Mevrouw Voortman (GroenLinks): Wij geven steun aan het verzoek van mevrouw Arib. Mevrouw Dijkstra (D66): Wij geven steun voor eerst een brief. Mevrouw Bruins Slot (CDA): Steun voor eerst een brief. De voorzitter: Wij gaan beginnen met een brief. Als die aanleiding geeft voor een debat komt u terug mevrouw Arib. Mevrouw Arib (PvdA): Ik zou hierover toch graag een dertigledendebat houden. De voorzitter: Wij hebben afgesproken dat ik geen dertigledendebatten toesta als er ook een brief op dit punt komt. Dus dan zet ik dat debat pas op de lijst als er geen stukken meer worden gevraagd. Mevrouw Arib (PvdA): Als de brief er is sta ik hier weer. De voorzitter: Prima. Aldus besloten. Mevrouw Ouwehand wil nog een mededeling doen over een aantal moties die zij wil aanhouden. Mevrouw Ouwehand (PvdD): Voorzitter. Ik wil mijn moties op stuk 32605 nrs. 78 en 79 graag aanhouden. De voorzitter: Op verzoek van mevrouw Ouwehand stel ik voor haar moties (32605 nrs. 78 en 79) aan te houden. Daartoe wordt besloten.