50 Stemming motie Veiligheid Aan de orde is de stemming over een aangehouden motie ingediend bij het debat over Veiligheid te weten: - de motie-Van der Graaf/Kuiken over een actieplan om verzuim en uitstroom terug te dringen bij de AVIM (29628 nr. 952). (Zie notaoverleg van 8 juni 2020.) De voorzitter: De motie-Van der Graaf/Kuiken (29628 nr. 952) is in die zin gewijzigd dat zij thans luidt: Motie De Kamer gehoord de beraadslaging constaterende dat de ambitie vanuit het regeerakkoord om de aanpak van mensenhandel te versterken onder meer is uitgewerkt in kwalitatieve doelstellingen in de Veiligheidsagenda maar dat deze doelstellingen voor 2019 niet zijn behaald en voor 2020 mogelijk naar beneden worden bijgesteld; constaterende dat met de motie-Segers/Asscher jaarlijks 10 miljoen extra wordt ge√Ønvesteerd in de AVIM de mensenhandelpolitie maar dat de AVIM kampt met een hoger verzuim en een hogere gemiddelde leeftijd en dus een hogere uitstroom in vergelijking met andere politie-eenheden; verzoekt de regering alles in het werk te stellen om de originele kwantitatieve doelstellingen mensenhandel vanuit de Veiligheidsagenda niet naar beneden bij te stellen die te behalen en de Kamer over de voortgang hiervan te informeren; verzoekt de regering tevens een actieplan op te stellen om het bovengemiddelde verzuim en de hogere uitstroom binnen de AVIM terug te dringen en bovendien aan te geven of de extra middelen vanuit de motie-Segers/Asscher hiervoor afdoende zijn en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 963 was nr. 952 (29628). Ik stel vast dat wij hier nu over kunnen stemmen. In stemming komt de gewijzigde motie-Van der Graaf/Kuiken (29628 nr. 963 was nr. 952).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol/Van Kooten-Arissen D66 de SGP het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.