7 Regeling van werkzaamheden (stemmingen) De voorzitter: Dan is nu een korte regeling van werkzaamheden voor de stemmingen. Ik stel voor zo dadelijk ook te stemmen over het wetsvoorstel Aanpassing van wetten betreffende geldelijke voorzieningen van leden en gewezen leden van de Staten-Generaal en van hun nabestaanden in verband met invoering van de normalisering van de rechtspositie van ambtenaren(35072). Dan geef ik nu het woord aan de heer Smeulders van GroenLinks. De heer Smeulders (GroenLinks): Dank u wel voorzitter. Ik wil onder punt 4 de stemmingen over het wetsvoorstel Wet maatregelen middenhuur mijn amendementen op de stukken nrs. 14 en 15 intrekken. De voorzitter: Heeft iemand daar bezwaar tegen? Dat is niet het geval. De amendementen-Smeulders (stukken nrs. 14 en 15) zijn ingetrokken. Ik stel vast dat daarmee wordt ingestemd. Dan de heer Omtzigt. De heer Omtzigt (CDA): Het is onze fractie niet helemaal duidelijk welke wet u op dit moment aan de stemmingslijst toevoegt. Die gaat onder andere over de nabestaandenpensioenen. De voorzitter: Ja punt 15 van de stemmingslijst. De heer Omtzigt (CDA): Als het kan stemmen we daar graag volgende week over. Dan weten we goed welke wet het is. De voorzitter: Als niemand daar bezwaar tegen heeft doen we dat volgende week. Maar die wet stond al vanaf vrijdag op de stemmingslijst. Het geeft niet. Dan doen we dat gewoon volgende week.