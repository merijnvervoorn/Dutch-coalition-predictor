6 Regeling van werkzaamheden De voorzitter: Ik stel voor aanstaande dinsdag ook te stemmen over de moties zoals ingediend bij het notaoverleg over de Staat van de Europese Unie en over de aangehouden motieSmaling/Albert de Vries (32127 nr. 184). Ik benoem in de Commissie voor de Werkwijze der Kamer het lid Klever tot plaatsvervangend lid in de bestaande vacature en het lid Vermeij tot plaatsvervangend lid in plaats van het lid Van Laar. Op verzoek van het lid Van Meenen stel ik voor zijn moties (33750-VIII nr. 30 en 33750-VIII nr. 35) opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor deze moties opnieuw gaat lopen. Ik stel voor de volgende stukken van de stand van werkzaamheden af te voeren: 2014Z04448; 22112-1811; 2014Z04368; 28676-196; 33321-3; 33321-2; 33321-1; 33000X-99; 33000-X-68; 33000-X-79; 22112-1806; 29653-17; 2150102-1359; 21501-02-1362; 31753-70; 2013Z24830; 31753-64; 31753-65; 31753-52; 31753-66; 31753-51; 31753-50; 2013Z22324; 28973-136; 33322-51; 33037-85; 33322-48; 33322-50; 33037-80; 33037-84; 33037-91; 33037-81; 3303790; 33037-82; 33037-89; 33037-83; 33037-87; 33037-79; 3303788; 33037-86; 33037-77; 33638-14; 21501-20-850; 33750-IX23; 31125-19; 31125-23; 31125-21; 33750-XVI-78; 33750-IV28; 26234-154; 21501-07-1131; 21501-07-1129;30196-244; 2014Z04532; 2014Z04531; 2014Z04524; 2014Z04522; 2014Z04311; 2014Z04065; 2014Z03490; 2014Z03520; 31288385. Ik stel voor om de leden van de Tijdelijke commissie Huizenprijzen decharge van hun werkzaamheden te verlenen. Namens de Kamer dank ik de leden en hun staf voor hun werkzaamheden. Ik stel voor toe te voegen aan de agenda het VAO SUWIonderwerpen naar aanleiding van een algemeen overleg gehouden op 20 maart met als eerste spreker de heer Van Weyenberg. Ik zie de heer Van Weyenberg nu al bij de microfoon staan. De heer Van Weyenberg (D66): In het AO spraken wij over de dienstverlening aan grensarbeiders. D66 wil echt dat die blijft. De toezegging van het kabinet was half dus had ik een VAO aangevraagd. Blijkbaar heeft het kabinet zijn knopen geteld want een kwartier geleden kwam een brief binnen dat er drie jaar lang toch nog geld beschikbaar blijft. Daarmee vervalt voor mij de behoefte aan een VAO. De voorzitter: Dan zal het VAO SUWI-onderwerpen niet aan de agenda worden toegevoegd.Wel stel ik voor toe te voegen aan de agenda: - het VSO over de strategie van de Nederlandse Spoorwegen inzake commerciële activiteiten op en rond stations met als eerste spreker mevrouw Ouwehand; - het VAO opvang uitgeprocedeerde asielzoekers naar aanleiding van een algemeen overleg gehouden op 2 april met als eerste spreker de heer Voordewind. Overeenkomstig de voorstellen van de voorzitter wordt besloten. De voorzitter: Het woord is aan de heer Van Hijum. De heer Van Hijum (CDA): Voorzitter. Gisteravond laat ontvingen wij alsnog een brief of beter gezegd een briefje van de minister-president over de afspraken die zijn gemaakt tussen VVD en PvdA over enerzijds het intrekken van het wetsvoorstel strafbaarstelling illegaal verblijf en anderzijds de verhoging van de arbeidskorting. Aangezien het hier gaat om een aanpassing van afspraken uit het regeerakkoord stelt mijn fractie opnieuw voor om hierover op korte termijn een debat te voeren. De voorzitter: Verzoek om een debat met de minister-president over de brief naar aanleiding van de coalitiedeal. De heer Fritsma (PVV): De PVV-fractie steunt het verzoek van harte. De heer Dijkgraaf (SGP): Dit is een belangrijke aanpassing van het regeerakkoord. Steun voor het verzoek. Het lijkt me interessant om hierover een debat te voeren. De heer Merkies (SP): De SP steunt het verzoek. De heer Harbers (VVD): De VVD geeft steun aan het verzoek van de heer Van Hijum. De heer Segers (ChristenUnie): Dat geldt ook voor de ChristenUnie. Steun voor het verzoek. De heer Klaver (GroenLinks): Steun voor het verzoek. Mevrouw Ouwehand (PvdD): We zijn eensgezind hoor vandaag! Steun voor het verzoek.De heer Klein (50PLUS): Dan kan ik niet achterblijven. Steun voor het verzoek. Mevrouw Van Veldhoven (D66): Ik begrijp dat over de strafbaarstelling vanochtend al in een AO is gesproken maar wij zijn natuurlijk ook blij met de lastenverlaging. Steun voor het verzoek. De heer Nijboer (PvdA): Ook steun van de Partij van de Arbeid. De voorzitter: Mijnheer Van Hijum u hebt brede steun voor het houden van een debat op korte termijn. Ik zal dat zo snel mogelijk inplannen. Dat zal volgende week zijn. De heer Van Hijum (CDA): Dank u wel. De voorzitter: Het is in de mode knopen tellen! Ik zal spreektijden vaststellen op vier minuten per fractie. Het woord is aan mevrouw Siderius. Mevrouw Siderius (SP): Voorzitter. Vanochtend konden we in De Telegraaf lezen dat de Partij van de Arbeid tot nieuwe inzichten is gekomen. Zij wil de bezuinigingen op de verzorgingshuizen verlagen met 100 miljoen en wil minder verzorgingshuizen sluiten. Uit dit bericht bleek ook dat er al flink wordt onderhandeld in de achterkamertjes. Daarom willen GroenLinks en de SP hierover graag een debat met de staatssecretaris van VWS. De voorzitter: Verzoek voor het houden van een debat over de bezuinigingen op de ouderenzorg. Mevrouw Agema (PVV): Zojuist werd in de procedurevergadering een en ander ontkend maar ik denk wel dat het goed is als wij morgen voor 12.00 uur een brief ontvangen waarin wordt uitgelegd of er onderhandelingen gaande zijn en met wie wat er op tafel ligt en of de "constructieve drie" soms weer aan boord zijn. Het is natuurlijk wel netjes dat wij weten wat er gaande is. Ik denk ook dat de voortgang van de wet moet worden aangehouden. De voorzitter: Ik begrijp dat u eerst een brief wilt en dat u morgen in een regeling wilt bekijken of dat tot een debat moet leiden. Mevrouw Agema (PVV): Dat klopt.De voorzitter: Op dit moment geen steun. De heer Otwin van Dijk (PvdA): Het bericht klopte niet dus dan is een debat ook weinig zinvol. De voorzitter: Geen steun voor een debat. Mevrouw Bergkamp (D66): Volgens mij gaat het niet over de krant van 1 april want dan zou het een grap zijn geweest. Volgens mij is dit echt een broodje-aapverhaal dus geen steun voor het verzoek om een debat. Mevrouw Baay-Timmerman (50PLUS): 50PLUS wil eerst een brief. Mevrouw Keijzer (CDA): Ik heb het artikel ook gelezen in de krant. Het gaat mij wat te ver om dat gelijk te kwalificeren als een broodje aap. Ik heb zeker behoefte aan een brief om uitgelegd te krijgen wat er aan hand is. Laten we morgen bij de regeling bekijken of er een debat nodig is. Als het echt niet juist blijkt te zijn hoeven we er ook niet over te debatteren. Maar ik wil wel vaststellen dat het heel zorgelijk zou zijn voor de ouderenzorg. De voorzitter: Op dit moment is er dus geen steun voor het debat maar wel voor de brief. De heer Van 't Wout (VVD): De VVD steunt het verzoek om het debat niet. Zij heeft ook geen behoefte aan een brief. De voorzitter: Mevrouw Siderius u hebt geen steun van de Kamer voor het houden van een debat. Er is wel behoefte aan een brief te ontvangen morgen voor 12.00 uur. In ieder geval één fractie heeft daarom gevraagd. Mevrouw Siderius (SP): Dat lijkt mij een goed plan. Morgen willen we die brief voor 12.00 uur ontvangen. Daarna melden wij ons opnieuw of niet. De voorzitter: Ik zal aan de griffier van de commissie vragen om te inventariseren welke dingen in die brief aan de orde moeten komen. Ik zal het stenogram van dit gedeelte van de vergadering doorgeleiden naar het kabinet.Mijnheer Van Dam u gebaart iets maar ik ben niet zo goed in gebarentaal. De heer Van Dam (PvdA): Het verzoek ging over een bericht in De Telegraaf over wat onze fractie zou vinden. Zojuist heeft mijn fractie gezegd dat dit niet klopt. Waar moet die brief dan over gaan? De voorzitter: De afspraak is dat dit via de commissie wordt geïnventariseerd. Mevrouw Agema heeft al een aantal dingen genoemd die ze van het kabinet wil weten. Als iemand in de Kamer om een brief vraagt is het gebruikelijk dat we dat verzoek honoreren. Ik zal het stenogram van dit gedeelte van de vergadering doorgeleiden naar het kabinet. Het woord is aan mevrouw Dikkers. Mevrouw Dikkers (PvdA): Voorzitter. Ik heb hier vorige week gestaan omdat we graag een debat willen met de staatssecretaris van Economische Zaken en de minister van VWS over het onderzoeksrapport van de Onderzoeksraad Voor Veiligheid over de vleesfraude. Dat debat zou spoedig worden ingepland maar het komt nog niet terug op de plenaire agenda. Ik doe dus alsnog het verzoek om het spoedig in te plannen. Ik doe dit verzoek mede namens D66 GroenLinks de Partij voor de Dieren en de ChristenUnie. Mevrouw Keijzer (CDA): Dat verzoek wordt dus ook gedaan namens het CDA. Mevrouw Agema (PVV): Steun. De voorzitter: U hebt steun van de meerderheid voor het spoedig inplannen van dit debat. Wij gaan ons daarvoor tot het uiterste inspannen. Hiermee is er een einde gekomen aan de regeling van werkzaamheden. Ik schors de vergadering opdat we onze nieuwe collega de heer Van Nispen kunnen feliciteren. De vergadering wordt van 14.35 uur tot 14.46 uur geschorst.