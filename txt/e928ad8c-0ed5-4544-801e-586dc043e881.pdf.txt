9 Stemmingen moties Veteranenbeleid Aan de orde zijn de stemmingen over moties ingediend bij het debat over veteranenbeleid te weten: - de motie-Boswijk/Valstar over veteranen in detentie die specifieke veteranenzorg nodig hebben niet slechts bij uitzondering in aanmerking laten komen voor plaatsing in het MPC (30139 nr. 265); - de motie-Boswijk/Valstar over 24/7 toegang tot gespecialiseerde crisishulp voor veteranen in acute psychische nood (30139 nr. 266); - de motie-Hammelburg over met het Veteraneninstituut onderzoeken hoe veteranen buiten dienst die later PTSS ontwikkelen in beeld kunnen komen (30139 nr. 267); - de motie-Fritsma/De Roon over de erkenning van de onafhankelijkheid van Indonesië per 17 augustus 1945 intrekken (30139 nr. 268); - de motie-Fritsma over excuses maken aan onze Indiëveteranen voor het omarmen van een eenzijdig en gekleurd onderzoek naar de Indonesische Onafhankelijkheidsoorlog (30139 nr. 269). (Zie notaoverleg van 19 juni 2023.) In stemming komt de motie-Boswijk/Valstar (30139 nr. 265). De voorzitter: Ik constateer dat deze motie met algemene stemmen is aangenomen. In stemming komt de motie-Boswijk/Valstar (30139 nr. 266). De voorzitter: Ik constateer dat deze motie met algemene stemmen is aangenomen. In stemming komt de motie-Hammelburg (30139 nr. 267). De voorzitter: Ik constateer dat deze motie met algemene stemmen is aangenomen. In stemming komt de motie-Fritsma/De Roon (30139 nr. 268). De voorzitter: Ik constateer dat de leden van de fracties van de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Fritsma (30139 nr. 269).De voorzitter: Ik constateer dat de leden van de fracties van BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.