25 Stemming Brief Presidium Raad voor de Rechtspraak Aan de orde is de stemming in verband met de de brief van het Presidium over een verzoek aan de Raad voor de rechtspraak (29279 nr. 172). De voorzitter: Ik stel voor conform het voorstel van het Presidium te besluiten en in te stemmen met het voorstel van de vaste commissie voor Veiligheid en Justitie om de Raad voor de rechtspraak te verzoeken om een nadere uitwerking van de position paper "De organisatie van de bestuursrechtspraak in hoogste instantie" onder de aantekening dat de fractie van de PVV geacht wenst te worden tegen dit voorstel te hebben gestemd. Daartoe wordt besloten. Mevrouw Van Veldhoven (D66): Voorzitter. De Kamer heeft bij de stemmingen onder punt 10 mijn motie op stuk nr. 442 aangenomen. Die motie heeft een relatie met de begroting. Daarom wil ik de minister vragen om de verzochte informatie snel naar de Kamer te sturen. Ik denk dat een week een redelijk termijn is voor dat verzoek. De voorzitter: Ik zal het stenogram van dit gedeelte van de vergadering doorgeleiden naar het kabinet. De vergadering wordt van 15.56 uur tot 16.00 uur geschorst. Voorzitter: Berndsen-Jansen