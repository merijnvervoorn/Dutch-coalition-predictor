6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Özütok/Van den Hul (30420 nr. 264). Daartoe wordt besloten. De voorzitter: Ik geef eerst de heer Van Raak het woord namens de SP. De heer Van Raak (SP): De SP wil mede namens 50PLUS de Partij voor de Dieren de PVV en de SGP en D66 in Haren heropening vragen van het debat over de herindeling van Groningen Ten Boer en Haren en van het debat over de herindeling in de Hoeksche Waard. Vorige week stonden wij hier om dat debat te voeren. Een week ... De voorzitter: Nee meneer Van Raak geen stemverklaring. De heer Van Raak (SP): Een kleine toelichting. Een week daarvoor ... De voorzitter: Nee. De heer Van Raak (SP): Anders weten de mensen niet waarom ik heropening vraag. De voorzitter: Heel kort dan. De heer Van Raak (SP): Vorige week hebben we dat debat hier gevoerd. De week daarvoor is een nieuw beleidskader gemeentelijke herindeling gereedgekomen. De voorzitter: Oké. De heer Van Raak (SP): Ik kan me niet voorstellen voorzitter dat we vandaag gaan stemmen over herindelingen ... De voorzitter: Helder.De heer Van Raak (SP): ... terwijl we weten dat er deze week of volgende week een nieuw beleidskader komt. Daarom vraag ik om heropening. De voorzitter: Dank u wel. U kunt weer gaan zitten. Dan kijk ik of daar een meerderheid voor is want ook voor heropening van een debat en uitstel van stemmingen heeft u een meerderheid nodig. Ik begin bij de heer Öztürk namens DENK. De heer Öztürk (DENK): Namens DENK dat drie jaar bestaat steun. De heer Van den Bosch (VVD): Voorzitter geen steun. De heer Baudet (FvD): Namens Forum voor Democratie dat één jaar bestaat steun. De heer Van der Molen (CDA): Voorzitter ik was zondag jarig ... De voorzitter: Van harte De heer Van der Molen (CDA): Maar dat was het punt niet. Geen steun voor uitstel. Mevrouw Van der Graaf (ChristenUnie): Geen steun voor het uitstel. Mevrouw Den Boer (D66): Geen steun voor uitstel. Mevrouw Özütok (GroenLinks): Geen steun. De voorzitter: U heeft geen meerderheid meneer Van Raak dus dan gaan we gewoon stemmen. Dan geef ik nu het woord aan de heer Krol namens 50PLUS. De heer Krol (50PLUS): Ja mevrouw de voorzitter nu er geen meerderheid is voor het verzoek van de SP is mijn verzoek denk ik extra belangrijk. Ik wil graag een hoofdelijke stemming bij punt 4 over het amendement op stuk nr. 9 bij het wetsvoorstel tot samenvoeging van de gemeenten Groningen Haren en Ten Boer (34805) en over ...De voorzitter: Stuk nr. 9? U bedoelt stuk nr. 13. Het amendement op stuk nr. 9 is vervangen door het amendement op stuk nr. 13. De heer Krol (50PLUS): Oké. Ook wil ik graag een hoofdelijke stemming over het wetsvoorstel tot samenvoeging van de gemeenten Binnenmaas Cromstrijen Korendijk Oud-Beijerland en Strijen (34806). De voorzitter: Oké. De Griffie heeft het op een rijtje; dan komt het goed. De heer Krol wil dus hoofdelijk stemmen over het amendement op stuk nr. 13 I (34805) onder punt 4 en over het wetsvoorstel met Kamerstuknummer 34806 onder punt 18. Heb ik dat goed begrepen meneer Krol? Dat is het geval. De heer Kuzu namens DENK. De heer Kuzu (DENK): Voorzitter dank u wel. Ik wil graag bij de stemmingen onder punt 22 over de moties ingediend bij het VAO Jemen de motie op stuk nr. 209 aanhouden. De voorzitter: Op verzoek van de heer Kuzu stel ik voor zijn motie (32623 nr. 209) aan te houden. Daartoe wordt besloten. De heer Paternotte (D66): Voorzitter. Ik zou bij de stemmingen onder punt 21 over moties ingediend bij het VSO over het Verdrag inzake luchtdiensten graag de motie op stuk nr. 3 aanhouden. De voorzitter: Op verzoek van de heer Paternotte stel ik voor zijn motie (34899 nr. 3) aan te houden. Daartoe wordt besloten. De heer Beertema (PVV): Voorzitter. Bij de stemmingen onder punt 28 over de moties ingediend bij het VAO-Nederlands-Engels in het hoger onderwijs is de motie-Beertema/Bisschop op stuk nr. 623 over verengelsing van het hoger onderwijs zo principieel voor ons dat we daar graag een hoofdelijke stemming over willen. De voorzitter: We gaan dus drie keer hoofdelijk stemmen. Dank u wel. Dan gaan we nu naar de stemmingslijst.