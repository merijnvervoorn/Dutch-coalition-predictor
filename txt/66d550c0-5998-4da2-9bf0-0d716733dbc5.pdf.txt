17 Stemmingen moties Turkije en de EU Aan de orde zijn de stemmingen over moties ingediend bij het dertigledendebat over de uitspraken van de minister van Buitenlandse Zaken met betrekking tot een mogelijk EU-lidmaatschap voor Turkije te weten: - de motie-Bontes over het terugroepen van de Nederlandse ambassadeur uit Ankara (23987 nr. 147); - de motie-Verheijen c.s. over incidenten rondom de persvrijheid en vrijheid van meningsuiting (23987 nr. 148); - de motie-Beertema over het afbreken van de toetredingsonderhandelingen met Turkije (23987 nr. 149); - de motie-Beertema over stoppen met alle toetredingssteun aan Turkije (23987 nr. 150). (Zie vergadering van 15 januari 2015.) In stemming komt de motie-Bontes (23987 nr. 147). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Verheijen c.s. (23987 nr. 148). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein 50PLUS Van Vliet D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Beertema (23987 nr. 149). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de ChristenUnie de SGP en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Beertema (23987 nr. 150). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de ChristenUnie de SGP en de PvdD voor deze motie hebben gestemd en de aanwezige leden van de overige fracties ertegen zodat zij is verworpen.