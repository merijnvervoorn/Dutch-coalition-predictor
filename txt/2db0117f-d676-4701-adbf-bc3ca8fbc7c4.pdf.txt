10 Stemmingen Wet herziening gerechtelijke kaart Aan de orde zijn de stemmingen in verband met het wetsvoorstel Wijziging van de Wet op de rechterlijke indeling de Wet op de rechterlijke organisatie en diverse andere wetten in verband met de vermindering van het aantal arrondissementen en ressorten (Wet herziening gerechtelijke kaart) (32891) en over: - de motie-Helder c.s. over kantonrechtspraak in iedere zittingsplaats (32891 nr. 12); - de motie-Çörüz c.s. over een evenwichtige zaakverdeling over zittingsplaatsen (32891 nr. 13); - de gewijzigde motie-Recourt over veelvoorkomende laagdrempelige zaken (32891 nr. 14). (Zie wetgevingsoverleg van 28 november 2011.) De voorzitter: De motie-Recourt (32891 nr. 14) is in die zin gewijzigd dat zij thans luidt: Motie De Kamer gehoord de beraadslaging van mening dat de nieuwe indeling van de gerechtelijke kaart goede elementen in zich heeft; van mening dat veelvoorkomende zaken zo dicht mogelijk bij rechtzoekenden moeten worden aangeboden; tevens van mening dat de rechtspraak aan kracht en dienstverlening wint als op die rechtspraaklocaties waar kantonrechtspraak wordt aangeboden tevens veelvoorkomende laagdrempelige zaken worden behandeld; verzoekt de regering de gerechtelijke kaart zo in te delen dat waar kantonrechtspraak wordt aangeboden tevens veelvoorkomende laagdrempelige zaken worden behandeld. en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 19 (32891). Ik stel vast dat wij hier nu over kunnen stemmen. In stemming komt het amendement-Gesthuizen (stuk nr. 18 II). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor dit amendement hebben gestemd en de aanwezige leden van de overige fracties ertegen zodat het is verworpen.Ik stel vast dat door de verwerping van dit amendement de overige op stuk nr. 18 voorkomende amendementen als verworpen kunnen worden beschouwd. In stemming komt het gewijzigde amendement-Slob/ Schouten (stuk nr. 17 I). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de SGP en de ChristenUnie voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 17 voorkomende gewijzigde amendementen als verworpen kunnen worden beschouwd. In stemming komt het gewijzigde amendement-Çörüz c.s. (stuk nr. 15) tot het invoegen van artikel CXLIVb. De voorzitter: Ik constateer dat dit gewijzigde amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van het gewijzigde amendement-Çörüz (stuk nr. 15). De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie het CDA en de PVV voor dit wetvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de motie-Helder c.s. (32891 nr. 12). De voorzitter: Ik constateer dat deze motie met algemene stemmen is aangenomen. In stemming komt de motie-Çörüz c.s. (32891 nr. 13). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Recourt (32891 nr. 19). De voorzitter: Ik constateer dat deze gewijzigde motie met algemene stemmen is aangenomen.