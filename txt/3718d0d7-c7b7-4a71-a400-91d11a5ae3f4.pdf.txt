35 Regeling van werkzaamheden (stemmingen) De voorzitter: Voordat wij gaan stemmen zijn er nog een aantal leden die een opmerking over de stemmingslijst willen maken. Mevrouw Ouwehand (PvdD): Ik wil graag bij de stemmingen over de moties ingediend bij het VAO Uitgangspunten Cultuurbeleid mijn moties op stukken nrs. 144 en nr. 160 aanhouden. De voorzitter: Op verzoek van mevrouw Ouwehand stel ik voor haar motie (32820 nr. 144) en haar gewijzigde motie (32820 nr. 160 was nr. 145) aan te houden. Daartoe wordt besloten. Mevrouw Gesthuizen (SP): Bij de stemmingen over de moties ingediend bij het VAO Vreemdelingen- en asielbeleid wil ik graag de eerste motie van mijn hand die op stuk nr. 2014 aanhouden. De voorzitter: Op verzoek van mevrouw Gesthuizen stel ik voor haar motie (19637 nr. 2014) aan te houden. Daartoe wordt besloten. De heer Kerstens (PvdA): Ik wil bij de stemmingen over de moties ingediend bij het VAO WWB-onderwerpen en de Participatiewet mijn motie op stuk nr. 174 aanhouden. De voorzitter: Op verzoek van de heer Kerstens stel ik voor zijn motie (30545 nr. 174) aan te houden. Daartoe wordt besloten. De voorzitter: Zijn er nog andere leden die iets willen opmerken over de stemmingslijst? Dat is niet het geval. Dan gaan we nu stemmen. In het Presidium is afgesproken dat ik vandaag bij deze stemmingen alleen het nummer en de naam van de indiener van de motie ga oplezen. (Geroffel op de bankjes)De voorzitter: Ik hoop dan dat ik net zo hard kan juichen als jullie elke keer heel snel jullie hand omhoogsteken. Het vergt namelijk twee mensen om deze dans te dansen of in dit geval 150. Ja jullie hebben weer helemaal gelijk.