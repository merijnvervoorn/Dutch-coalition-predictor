5 Stemmingen Reparatiewet WtBK Aan de orde is de stemming in verband met het wetsvoorstel Wijziging van de Wet ter Bescherming Koopvaardij houdende aanpassingen in verband met het certificeringsen vergunningstelsel de positie van particuliere beveiligers de scheepsbeheerder en de kapitein de verwerking van bijzondere persoonsgegevens en herstel van enkele onvolkomenheden (Reparatiewet WtBK) (35811). (Zie wetgevingsoverleg van 8 november 2021.) De voorzitter: Ik geef allereerst het woord aan mevrouw Belhaj voor een stemverklaring. Mevrouw Belhaj (D66): Voorzitter. Dit is mijn eerste stemverklaring in de zes jaar dat ik Kamerlid ben. Ik wil beginnen met uit te spreken dat wij de zorgen zien die de sector heeft over de onveiligheid en de mogelijke piraterij op scheepvaartroutes. Wij voelen met deze sector mee en begrijpen dat het veiliger moet. Desondanks stemmen wij vandaag tegen deze reparatiewet. Dit komt doordat D66 ook destijds tegen de initiële wet stemde. Ook al worden er in de reparatiewet een aantal knelpunten verholpen en een aantal andere punten aangescherpt zoals het verbeteren van de vergewisplicht van de kapitein en de teamleider de fundamentele verandering die deze wet teweegbrengt blijft ongewijzigd. Mijn fractie blijft van mening dat de bescherming van de koopvaardij zo veel als mogelijk gedaan moet worden door de krijgsmacht en het daarvoor benoemde Vessel Protection Detachment. Voorzitter. De wet zoals die nu voorligt biedt eigenlijk twee mogelijkheden met een financiële grondslag om af te wijken. De zwaardmacht van de overheid moet niet lichtzinnig opgenomen worden. De wet die hier nu voorgelegd wordt is niet proportioneel. Dat maakt dat D66 vol overtuiging tegen deze wet zal stemmen. De voorzitter: Dank u wel mevrouw Belhaj. In stemming komt het wetsvoorstel. De voorzitter: Ik constateer dat de leden van de fracties van GroenLinks Volt de PvdA Fractie Den Haan de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor dit wetsvoorstel hebben gestemd en de leden van de overige fracties ertegen zodat het is aangenomen.