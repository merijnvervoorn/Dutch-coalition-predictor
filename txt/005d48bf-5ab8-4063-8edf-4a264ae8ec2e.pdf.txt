17 Stemming motie Begroting Infrastructuur en Waterstaat 2022 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Infrastructuur en Waterstaat (XII) voor het jaar 2022 te weten: - de motie-Bouchallikh c.s. over een innameplicht voor statiegeld op plastic flesjes en blikjes (35925-XII nr. 47). (Zie vergadering van 4 november 2021.) De voorzitter: De motie-Bouchallikh (35925-XII nr. 47) is in die zin gewijzigd dat zij thans luidt: Motie De Kamer gehoord de beraadslaging overwegende dat de invoering van statiegeld op kleine plastic flesjes en blik een belangrijke stap is om zwerfafval tegen te gaan en om de 90% gescheiden inzameldoelstelling te halen; overwegende dat in vrijwel elk land met statiegeld een wettelijke innameplicht is vastgesteld; constaterende dat het ontbreken van de innameplicht in Nederland de efficiëntie en consumentvriendelijkheid van het statiegeldsysteem op losse schroeven heeft gezet; constaterende dat het ontbreken van de innameplicht heeft geleid tot veel onrust rondom de inzameling van blikjes en er nog lang niet voldoende kleine plastic flesjes gescheiden worden ingezameld; verzoekt de regering om een innameplicht voor verkooppunten in te voeren voor statiegeld op plastic flesjes en blikjes en hierbij een mogelijke uitzondering te maken voor kleinere verkooppunten en gaat over tot de orde van de dag. Zij krijgt nr. 107 was nr. 47 (35925-XII). Ik stel vast dat wij hier nu over kunnen stemmen. In stemming komt de gewijzigde motie-Bouchallikh (35925XII nr. 107 was nr. 47). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP en BBB voordeze gewijzigde motie hebben gestemd en de leden van de overige fracties ertegen zodat zij is verworpen. Mevrouw Hagen van D66 gaat uw gang. Mevrouw Hagen (D66): De motie op stuk nr. 32852 nr. 202 was ontraden. Ik ontvang heel graag van het kabinet een brief over hoe ze deze motie toch tot uitvoering gaan brengen. De voorzitter: Dank u wel. We zullen dit doorgeleiden naar het kabinet.