3 Regeling van werkzaamheden De voorzitter: Zoals eerder besloten start de Kamer morgen met de Algemene Politieke Beschouwingen. Ik stel voor als commissies bedoeld in artikel 32 tweede lid en 37 eerste lid van het Reglement van Orde aan te wijzen: - de commissie voor de Inlichtingen- en Veiligheidsdiensten; - de commissie voor de Werkwijze; - de commissie voor de Verzoekschriften en de Burgerinitiatieven; - de commissie voor het onderzoek van de Geloofsbrieven. Ik stel voor de Miljoenennota de Najaarsnota en de Voorjaarsnota in handen te stellen van de vaste commissie voor Financiën. Voorts stel ik voor de voorstellen van begrotingswetten alsmede de ontwerpslotwetten met de rapporten bij de rekening van de Algemene Rekenkamer en de suppletoire begrotingsvoorstellen naar aanleiding van de Voorjaarsnota en de Najaarsnota in handen van de desbetreffende commissies te stellen. Ik stel voor dat: - de begrotingshoofdstukken I IIA IIB en IIIA tot en met C en de begrotingen van het Gemeentefonds en het Provinciefonds in handen worden gesteld van de vaste commissie voor Binnenlandse Zaken; - de begroting van het Infrastructuurfonds en van het Deltafonds in handen worden gesteld van de vaste commissie voor Infrastructuur en Waterstaat. Ten slotte stel ik voor de wetsvoorstellen samenhangende met het Belastingplan in handen te stellen van de vaste commissie voor Financiën. Overeenkomstig de voorstellen van de voorzitter wordt besloten. De voorzitter: Voor vandaag zijn we hiermee aan het einde gekomen van deze vergadering. Ik dank iedereen. Ik dank alle familieleden kinderen en vrienden van Kamerleden. En ook de kleinkinderen; inderdaad meneer Bosma. Morgen hebben we een debat over de Algemene Politieke Beschouwingen.