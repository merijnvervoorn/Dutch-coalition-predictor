36 Stemmingen Aan de orde is de stemming over een aangehouden motie ingediend bij het debat over energie te weten: - de motie-Van Tongeren/Van Veldhoven over een minimumprijs (31239 nr. 107). (Zie vergadering van 21 april 2011.) De voorzitter: De motie-Van Tongeren/Van Veldhoven (31239 nr. 107) is in die zin gewijzigd dat zij thans luidt: Motie De Kamer gehoord de beraadslaging constaterende dat de prijs van ETS-rechten op dit moment te laag is om groene innovaties krachtig te stimuleren; overwegende dat de minister van ELI van mening is dat het plafond in het ETS omlaag moet; verzoekt de regering om zich in Europees verband in te zetten voor een beter functionerend ETS bijvoorbeeld door in Europees verband te pleiten voor verlaging van het plafond in het ETS en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 123 (31239). Ik stel vast dat wij hier nu over kunnen stemmen. In stemming komt de gewijzigde motie-Van Tongeren/Van Veldhoven (31239 nr. 123). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.