60 Stemming motie Begroting Infrastructuur en Waterstaat 2023 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Infrastructuur en Waterstaat (XII) voor het jaar 2023 te weten: - de motie-Van Esch/Bouchallikh over voor het volgende stookseizoen handhaafbare normen ontwikkelen voor houtstook (36200-XII nr. 77). (Zie vergadering van 1 december 2022.) De voorzitter: De motie-Van Esch/Bouchallikh (36200-XII nr. 77) is in die zin gewijzigd dat zij thans luidt: Motie De Kamer gehoord de beraadslaging overwegende dat er nog geen handhaafbare normen zijn vastgesteld waaraan gemeenten overlast door houtstook kunnen toetsen; verzoekt de regering voor het volgende stookseizoen (2024/2025) handhaafbare normen te (laten) ontwikkelen en gaat over tot de orde van de dag. Zij krijgt nr. 118 was nr. 77 (36200-XII). Ik stel vast dat wij hier nu over kunnen stemmen. In stemming komt de gewijzigde motie-Van Esch/Bouchallikh (36200-XII nr. 118 was nr. 77). De voorzitter: Ik constateer dat de leden van de fracties van GroenLinks BIJ1 Volt Fractie Den Haan de PvdA de PvdD Lid Gündoğan D66 de ChristenUnie en de SGP voor deze gewijzigde motie hebben gestemd en de leden van de fracties van de SP DENK Lid Omtzigt de VVD het CDA JA21 Groep Van Haga de PVV FVD en BBB ertegen zodat zij is verworpen.