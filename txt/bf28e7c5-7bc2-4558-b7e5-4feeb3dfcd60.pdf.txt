6 Regeling van werkzaamheden (stemmingen) De voorzitter: Ik stel voor dadelijk ook te stemmen over: - de aangehouden motie-Van Esch (36254 nr. 12); - de aangehouden motie-Van den Berg/Van den Hil (29247 nr. 383). Daartoe wordt besloten. De voorzitter: Er zijn een paar mensen die wat moties willen aanhouden. Allereerst mevrouw Bikker dan de heer Wassenberg en dan mevrouw Van der Plas. Mevrouw Bikker u wilt een motie aanhouden dus ... Mevrouw Bikker (ChristenUnie): De motie op stuk nr. 34 van de stemmingen over het debat inzake de parlementaire enquêtecommissie aardgaswinning Groningen. De voorzitter: Dank u wel. Dat gaat om agendapunt 5. Op verzoek van mevrouw Bikker stel ik voor haar motie (35561 nr. 34) aan te houden. Daartoe wordt besloten. De voorzitter: Dan de heer Wassenberg. De heer Wassenberg (PvdD): Dank voorzitter. Ik zal even de paperassen erbij houden voor de nauwkeurigheid. Bij punt 4 de stemming over een motie ingediend bij het tweeminutendebat Landbouw- en Visserijraad d.d. 24 en 25 april 2023 zou ik graag mijn motie op stuk nr. 1533 willen aanhouden. De voorzitter: Dat is de enige motie bij dat punt. Dat gaan we doen. De heer Wassenberg (PvdD): Dat is één. En dan ook de enige motie bij punt 12 van de stemmingen een motie ingediend bij het notaoverleg over de initiatiefnota van het lid Hagen over een nieuw ontwerp voor de kledingindustrie: van wegwerpmaatschappij naar circulaire economie. Dat is de motie op stuk nr. 12 van collega Van Esch.De voorzitter: Dat is ook de enige motie bij dat punt. Ook dat gaan we doen. Dank u wel. Mevrouw Van der Plas BBB. Mevrouw Van der Plas (BBB): Dank u wel. Omdat er een toezegging is vanuit het kabinet om in augustus te komen met nieuwe informatie over de jonggehandicaptenkorting heb ik besloten om mijn motie bij punt 6 van de stemmingen de stemmingen over moties ingediend bij het debat over de Voorjaarsnota 2023 uit mijn hoofd de motie op stuk nr. 32 in ieder geval even aan te houden tot dat binnen is. De voorzitter: Dank u wel. Op verzoek van mevrouw Van der Plas stel ik voor haar motie (36350 nr. 32) aan te houden. Daartoe wordt besloten.