54 Stemmingen Aan de orde zijn de stemmingen over moties ingediend bij het debat over Inholland te weten: - de motie-Jasper van Dijk over instrumenten om geld terug te vorderen (31288 nr. 184); - de motie-Jasper van Dijk over onderzoek en passende maatregelen (31288 nr. 185); - de motie-Jasper van Dijk over falende bestuurders (31288 nr. 186); - de motie-Jasper van Dijk over reglementen rond declaraties (31288 nr. 187); - de motie-Beertema over BBRA-schalen in het onderwijs (31288 nr. 188); - de motie-Jadnanansing over buitenlandse onderwijsactiviteiten (31288 nr. 189); - de motie-Jadnanansing over een declaratieplafond voor (onderwijs)bestuurders (31288 nr. 190). (Zie vergadering van heden.) De voorzitter: De motie-Jasper van Dijk (31288 nr. 184) is in die zin gewijzigd dat zij thans luidt: Motie De Kamer gehoord de beraadslaging constaterende dat voormalige bestuurders van Hogeschool Inholland voor minstens 35 ton onterecht hebben gedeclareerd; constaterende dat indien men er niet in slaagt om dit geld te verhalen op betrokken personen het onderwijsbudget van de hogeschool wordt gekort; verzoekt de regering geen instrument te schuwen indien dat ertoe bijdraagt om dit geld op betrokken personen te verhalen en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 197 (31288). De motie-Jasper van Dijk (31288 nr. 187) is in die zin gewijzigd dat zij thans luidt: Motie De Kamer gehoord de beraadslaging overwegende dat oud-bestuurders van Inholland voor minstens 35 ton onterecht hebben gedeclareerd;constaterende dat hogescholen in 2012 een reglement moeten maken met voorschriften rond declaraties van mening dat een dergelijk reglement geen lege huls mag zijn; verzoekt de regering samen met de Inspectie een toetsingskader op te stellen inzake declaraties en deze ter behandeling voor te leggen aan de Tweede Kamer en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 198 (31288). De motie-Jadnanansing (31288 nr. 190) is in die zin gewijzigd dat zij thans luidt: Motie De Kamer gehoord de beraadslaging constaterende dat de Inspectie Onderwijs heeft geoordeeld dat er bij Hogeschool Inholland door bestuurders op onrechtmatige en ondoelmatige wijze met declaratiemogelijkheden is omgesprongen; van mening dat er zorgvuldig omgesprongen moet worden met publieke middelen en dat het voor bestuurders bij onderwijsinstellingen primair om het onderwijs moet gaan; stelt vast dat excessen rond declaratiegedrag in de toekomst voorkomen moeten worden en dat de regering hiertoe nadere regels zal opstellen voor de verantwoording en controle op declaraties; draagt de regering op om bij het opstellen van verdere maatregelen ook het instellen van een declaratieplafond voor (onderwijs)bestuurders mee te nemen en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 199 (31288). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Jasper van Dijk (31288 nr. 197). De voorzitter: Ik constateer dat de aanwezige leden van de fracties van de SP de PvdD GroenLinks D66 de ChristenUnie het CDA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Jasper van Dijk (31288 nr. 185).De voorzitter: Ik constateer dat de aanwezige leden van de fracties van de SP de PvdD GroenLinks en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (31288 nr. 186). De voorzitter: Ik constateer dat de aanwezige leden van de fracties van de SP de PvdD en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Jasper van Dijk (31288 nr. 198). De voorzitter: Ik constateer dat de aanwezige leden van de fracties van de SP de PvdD de PvdA en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Beertema (31288 nr. 188). De voorzitter: Ik constateer dat de aanwezige leden van de fracties van de SP en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jadnanansing (31288 nr. 189). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Jadnanansing (31288 nr. 199). De voorzitter: Ik constateer dat de aanwezige leden van de fracties van de SP de PvdD de PvdA en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.