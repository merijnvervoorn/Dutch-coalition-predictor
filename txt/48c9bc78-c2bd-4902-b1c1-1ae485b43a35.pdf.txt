13 Stemmingen moties Privacy in het onderwijs Aan de orde zijn de stemmingen over moties ingediend bij het debat over privacy in het onderwijs te weten: - de motie-Van Meenen c.s. over digitale hulpmiddelen volgens de principes van privacy en security by design (32034 nr. 7); - de motie-Rog over afspraken over verstrekking van persoonsgegevens (32034 nr. 8); - de motie-Jasper van Dijk over vernietiging van persoonlijke gegevens die in handen van bedrijven zijn (32034 nr. 9); - de motie-Ypma over bewaken van privacy van leerlingen (32034 nr. 13 was nr. 10). (Zie vergadering van 21 januari 2015.) De voorzitter: De motie-Rog (32034 nr. 8) is in die zin gewijzigd dat zij thans luidt: Motie De Kamer gehoord de beraadslaging overwegende dat scholen persoonsgegevens van leerlingen verstrekken aan leveranciers en ontwikkelaars van digitaal lesmateriaal om gepersonaliseerde leermiddelen te kunnen aanbieden; tevens overwegende dat voor het aanbieden van gepersonaliseerde leermiddelen het voldoende is als deze ontwikkelaars en leveranciers beschikken over gepseudonimiseerde gegevens van leerlingen; verzoekt de regering samen met het onderwijsveld waaronder ook de ouderorganisaties afspraken te maken op welke wijze op de kortst mogelijke termijn geborgd gaat worden dat persoonsgegevens van leerlingen alleen nog maar gepseudonimiseerd worden verstrekt aan leveranciers en ontwikkelaars van digitaal lesmateriaal en de Kamer over de voortgang van deze afspraken uiterlijk in april 2015 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 15 was nr. 8 (32034). Ik stel vast dat wij hier nu over kunnen stemmen. In stemming komt de motie-Van Meenen c.s. (32034 nr. 7).De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Rog (32034 nr. 15 was nr. 8). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP de VVD Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Jasper van Dijk (32034 nr. 9). De voorzitter: Ik constateer dat deze motie met algemene stemmen is aangenomen. In stemming komt de motie-Ypma (32034 nr. 13 was nr. 10). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.