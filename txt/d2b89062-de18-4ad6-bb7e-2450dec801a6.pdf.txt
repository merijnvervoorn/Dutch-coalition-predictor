24 Stemmingen moties Emancipatie Aan de orde zijn de stemmingen over moties ingediend bij het VAO Emancipatie te weten: - de motie-Bisschop/Voordewind over de acceptatie van seksuele diversiteit in etnische en religieuze groepen (30420 nr. 216); - de motie-Jasper van Dijk/Siderius over de arbeidsparticipatie en economische zelfstandigheid van vrouwen (30420 nr. 218); - de motie-Jasper van Dijk/Siderius over bijzondere bijstand voor alleenstaande studerende ouders (30420 nr. 219); - de motie-Van Ark over beëindiging van het initiatief Topvrouwen.nl (30420 nr. 221). (Zie vergadering van 2 april 2015.) De voorzitter: Op verzoek van de heer Bisschop stel ik voor zijn motie (30420 nr. 216) aan te houden. Daartoe wordt besloten. In stemming komt de motie-Jasper van Dijk/Siderius (30420 nr. 218). De voorzitter: Ik constateer dat de aanwezige leden van de fracties van de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk/Siderius (30420 nr. 219). De voorzitter: Ik constateer dat de aanwezige leden van de fracties van de ChristenUnie de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Ark (30420 nr. 221). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de SGP de VVD Houwers Van Vliet en de SP voor deze motie hebben gestemd en de aanwezige leden van de overige fracties ertegen zodat zij is aangenomen.