23 Stemmingen moties Belastingdienst Stemmingen moties Belastingdienst Aan de orde zijn de stemmingen over moties ingediend bij het tweeminutendebat Belastingdienst te weten: - de motie-Idsinga/Omtzigt over de definitie van het begrip "eigen dossier" en terughoudendheid bij het inroepen van de geheimhoudingsplicht (31066 nr. 1367); - de motie-Idsinga over uitspreken dat het bestaande gratis karakter van de Belastingtelefoon en de Helpdesk Intermediairs behouden blijft (31066 nr. 1368); - de motie-Vermeer over het vermijden van extra controles op de tweedehandsverkoop op onlineplatformen (31066 nr. 1369); - de motie-Van Eijk c.s. over in de handhavingsstrategie prioriteit geven aan het opsporen en aanpakken van fraudes waar veel geld in omgaat (31066 nr. 1370); - de motie-Inge van Dijk over een onderzoek naar de meerwaarde van het inrichten van een team monitoring hoger beroep bij de Belastingdienst (31066 nr. 1371). (Zie vergadering van 11 april 2024.) De voorzitter: Op verzoek van de heer Idsinga stel ik voor zijn motie (31066 nr. 1367) aan te houden. Daartoe wordt besloten. In stemming komt de motie-Idsinga (31066 nr. 1368). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP BBB JA21 FVD en de PVV voor deze motie hebben gestemd en de leden van de fractie van het CDA ertegen zodat zij is aangenomen. In stemming komt de motie-Vermeer (31066 nr. 1369). De voorzitter: Ik constateer dat de leden van de fracties van DENK Volt D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Eijk c.s. (31066 nr. 1370). De voorzitter: Ik constateer dat deze motie met algemene stemmen is aangenomen. In stemming komt de motie-Inge van Dijk (31066 nr. 1371). De voorzitter: Ik constateer dat deze motie met algemene stemmen is aangenomen.