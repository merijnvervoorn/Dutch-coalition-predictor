19 Stemming motie Wijziging Vreemdelingenwet 2000 Aan de orde is de stemming over een motie ingediend bij de behandeling van het wetsvoorstel Wijziging van de Vreemdelingenwet 2000 te weten: - de motie-Fritsma c.s. over een opt-out op het gebied van immigratie en asiel (33581 nr. 8). (Zie vergadering van 3 oktober 2013.) In stemming komt de motie-Fritsma c.s. (33581 nr. 8). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen.