17 Stemmingen Kiesrecht niet-Nederlanders eilandsraadsverkiezingen Aan de orde is de stemming in verband met het wetsvoorstel Wijziging van de Kieswet en de Wet openbare lichamen Bonaire Sint Eustatius en Saba houdende aanpassing van de regeling met betrekking tot het kiesrecht van nietNederlanders bij eilandsraadsverkiezingen (33900). (Zie vergadering van 8 oktober 2014.) De voorzitter: Ik geef gelegenheid tot het afleggen van een stemverklaring vooraf. De heer Segers (ChristenUnie): Voorzitter. De winst van het debat over het kiesrecht voor de mensen in Caribisch Nederland is de toezegging dat er een apart kiescollege komt voor de BES-eilanden. Wij trekken zo één lijn voor Nederlanders hier en daar namelijk dat alleen Nederlanders zij het indirect via de Staten voor de Eerste Kamer mogen stemmen. De Grondwetswijziging die nu voorligt in de Eerste Kamer kan dus worden ingetrokken of gewijzigd om deze route mogelijk te maken. Dan is de weg vrij voor het toekennen van actief en passief kiesrecht aan niet-Nederlanders in Caribisch Nederland. Die bepaling staat echter in een andere wet. Het wetsvoorstel waarover we het nu hebben regelt iets anders namelijk het afnemen van het kiesrecht van meer dan 1.000 nietNederlanders voor de eilandsraden; zeg maar de gemeenteraden van de eilanden. En dat kan niet. Alle Nederlandse ingezetenen van ons land behoren gelijk behandeld te worden. Het is niet de bedoeling dat deze bepaling ooit in werking treedt maar zelfs dan geldt dat het de wetgever niet past om een wet aan te nemen waarvan je niet wilt dat die in werking treedt. Om die reden zal de ChristenUniefractie tegen de wet stemmen. In stemming komt het wetsvoorstel. De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de SGP de VVD Van Vliet 50PLUS/Baay-Timmerman D66 GroenLinks de PvdA en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.