8 Stemmingen moties Initiatiefnota-Kat over sneller uit de schulden Aan de orde zijn de stemmingen over moties ingediend bij het debat over de initiatiefnota van het lid Kat over sneller uit de schulden te weten: - de motie-De Kort over een akkoord tussen schuldenaar en schuldeiser om problematische scenario's voor de schuldenaar te voorkomen (36260 nr. 4); - de motie-Romke de Jong/Kat over gemeenten de mogelijkheid geven om een schuldregeling bindend te maken als twee derde van de schuldeisers akkoord is (36260 nr. 5); - de motie-Romke de Jong/Kat over het verder uitwerken van de kwaliteitseisen voor schuldhulpverlening (36260 nr. 6); - de motie-Palland over een pilot inzake een bredere rol van de gerechtsdeurwaarder bij vroegsignalering beslagleggingen en toepassing van het sociaal tarief (36260 nr. 7). (Zie notaoverleg van 12 juni 2023.) De voorzitter: Op verzoek van de heer Romke de Jong stel ik voor zijn motie (36260 nr. 6) aan te houden. Daartoe wordt besloten. De voorzitter: De motie-Romke de Jong/Kat (36260 nr. 5) is in die zin gewijzigd dat zij thans luidt: Motie De Kamer gehoord de beraadslaging constaterende dat de rechtspraak onnodig wordt belast bij het bindend maken van een schuldregeling en dat gemeenten geen wettelijke instrumenten hebben om dit af te dwingen en volkomen afhankelijk zijn van de vrijwillige medewerking van partijen; constaterende dat het nieuwe wetsvoorstel bindende reactietermijn schuldeisers nog steeds de mogelijkheid geeft om een schuldregeling om oneigenlijke redenen af te wijzen; overwegende dat mensen met schulden recht hebben op een snelle schuldenvrije toekomst en een schone lei en ook voor schuldeisers snel duidelijkheid belangrijk is; verzoekt de regering om in gesprek te treden met gemeenten en rechtspraak over de mogelijkheid om wettelijk een schuldregeling bindend te maken als twee derdevan de schuldeisers akkoord is en uiterlijk in het eerste kwartaal van 2024 hierover een voorstel naar de Kamer te sturen waarbij aandacht is voor de impact de snelheid van de totstandkoming van een schuldregeling de juridische implicaties en de wensen van en uitvoerbaarheid door gemeenten en gaat over tot de orde van de dag. Zij krijgt nr. 8 was nr. 5 (36260). Ik stel vast dat wij hier nu over kunnen stemmen. In stemming komt de motie-De Kort (36260 nr. 4). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de fractie van BIJ1 ertegen zodat zij is aangenomen. In stemming komt de gewijzigde motie-Romke de Jong/Kat (36260 nr. 8 was nr. 5). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie het CDA BBB en FVD voor deze gewijzigde motie hebben gestemd en de leden van de fracties van de VVD de SGP JA21 de PVV en Groep Van Haga ertegen zodat zij is aangenomen. In stemming komt de motie-Palland (36260 nr. 7). De voorzitter: Ik constateer dat de leden van de fracties van de SP BIJ1 DENK Fractie Den Haan de PvdD Lid Gündoğan D66 de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fracties van GroenLinks Volt de PvdA en FVD ertegen zodat zij is aangenomen.