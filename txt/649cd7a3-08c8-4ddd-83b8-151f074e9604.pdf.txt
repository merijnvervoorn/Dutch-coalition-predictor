7 Regeling van werkzaamheden (stemmingen) De voorzitter: Dan is er nu een korte regeling van werkzaamheden voor de stemmingen. Ik stel voor zo dadelijk ook te stemmen over de volgende aangehouden moties: de motie-Dik-Faber (32820 nr. 257) de motie-Helder (34775-VI nr. 41) en de motie-Jasper van Dijk c.s. (19637 nr. 2432). Dan geef ik nu de heer Remco Dijkstra namens de VVD het woord. De heer Remco Dijkstra (VVD): Voorzitter. We hebben een goed debat gehad over de Wet rijonderricht motorrijtuigen. Ik verzoek uitstel van stemming over de punten 16 en 17 de stemmingen over het wetsvoorstel en de moties omdat er gisteren nog een belangrijk gewijzigd amendement is ingediend op stuk nr. 27. Ik wil daar graag de appreciatie van de minister over omdat die grote impact kan hebben op deze wet. Dan stellen we de stemmingen een week uit wat ons betreft. De voorzitter: Het verzoek is dus om de stemmingen over agendapunten 16 en 17 uit te stellen? De heer Remco Dijkstra (VVD): Precies. En de minister te vragen in een brief kort aan te geven wat de gevolgen zijn voor het wetsvoorstel specifiek van dit amendement. De voorzitter: Wie is tegen uitstel? De heer Van Aalst? De heer Van Aalst (PVV): Jazeker voorzitter. Wij doen niet mee aan dit popiejopiegedrag van de VVD. Geen steun voor uitstel. De voorzitter: Dan de heer Laçin. De heer Laçin (SP): Voorzitter. We hebben een lang debat gehad. Het is mijn amendement met een aantal andere partijen. Ik wil er niet voor gaan liggen maar met de kanttekening dat we hier dan volgende week zeker over gaan stemmen. De voorzitter: Dus u steunt het verzoek. Goed.Dan gaan we stemmen. Maar niet over agendapunten 16 en 17 want een meerderheid is voor uitstel.