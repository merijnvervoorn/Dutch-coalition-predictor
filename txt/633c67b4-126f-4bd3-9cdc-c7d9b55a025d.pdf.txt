11 Stemming motie Faciliteren van witwassen door Nederlandse banken Aan de orde is de stemming over een aangehouden motie ingediend bij het debat over het faciliteren van witwassen door Nederlandse banken te weten: - de motie-Bruins over schikkingen betrekken bij de beoordeling van de aanvraag van een gedragsverklaring aanbesteden (31477 nr. 35). (Zie vergadering van 16 januari 2019.) De voorzitter: De motie-Bruins (31477 nr. 35) is in die zin gewijzigd (nr. 36) en nader gewijzigd (nr. 37) dat zij thans luidt: De Kamer gehoord de beraadslaging constaterende dat bij een aanvraag van een gedragsverklaring aanbesteden uit het Justitieel Documentatie Systeem enkel onherroepelijke veroordelingen worden meegewogen; van mening dat het belangrijk is dat schikkingen over geconstateerde misdrijven mee moeten kunnen worden gewogen bij het aanbesteden van een overheidsopdracht in de markt; verzoekt de regering te bevorderen dat schikkingen over geconstateerde misdrijven bij rechtspersonen kunnen worden betrokken bij het gunnen van opdrachten en dat aanbestedende diensten over deze mogelijkheid worden ge√Ønformeerd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 37 was nr. 36 (31477). Ik stel vast dat wij hier nu over kunnen stemmen. In stemming komt de nader gewijzigde motie-Bruins (31477 nr. 37 was nr. 36). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze nader gewijzigde motie hebben gestemd en de leden van de fractie van FvD ertegen zodat zij is aangenomen.