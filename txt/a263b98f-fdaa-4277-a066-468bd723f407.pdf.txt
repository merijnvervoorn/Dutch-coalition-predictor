22 Stemmingen moties Huuraangelegenheden Aan de orde zijn de stemmingen over moties ingediend bij het VAO Huuraangelegenheden te weten: - de motie-Ronnes over verder ontwikkelen van de monitoring van woonvisies en prestatieafspraken (27926 nr. 254); - de motie-Ronnes/Keijzer over de toewijzing van woningen aan mensen met een Wlz-indicatie (27926 nr. 255); - de gewijzigde motie-Van Vliet over een langetermijnvisie op het instrument huurtoeslag (27926 nr. 258 was nr. 256); - de motie-Bashir over afzien van extra punten binnen het woningwaarderingsstelsel (27926 nr. 257). (Zie vergadering van 14 april 2016.) De voorzitter: De motie-Ronnes (27926 nr. 254) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 259 was nr. 254 (27926). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat gemeenten tijdig woonvisies en prestatieafspraken zullen moeten maken; overwegende dat er van rijkswege onvoldoende beeld is van de voortgang aard en omvang van de woonvisies; verzoekt de regering om in overleg met de VNG het systeem van monitoring van woonvisies verder te ontwikkelen en een inhoudelijke evaluatie ernaar te doen zodat de Kamer voorafgaand aan de begrotingsbehandeling geïnformeerd kan worden over de resultaten en gaat over tot de orde van de dag. In stemming komt de gewijzigde motie-Ronnes (27926 nr. 259 was nr. 254). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk de SGP de ChristenUnie en het CDA voor deze gewijzigde motie hebben gestemd en de aanwe-zige leden van de overige fracties ertegen zodat zij is aangenomen. In stemming komt de motie-Ronnes/Keijzer (27926 nr. 255). De voorzitter: Ik constateer dat de aanwezige leden van de fracties van GroenLinks D66 50PLUS de Groep Kuzu/Öztürk Klein de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Vliet (27926 nr. 258 was nr. 256). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de SGP de ChristenUnie het CDA en de Groep Bontes/Van Klaveren voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bashir (27926 nr. 257). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk en Klein voor deze motie hebben gestemd en de aanwezige leden van de overige fracties ertegen zodat zij is verworpen.