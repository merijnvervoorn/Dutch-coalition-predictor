11 Stemmingen begrotingsstaat Koning De voorzitter: Voordat we gaan stemmen zijn er drie leden die nog een mededeling willen doen. Mevrouw Schouten (ChristenUnie): Voorzitter. Ik wil bij de stemmingen over de Najaarsnota 2012 en de Startnota graag mijn motie (33480 nr. 8) aanhouden. De voorzitter: Op verzoek van mevrouw Schouten stel ik voor haar motie (33480 nr. 8) aan te houden. Daartoe wordt besloten. De heer Van Dekken (PvdA): Voorzitter. Ik wil bij de stemmingen over de moties ingediend bij het wetgevingsoverleg over het onderdeel Sport en Bewegen van de begroting van het ministerie van Volksgezondheid Welzijn en Cultuur voor het jaar 2013 mijn motie over de "Jantje Beton"- norm (33400-XVI nr. 110) aanhouden. De voorzitter: Op verzoek van de heer Van Dekken stel ik voor zijn motie (33400-XVI nr. 110) aan te houden. Daartoe wordt besloten. Mevrouw Dik-Faber (ChristenUnie): Voorzitter. Ik wil ook een motie aanhouden en wel mijn motie op stuk nr. 31 over de Portway 2012 bij de stemmingen over de moties bij het VAO MIRT. De voorzitter: Op verzoek van mevrouw Dik-Faber stel ik voor haar motie (33400-A nr. 31) aan te houden. Daartoe wordt besloten. De heer Albert de Vries (PvdA): Voorzitter. Ik wil graag de motie op stuk nr. 53 over de bouwregelgeving aanhouden. De voorzitter: Ik heb iets meer informatie nodig. We hebben namelijk een zeer lange stemmingslijst. Ik hoor zojuist van de griffier naast me dat het de stemmingen over de moties ingediend bij het VAO Bouwregelgeving en brandveiligheid betreft. De heer Albert de Vries (PvdA): Voorzitter. Dat klopt.De voorzitter: Op verzoek van de heer Albert de Vries stel ik voor zijn motie (32757 nr. 53) aan te houden. Daartoe wordt besloten.