13 Stemmingen moties Begroting Algemene Zaken Aan de orde zijn de stemmingen over moties ingediend bij de behandeling van het wetsvoorstel Vaststelling van de begrotingsstaten van het Ministerie van Algemene Zaken (IIIA) van het Kabinet van de Koning (IIIB) en de Commissie van Toezicht betreffende de Inlichtingen- en Veiligheidsdiensten (IIIC) voor het jaar 2014 te weten: - de motie-Pechtold c.s. over een onderzoek door de CTIVD (33750-III nr. 5); - de motie-Thieme over openstellen van het Kroondomein Het Loo gedurende het gehele jaar (33750-III nr. 6). (Zie vergadering van 4 december 2013.) In stemming komt de motie-Pechtold c.s. (33750-III nr. 5). De voorzitter: Ik constateer dat de aanwezige leden van de fracties van de PVV Bontes 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Thieme (33750-III nr. 6). De voorzitter: Ik constateer dat de aanwezige leden van de fracties van de PVV Bontes D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.