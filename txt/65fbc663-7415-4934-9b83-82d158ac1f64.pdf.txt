6 Regeling van werkzaamheden (stemmingen) De voorzitter: Voordat wij gaan stemmen geef ik het woord aan de heer Nijboer namens de PvdA. De heer Nijboer (PvdA): Voorzitter. Toedeledokie! Het zou mijn woordkeus niet zijn maar dat zei de premier over bankiers die alleen maar voor bonussen in Nederland zouden willen werken. Dit kabinet voerde de strengste bonuswetgeving van Europa in gesteund door het hele parlement exclusief de leden Bontes en Van Klaveren maar die zijn niet meer onder ons. Niet meer onder ons in de Kamer hè mensen. Nu blijkt dat VNO-NCW en de premier alles op alles zetten om de mazen in de wet op te zoeken niet achter de basisschoolleraren gaan staan die vandaag voor een hoger salaris pleiten … De voorzitter: Mijnheer Nijboer dit is de regeling. De heer Nijboer (PvdA): … niet pleiten voor hogere lonen maar alleen de bonussen van bankiers belangrijk vinden. De voorzitter: Wat wilt u? De heer Nijboer (PvdA): Ik wil vandaag een uitspraak van de Kamer vragen om dat tegen te gaan. De voorzitter: Dus? De heer Nijboer (PvdA): Ik verzoek om stemming over de motie-Van den Hul/Leijten. De voorzitter: Dat is de gewijzigde motie op stuk nr. 1219 (21501-20). Dank u wel. Ik geef het woord aan de heer Van Raan namens de Partij voor de Dieren. De heer Van Raan (PvdD): Voorzitter. Ik houd graag onder punt 14 over het voornemen van de Amerikaanse president om het klimaatakkoordop te zeggen de motie-Van Raan/Beckerman op stuk nr. 168 (31793) aan. De voorzitter: Op verzoek van de heer Van Raan stel ik voor zijn motie (31793 nr. 168) aan te houden. Daartoe wordt besloten. De voorzitter: Ik geef het woord aan mevrouw Marijnissen. Mevrouw Marijnissen (SP): Voorzitter. Wij willen graag hoofdelijk stemmen over de motie-Marijnissen c.s. op stuk nr. 361 (25424).