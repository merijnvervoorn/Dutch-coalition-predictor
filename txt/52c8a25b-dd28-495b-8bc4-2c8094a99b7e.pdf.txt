15 Stemmingen Pakket Belastingplan 2022 Aan de orde is de stemming in verband met het wetsvoorstel Wijziging van de Wet vermindering afdracht loonbelasting en premie voor de volksverzekeringen en de Wet inkomstenbelasting 2001 tot intrekking van de Baangerelateerde Investeringskorting (35873). (Zie vergadering van 10 november 2021.) In stemming komt het wetsvoorstel. De voorzitter: Ik constateer dat dit wetsvoorstel met algemene stemmen is aangenomen. Daar wilt u een brief over meneer Omtzigt? De heer Omtzigt (Lid Omtzigt): Nee ik probeer drie dingen tegelijk te doen en ik faal hopeloos. Ik probeerde de brief te lezen die de heer Hammelburg aanduidde en ik weet dus niet of het onder het Belastingplan goed is opgenomen dat ik ook voor 44 tegen 45 en voor 46 gestemd heb. Ze zijn met royale meerderheden verworpen of aangenomen maar ik hoop dat het goed in de Handelingen komt. De voorzitter: Wij zullen dit in de Handelingen opnemen. De heer Omtzigt (Lid Omtzigt): Het lukt mij niet om op dit moment tegelijkertijd dit en de mest bij te houden. Ik probeer het wel maar het lukt niet zo. De voorzitter: Het komt volgens mij eigenlijk door meneer Hammelburg die ook nog vroeg om een brief te lezen.