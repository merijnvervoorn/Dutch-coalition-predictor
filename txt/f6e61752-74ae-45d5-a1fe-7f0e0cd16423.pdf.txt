20 Stemmingen moties Duurzame toekomst voor vis en visser Aan de orde zijn de stemmingen over aangehouden moties ingediend bij het debat over de initiatiefnota van het lid De Groot over een duurzame toekomst voor vis en visser te weten: - de motie-Geurts/Sienot over een Noordzeetransitiefonds (34526 nr. 6); - de gewijzigde motie-Sienot/De Groot over aandacht voor het meervoudige gebruik van windparken (34526 nr. 19 was nr. 7); - de gewijzigde motie-Sienot/De Groot over aandacht voor herstel van oesterbanken en andere biogene riffen bij de aanleg en inrichting van windmolenparken (34526 nr. 20 was nr. 8). (Zie notaoverleg van 2 juli 2018.) De voorzitter: Op verzoek van de heer Geurts stel ik voor zijn motie (34526 nr. 6) opnieuw aan te houden. Daartoe wordt besloten. In stemming komt de gewijzigde motie-Sienot/De Groot (34526 nr. 19 was nr. 7). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Sienot/De Groot (34526 nr. 20 was nr. 8). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen.