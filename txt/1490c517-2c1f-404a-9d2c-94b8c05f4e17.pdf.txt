54 Stemming motie Fokuswonen Aan de orde is de stemming over een motie ingediend bij het VAO Fokuswonen te weten: - de motie-Agema over geen "als-danagressie" in de zorg (34104 nr. 186). (Zie vergadering van heden.) De voorzitter: De motie-Agema (34104 nr. 186) is in die zin gewijzigd dat zij thans luidt: Motie De Kamer gehoord de beraadslaging constaterende dat het Fokuswonen een breed gedragen en alom gewaardeerd zorgconcept is waardoor mensen met (soms zeer omvangrijke) beperkingen zelfstandig kunnen wonen; van mening dat je een enkele keer een medewerker moet kunnen weigeren zonder dat je bang hoeft te zijn als sanctie urenlang geen hulp te krijgen of dat dat daadwerkelijk gebeurt; spreekt uit dat "als-danagressie" (als jij iemand weigert krijg jij urenlang geen zorg) niet thuishoort in de zorg en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 187 was nr. 186 (34104). Ik stel vast dat wij hier nu over kunnen stemmen. In stemming komt de gewijzigde motie-Agema (34104 nr. 187 was nr. 186). De voorzitter: Ik constateer dat deze gewijzigde motie met algemene stemmen is aangenomen.