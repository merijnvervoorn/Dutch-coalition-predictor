17 Stemmingen moties Nationalisatie SNS REAAL en verkoop REAAL Aan de orde zijn de stemmingen over moties ingediend bij het debat over het rapport van de Evaluatiecommissie Nationalisatie SNS REAAL en over de verkoop van REAAL te weten: - de motie-Merkies c.s. over een bovengrens aan de omvang van banken (33532 nr. 41); - de motie-Nijboer/Schouten over de financiële positie van VIVAT (33532 nr. 42); - de motie-Omtzigt c.s. over bankenfusies die megabanken tot gevolg hebben (33532 nr. 43). (Zie vergadering van 19 maart 2015.) In stemming komt de motie-Merkies c.s. (33532 nr. 41). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. De heer Merkies (SP): Nu deze motie over de bovengrens aan de omvang van banken is aangenomen zou ik graag een brief willen van de minister waarin hij uiteenzet hoe hij haar gaat uitvoeren. De voorzitter: Ik zal het stenogram van dit gedeelte van de vergadering doorgeleiden naar het kabinet. In stemming komt de motie-Nijboer/Schouten (33532 nr. 42). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Omtzigt c.s. (33532 nr. 43). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.De heer Omtzigt (CDA): Wellicht kan er een paragraaf worden toegevoegd aan dezelfde brief; het gaat om hetzelfde onderwerp. Het is wel belangrijk dat deze motie wordt uitgevoerd. De voorzitter: Ik zal het stenogram van dit gedeelte van de vergadering doorgeleiden naar het kabinet. De stemmingen onder punt 11 en punt 12 zijn uitgesteld. Daarmee is er een einde gekomen aan de stemmingen. De vergadering wordt van 16.15 uur tot 16.23 uur geschorst.