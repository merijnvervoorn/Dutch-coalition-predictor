36 Stemmingen moties Mijnbouw/Groningen Aan de orde zijn de stemmingen over aangehouden moties ingediend bij het debat over Mijnbouw/Groningen te weten: - de motie-Sienot c.s. over duidelijkheid geven aan bewoners in Opwierde (33529 nr. 758); - de motie-Dik-Faber over één regime hanteren in dorpen waar een gebiedsgerichte aanpak geldt (33529 nr. 761). (Zie notaoverleg van 27 mei 2020.) De voorzitter: De motie-Sienot c.s. (33529 nr. 758) is in die zin gewijzigd en nader gewijzigd dat zij thans is ondertekend door de leden Sienot Agnes Mulder Aukje de Vries Dik-Faber en Beckerman en luidt: Motie De Kamer gehoord de beraadslaging constaterende dat de vergeten huizen in Opwierde in Appingedam al jaren wachten op de versterking van hun woning die vanwege de gaswinning als onveilig is bestempeld; constaterende dat in 2017 al is gesproken over versterken in deze wijk; overwegende dat deze inwoners lijden onder de onzekerheid en de onduidelijkheid over de versterking van hun woning; verzoekt de regering deze zomer het voortouw te nemen om samen met bewoners NCG woningbouwcorporaties en de gemeente tot een structurele oplossing te komen voor de vergeten huizen in Opwierde; verzoekt de regering tevens de Kamer daarover in de eerste week van september te informeren inclusief de resultaten van een bewonersonderzoek zodat lessen getrokken kunnen worden voor de aanpak van ongelijkheid bij de versterking in volgende straten buurten en wijken en gaat over tot de orde van de dag. Zij krijgt nr. 784 was nr. 758 (33529). De voorzitter: De motie-Dik-Faber (33529 nr. 761) is in die zin gewijzigd dat zij thans is ondertekend door de leden Dik-Faber Agnes Mulder Aukje de Vries en Sienot en luidt:Motie De Kamer gehoord de beraadslaging constaterende dat voor de versterking verschillende regimes worden gehanteerd; overwegende dat dit rationeel te verklaren is maar voorbijgaat aan de sociaal-emotionele impact daarvan; overwegende dat het hanteren van verschillende spelregels leidt tot schrijnende situaties zoals in Opwierde en Overschild waarbij de onderlinge verhoudingen en solidariteit in gemeenschappen onder druk staan; verzoekt de regering om — in overleg met de regio — in dorpen wijken en straten waar onuitlegbare scheidslijnen zijn ontstaan logische clustering en maatwerk mogelijk te maken en aldus breuklijnen te herstellen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 785 was nr. 761 (33529). Ik stel vast dat wij nu over deze gewijzigde moties kunnen stemmen. In stemming komt de nader gewijzigde motie-Sienot c.s. (33529 nr. 784 was nr. 758). De voorzitter: Ik constateer dat deze nader gewijzigde motie met algemene stemmen is aangenomen. Mevrouw Sazias. Mevrouw Sazias (50PLUS): Voorzitter ik heb het even gemist maar hebben we nou over agendapunt 23 gestemd? De voorzitter: Nee daar gaan we hoofdelijk over stemmen. Maar misschien dat u er toen nog niet was want dat werd aan het begin gevraagd. In stemming komt de gewijzigde motie-Dik-Faber c.s. (33529 nr. 785 was nr. 761). De voorzitter: Ik constateer dat deze gewijzigde motie met algemene stemmen is aangenomen.