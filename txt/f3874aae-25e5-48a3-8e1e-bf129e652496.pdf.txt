10 Stemmingen moties Mkb: ondernemen & bedrijfsfinanciering Stemmingen moties Mkb: ondernemen & bedrijfsfinanciering Aan de orde zijn de stemmingen over moties ingediend bij het tweeminutendebat Mkb: ondernemen & bedrijfsfinanciering te weten: - de motie-White/Tjeerd de Groot over een plan van aanpak om gevolg te geven aan de aanbevelingen in de "Stand van de RVO" (32637 nr. 601); - de motie-White/Tjeerd de Groot over in kaart brengen welke sectoren achterblijven in verduurzaming en hoe deze kunnen worden aangespoord sneller te verduurzamen (32637 nr. 602); - de motie-White over rapporteren over het gebruik van verduurzamingsmaatregelen door het mkb en hoe de toegankelijkheid daartoe kan worden verbeterd (32637 nr. 603); - de motie-Grinwis/Flach over een uitzondering maken voor brancheorganisaties in de Regeling werkzaamheden derden CBS zodat het CBS op verzoek van brancheorganisaties analyses kan uitvoeren (32637 nr. 604); - de motie-Grinwis c.s. over in nieuwe wetsvoorstellen altijd aandacht besteden aan de mogelijkheid voor vrijstellingen of een lichter regime voor micro- en/of kleinbedrijven (32637 nr. 605); - de motie-Grinwis c.s. over erop aandringen dat gemeenten de vergunningsduur ambulante handel goed en met actuele gegevens onderbouwen (32637 nr. 606); - de motie-Inge van Dijk c.s. over in de bedrijfseffectentoets het uitgangspunt opnemen dat wettelijke verplichtingen ook voor kleine mkb-ondernemingen werkbaar en uitvoerbaar moeten zijn (32637 nr. 607); - de motie-Inge van Dijk c.s. over ernaar streven dat de mkb-financieringshub in 2024 operationeel is (32637 nr. 608); - de motie-Flach c.s. over het Adviescollege toetsing regeldruk vragen een verkenning uit te voeren naar EUregelgeving die mogelijk veel regeldruk met zich meebrengt voor het Nederlandse mkb (32637 nr. 609). (Zie vergadering van 28 februari 2024.) De voorzitter: De motie-Grinwis/Flach (32637 nr. 604) is in die zin gewijzigd dat zij thans luidt: Motie De Kamer gehoord de beraadslaging constaterende dat ondernemers veel gegevens moeten aanleveren bij het CBS ten behoeve van analyses en dat dit gepaard gaat met een grote administratieve last;overwegende dat ondernemers mede in het kader van wederkerigheid ook graag analyses van het CBS ontvangen waar zij iets aan hebben maar dat een ministeriële regeling momenteel het CBS grotendeels verbiedt analyses in opdracht van bijvoorbeeld brancheorganisaties uit te voeren; verzoekt de regering te bezien of in de Regeling werkzaamheden derden CBS het grensbedrag voor de werkzaamheden die het CBS kan uitvoeren voor derden zoals genoemd in artikel 2 lid 1 kan worden verhoogd naar €33.000 oftewel het grensbedrag voor een enkelvoudige onderhandse gunning volgens het rijksinkoopbeleid en gaat over tot de orde van de dag. Zij krijgt nr. 611 was nr. 604 (32637). Ik stel vast dat wij hier nu over kunnen stemmen. In stemming komt de motie-White/Tjeerd de Groot (32637 nr. 601). De voorzitter: Ik constateer dat deze motie met algemene stemmen is aangenomen. In stemming komt de motie-White/Tjeerd de Groot (32637 nr. 602). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-White (32637 nr. 603). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Grinwis/Flach (32637 nr. 611 was nr. 604). De voorzitter: Ik constateer dat de leden van de fracties van GroenLinksPvdA DENK Volt D66 NSC de VVD de ChristenUnie de SGP het CDA BBB en FVD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Grinwis c.s. (32637 nr. 605). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de fractie van NSC ertegen zodat zij is aangenomen.In stemming komt de motie-Grinwis c.s. (32637 nr. 606). De voorzitter: Ik constateer dat deze motie met algemene stemmen is aangenomen. In stemming komt de motie-Inge van Dijk c.s. (32637 nr. 607). De voorzitter: Ik constateer dat deze motie met algemene stemmen is aangenomen. In stemming komt de motie-Inge van Dijk c.s. (32637 nr. 608). De voorzitter: Ik constateer dat de leden van de fracties van GroenLinksPvdA de PvdD DENK Volt D66 NSC de VVD de ChristenUnie de SGP het CDA BBB en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Flach c.s. (32637 nr. 609). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de fractie van de PvdD ertegen zodat zij is aangenomen.