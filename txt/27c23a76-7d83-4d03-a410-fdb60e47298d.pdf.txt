6 Regeling van werkzaamheden Regeling van werkzaamheden Regeling van werkzaamheden De voorzitter: Ik stel voor toe te voegen aan de agenda van de Kamer het tweeminutendebat Verkeersveiligheid met als eerste spreker het lid Olger van Dijk van de fractie van Nieuw Sociaal Contract. Op verzoek van de aanvrager stel ik voor de volgende debatten van de agenda af te voeren: - het debat over de deelrapporten van het onderzoek naar de inkoop van persoonlijke beschermingsmiddelen; - het debat over de arbeidsmarktkrapte en regeldruk in de zorg; - het debat over de (on)toegankelijkheid van zorg; - het debat over het derde deelrapport van de OVV inzake de coronacrisis. Ik stel voor toe te voegen aan de agenda van de Kamer het wetsvoorstel Wijziging van het Wetboek van Strafrecht en het Wetboek van Strafvordering en enige andere wetten in verband met verdere versterking van de strafrechtelijke aanpak van ondermijnende criminaliteit (versterking strafrechtelijke aanpak ondermijnende criminaliteit II) (36463). Ik stel voor donderdag 4 juli ook te stemmen over de aangehouden motie-Postma (31793 nr. 261) en over een brief van de commissie voor de Rijksuitgaven (35360 nr. 26). Ik stel voor naast de in artikel 7.1 eerste lid van het Reglement van Orde reglementair bepaalde vaste commissies tevens de vaste commissie voor Buitenlandse Handel en Ontwikkelingshulp in te stellen voor de duur van een zitting zoals bepaald in artikel 7.1 tweede lid van het Reglement van Orde. Ik deel aan de Kamer mee dat voor de volgende debatten de termijn voor toekenning is verlengd: - het dertigledendebat over het rapport van het SCP over de leefwerelden van de rijkste en de armste Nederlanders; - het debat over Amerikaanse multinationals die de Nederlandse bijheffing op minimumbelasting ontwijken; - het debat over de tarieven van huisartsen; - het debat over het demonstratierecht in Nederland. Ik stel de Kamer voor om het lid Van Zanten op haar verzoek ontslag te verlenen als lid van de Parlementaire enquêtecommissie Corona. Op verzoek van het lid Gabriëls stel ik voor zijn motie op stuk nr. 251 (31209) opnieuw aan te houden. Ik deel mee dat de aangehouden motie op stuk nr. 321 (24170) is vervallen. Ook worden de volgende aangehouden moties ingetrokken: 30950-391; 36410-VII-109; 36378-38.Op verzoek van de fractie van D66 benoem ik: - in de vaste commissie voor Sociale Zaken en Werkgelegenheid het lid Vijlbrief tot lid in plaats van het lid Podt en het lid Podt tot plaatsvervangend lid in plaats van het lid Van der Werf; - in de vaste commissie voor Financiën het lid Vijlbrief tot lid in plaats van het lid Paternotte en het lid Paternotte tot plaatsvervangend lid in plaats van het lid Vijlbrief. Overeenkomstig de voorstellen van de voorzitter wordt besloten. De vergadering wordt enkele ogenblikken geschorst.