37 Stemming motie Wet inrichting landelijk gebied Aan de orde is de stemming over een aangehouden motie ingediend bij de behandeling van het wetsvoorstel Wijziging van de Wet inrichting landelijk gebied te weten: - de motie-Van Gerven/Paulus Jansen over financiering van de systeemtaken van het Landelijk Fietsplatform en Wandelnet (33441 nr. 8). (Zie vergadering van 23 mei 2013.) De voorzitter: De motie-Van Gerven/Paulus Jansen (33441 nr. 8) is in die zin gewijzigd dat zij thans luidt: Motie De Kamer gehoord de beraadslaging overwegende dat landelijke routestructuren positief bijdragen aan gezondheid economie recreatie leefbaarheid en natuurbeleving en dat landelijke routestructuren bovendien essentiële verbindingen zijn binnen en tussen natuurgebieden; overwegende dat Nederland een kwalitatief hoogwaardig routenetwerk heeft voor wandelaars en fietsers in de vorm van Lange-Afstand-Wandelpaden en Landelijke Fietsroutes dat nauw samenhangt met de netwerken van regionale knooppunten; constaterende dat de Stichting Wandelnet en de Stichting Landelijk Fietsplatform op efficiënte wijze met hulp van vrijwilligers het landelijk netwerk beheren en systeemverantwoordelijkheid dragen voor het totale routenetwerk het gebruik van deze netwerken actief stimuleren in zowel binnen- als buitenland; overwegende dat de provincies op basis van een plan van aanpak bereid zijn voor hun deel financieel bij te dragen maar dat voor het totaal een aanvullende rijksbijdrage essentieel is; verzoekt de regering om met de provincies afspraken te maken over de financiering van de systeemtaken van het Landelijk Fietsplatform en Wandelnet ten bate van het beheer van nationale routestructuren voor wandelen en fietsen de bijbehorende voorlichting en promotie en de kennis en coördinatie voor wandelen en fietsen in Nederland en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 13 was nr. 8 (33441). Op verzoek van de heer Van Gerven stel ik voor zijn motie (33441 nr. 13) aan te houden. Daartoe wordt besloten.