38 Stemmingen moties Initiatiefnota van de leden Klaver en Kröger over de tijdelijke testsamenleving Aan de orde zijn de stemmingen over moties ingediend bij het VAO Initiatiefnota van de leden Klaver en Kröger over de tijdelijke testsamenleving te weten: - de motie-Ellemeet/Klaver over lessen trekken uit lokale populatietesten (35653 nr. 4); - de motie-Ellemeet/Klaver over middelen beschikbaar stellen opdat meer positieve testuitslagen verspreid over het land worden gesequencet (35653 nr. 5); - de motie-Van Gerven over het principe van een testsamenleving meenemen bij het opstellen van de nieuwe routekaart (35653 nr. 6); - de motie-Van den Berg c.s. over een handreiking door deskundigen voor herhaald preventief testen met antigeentesten bij mensen zonder klachten (35653 nr. 7). (Zie vergadering van heden.) In stemming komt de motie-Ellemeet/Klaver (35653 nr. 4). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ellemeet/Klaver (35653 nr. 5). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de VVD de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. "Gesequencet" staat er in de omschrijving. Hoe verzinnen jullie dit? Ik heb nog zo opgelet dat er geen Engelse woordjes tussendoor zouden glippen en toch is het gelukt. In stemming komt de motie-Van Gerven (35653 nr. 6). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de VVD het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van den Berg c.s. (35653 nr. 7).De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de VVD het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. Meneer Van Gerven? De heer Van Gerven (SP): Voorzitter. De motie-Van Gerven/Hijink op stuk nr. 329 (34104) onder punt 18 over de Handreiking Kindzorg is aangenomen met dank aan de Kamer terwijl de minister haar ontraden had. Ik wil graag een reactie van het kabinet hoe het die motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. Was dit nou uw laatste opmerking in de plenaire zaal meneer Van Gerven? De heer Van Gerven (SP): Dit is uitlokking. Ik vrees van niet. (Hilariteit) De voorzitter: O fijn.