15 Stemmingen moties Stijgende topinkomens in de ouderenzorg Aan de orde zijn de stemmingen over moties ingediend bij het dertigledendebat over de stijgende topinkomens in de ouderenzorg te weten: - de motie-Leijten c.s. over de ingangsdatum van het staffelregime van WNT 2 (30111 nr. 80); - de motie-Kerstens/Leijten over topinkomens onder gewone cao's laten vallen (30111 nr. 81). (Zie vergadering van 4 februari 2015.) De voorzitter: De motie-Kerstens/Leijten (30111 nr. 81) is in die zin gewijzigd dat zij thans luidt: Motie De Kamer gehoord de beraadslaging overwegende dat een fors aantal bestuurders in de zorgen welzijnssector recentelijk meer is gaan verdienen en dat deze trend in schril contrast staat met de salarisontwikkeling bij gewone medewerkers in de zorg- en welzijnssector; overwegende dat zowel de transparantie als het "in de pas lopen" van de topinkomens van bestuurders in de zorg- en welzijnssector gebaat zou zijn bij één cao voor medewerkers en bestuurders; verzoekt de regering er bij de diverse in de zorg- en welzijnssector actieve werkgeversorganisaties op aan te dringen bedoelde topinkomens onder de toepasselijke cao's te laten vallen zoals de Kamer de regering eerder ook heeft verzocht voor de sectoren onderwijs en woningcorporaties en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 82 was nr. 81 (30111). Ik stel vast dat wij hier nu over kunnen stemmen. In stemming komt de motie-Leijten c.s. (30111 nr. 80). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de ChristenUnie de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de gewijzigde motie-Kerstens/Leijten (30111 nr. 82 was nr. 81). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.