19 Stemming motie Gewasbeschermingsmiddelen en bijensterfte Aan de orde is de stemming over een aangehouden motie ingediend bij het VAO Gewasbeschermingsmiddelen en bijensterfte te weten: - de motie-Graus over geen specifieke heffingen opleggen aan bijenhouders (27858 nr. 250). (Zie vergadering van 12 maart 2014.) De voorzitter: De motie-Graus (27858 nr. 250) is in die zin gewijzigd dat zij thans luidt: Motie De Kamer gehoord de beraadslaging constaterende dat er een tekort bestaat aan imkers in Nederland; overwegende dat het houden van bijen gezien de massale bijensterfte juist gestimuleerd dient te worden maar zeker niet mag worden bestraft; verzoekt de regering desgewenst in samenwerking met de Vereniging van Nederlandse Gemeenten (VNG) zich ervoor in te zetten dat gemeenten geen heffingen specifiek aan bijenhouders meer zullen opleggen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 273 was nr. 250 (27858). Ik stel vast dat wij hier nu over kunnen stemmen. In stemming komt de gewijzigde motie-Graus (27858 nr. 273 was nr. 250). De voorzitter: Ik constateer dat de aanwezige leden van de fracties van de PVV GroenLinks en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.