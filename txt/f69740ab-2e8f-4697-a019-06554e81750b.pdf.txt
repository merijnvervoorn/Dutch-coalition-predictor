15 Stemming motie Raad Algemene Zaken Aan de orde is de stemming over een motie ingediend bij het VAO Raad Algemene Zaken (AO d.d. 18/11) te weten: - de motie-Pechtold/Van Veldhoven over bindend verklaren van Nederlandse percentages die voortvloeien uit Europese afspraken (21501-02 nr. 1427). (Zie vergadering van heden.) De voorzitter: In stemming komt de motie-Pechtold/Van Veldhoven (2150102 nr. 1427). Ik constateer dat de aanwezige leden van de fracties van de ChristenUnie 50PLUS Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. Pardon ik vergis me. Ik hoor enthousiast geroffel op de bankjes maar ik denk toch dat de stem van de Kamer boven de stem van de voorzitter gaat. Sorry mijnheer Pechtold. In stemming komt de motie-Pechtold/Van Veldhoven (2150102 nr. 1427). De voorzitter: Ik constateer dat de aanwezige leden van de fracties van de ChristenUnie 50PLUS Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. De stemming onder agendapunt 7 over de aangehouden motie-Keijzer c.s. (30597 nr. 472) is uitgesteld omdat de motie opnieuw is aangehouden. Hiermee is er een einde gekomen aan de stemmingen. De vergadering wordt van 18.51 uur tot 19.32 uur geschorst.