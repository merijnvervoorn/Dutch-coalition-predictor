16 Stemming motie NPLG en de stikstofproblematiek Aan de orde is de stemming over een aangehouden motie ingediend bij het debat over het NPLG en de stikstofproblematiek te weten: - de motie-Omtzigt over het in kaart brengen en centraal registreren van de latente stikstofruimte (34682 nr. 145). (Zie vergadering van 23 februari 2023.) De voorzitter: De motie-Omtzigt (34682 nr. 145) is in die zin gewijzigd dat zij thans luidt: Motie De Kamer gehoord de beraadslaging constaterende dat de "Beschouwing op de omvang van latente ruimte in Wnb-toestemmingen" van Sweco de totale latente stikstofruimte in de agrarische sector schat tussen de 21% en 40%; constaterende dat door extern salderen er een mogelijkheid is dat de stikstofdepositie op papier gelijk blijft maar in werkelijkheid juist stijgt; overwegende dat het van essentieel belang is om de latente stikstofruimte in kaart te brengen om te voorkomen dat extern salderen leidt tot een verhoogde stikstofdepositie; verzoekt de regering te onderzoeken hoe de latente ruimte zo snel mogelijk in kaart kan worden gebracht en centraal kan worden geregistreerd; verzoekt de regering een plan op te stellen hoe het ontstaan van latente stikstofruimte in de toekomst voorkomen kan worden; verzoekt de regering de Kamer binnen een maand te informeren over de uitvoering van beide plannen en gaat over tot de orde van de dag. Zij krijgt nr. 154 was nr. 145 (34682). Ik stel vast dat wij hier nu over kunnen stemmen. In stemming komt de gewijzigde motie-Omtzigt (34682 nr. 154 was nr. 145). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD hetCDA BBB JA21 en Groep Van Haga voor deze gewijzigde motie hebben gestemd en de leden van de fracties van de SGP de PVV en FVD ertegen zodat zij is aangenomen.