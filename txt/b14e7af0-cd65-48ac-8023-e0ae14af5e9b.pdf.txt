68 Stemming motie Klimaatakkoord gebouwde omgeving Aan de orde is de stemming over een aangehouden motie ingediend bij het VAO Klimaatakkoord gebouwde omgeving te weten: - de motie-Dik-Faber/Moorlag over een ambitieus isolatieprogramma opnemen in het herstelplan (32813 nr. 606). (Zie vergadering van 29 oktober 2020.) De voorzitter: De motie-Dik-Faber/Moorlag (32813 nr. 606) is in die zin gewijzigd dat zij thans luidt: Motie De Kamer gehoord de beraadslaging constaterende dat de Europese Commissie op 14 oktober 2020 haar Renovation Wave Strategy heeft gepubliceerd en woningrenovatie als belangrijke pijler ziet voor economisch herstel en het behalen van klimaatdoelen; overwegende dat het niet wenselijk is dat de kosten van het isoleren van woningen bij de huurder komen te liggen; constaterende dat Nederland vanuit de Recovery and Resilience Facility van het EU-herstelplan een envelop van 56 miljard ontvangt waarvan minimaal 37% besteed moet worden aan duurzaamheid en de Europese Commissie lidstaten uitnodigt om het verduurzamen van woningen mee te nemen in dit herstelplan; constaterende dat de regering besloten heeft pas na de Tweede Kamerverkiezingen een herstelplan in te dienen maar wel opdracht heeft gegeven tot een ambtelijke verkenning naar de mogelijke inhoud van een Nederlands herstelplan; verzoekt de regering om in de plannen voor besteding van de middelen uit de Recovery and Resilience Facility nadrukkelijk de noodzaak tot een ambitieus isolatieprogramma voor woningen mee te wegen en de Kamer hierover voorafgaand aan de indiening van het herstelplan te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 647 was nr. 606 (32813). Ik stel vast dat wij hier nu over kunnen stemmen.In stemming komt de gewijzigde motie-Dik-Faber/Moorlag (32813 nr. 647 was nr. 606). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van de stemmingen. Ik schors de vergadering tot 20.30 uur en dan gaan we het debat voeren over vaccinaties. De vergadering wordt van 19.47 uur tot 20.34 uur geschorst.