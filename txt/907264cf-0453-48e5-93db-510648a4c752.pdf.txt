77 Stemming motie Omgevingswet Aan de orde is de stemming over een aangehouden motie ingediend bij de behandeling van het wetsvoorstel de Omgevingswet te weten: - de motie-Dik-Faber over het instrumentarium voor grondexploitatie (33962 nr. 138). (Zie vergadering van 24 juni 2015.) De voorzitter: De motie-Dik-Faber (33962 nr. 138) is in die zin gewijzigd dat zij thans luidt: Motie De Kamer gehoord de beraadslaging overwegende dat er nog veel opmerkingen zijn van gemeenten over de effectiviteit en uitvoerbaarheid van de gewijzigde grondexploitatiebepalingen in de Omgevingswet; overwegende dat door meer uitnodigingsplanologie ontwikkelingen in de fysieke leefomgeving kleiner worden en zich vaker bovenwijkse voorzieningen zullen gaan voordoen op stadsniveau waar de criteria profijt toerekenbaarheid en proportionaliteit niet goed toepasbaar zijn en een vorm van bovenplanse verevening daarom wel wenselijk lijkt; overwegende dat ook bij wijziging van gebruiksmogelijkheden zonder nieuwe bouwontwikkelingen kostenverhaal door gemeenten noodzakelijk kan zijn; overwegende dat dus een meer fundamentele discussie en heroverweging van de instrumenten voor grondexploitatie nodig is; verzoekt de regering in overleg met de VNG het grondexploitatie-instrumentarium te heroverwegen en zo nodig bij de invoeringswet of de aanvullingswet grondeigendom met nieuwe voorstellen te komen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 178 was nr. 138 (33962). Ik stel vast dat wij hier nu over kunnen stemmen. In stemming komt de gewijzigde motie-Dik-Faber (33962 nr. 178 was nr. 138).De voorzitter: Ik constateer dat de aanwezige leden van de fracties van de ChristenUnie Klein de Groep Kuzu/Öztürk 50PLUS GroenLinks en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.