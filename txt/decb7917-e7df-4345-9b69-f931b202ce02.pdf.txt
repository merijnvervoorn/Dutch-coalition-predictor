10 Stemmingen moties Voltooiing Europese bankenunie Aan de orde zijn de stemmingen over moties ingediend bij het VAO Voltooiing Europese bankenunie te weten: - de motie-Van Gerven/Leijten over niet verhandelen van giftige leningen (21501-07 nr. 1518); - de motie-Nijboer/Snels over een leverage ratio van ten minste 4% (21501-07 nr. 1519); - de motie-Van Rooijen over toekennen van passende risicowegingen aan staatsobligaties (21501-07 nr. 1520); - de motie-Omtzigt/Bruins over de afspraken binnen het Europees Depositogarantiestelsel (21501-07 nr. 1521). (Zie vergadering van 6 juni 2018.) De voorzitter: De motie-Van Rooijen (21501-07 nr. 1520) is in die zin gewijzigd dat zij thans luidt: Motie De Kamer gehoord de beraadslaging constaterende dat staatsobligaties binnen de Europese Bankenunie conform Basel geen passende risicoweging krijgen toegekend; constaterende dat er risico's verbonden zijn aan het aanhouden van soevereine schulden zowel binnen als buiten het eurosysteem; overwegende dat een Europese bankenunie zonder passende risicoweging voor staatsobligaties een groot risico op instabiliteit niet inprijst; overwegende dat het ontbreken van een passende risicoweging voor staatsobligaties leidt tot perverse prikkels en moral hazard; verzoekt de regering zich tot het uiterste in te spannen om passende risicowegingen toe te kennen aan staatsobligaties binnen het financiÃ«le raamwerk van de Europese bankenunie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1523 was nr. 1520 (21501-07). Ik stel vast dat wij hier nu over kunnen stemmen.In stemming komt de motie-Van Gerven/Leijten (21501-07 nr. 1518). De voorzitter: Ik constateer dat de leden van de fracties van de SP de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Nijboer/Snels (21501-07 nr. 1519). De voorzitter: Ik constateer dat de leden van de fracties van de SP de PvdA GroenLinks de PvdD DENK en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Rooijen (2150107 nr. 1523 was nr. 1520). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Omtzigt/Bruins (21501-07 nr. 1521). De voorzitter: Ik constateer dat de leden van de fracties van de SP DENK 50PLUS de VVD de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen.