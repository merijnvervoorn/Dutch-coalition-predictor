29 Stemming aangehouden motie JBZRaad van 6 en 7 juni Aan de orde is de stemming over een aangehouden motie ingediend bij het VAO JBZ-Raad van 6 en 7 juni te weten: - de motie-Gesthuizen/Schouw over het uitnodigen van 250 Syrische vluchtelingen (32317 nr. 176). (Zie vergadering van 6 juni 2013.) De voorzitter: De motie-Gesthuizen/Schouw (32317 nr. 176) is in die zin gewijzigd dat zij thans luidt: Motie De Kamer gehoord de beraadslaging constaterende dat meer dan 16 miljoen Syrische vluchtelingen worden opgevangen in de regio en dat de United Nations High Commissioner for Refugees (UNHCR) de gehele Europese Unie daarom heeft opgeroepen om 2.000 Syrische vluchtelingen in nood te hervestigen alsmede 10.000 Syrische vluchtelingen tijdelijk op humanitaire gronden op te nemen; constaterende dat het kabinet tot dusver bereid is om in 2013 en 2014 in totaal slechts 250 vluchtelingen te hervestigen en geen enkele vluchteling tijdelijk op humanitaire gronden toe te laten; constaterende dat Nederland heeft afgesproken met de UNHCR om tussen 2012 en 2015 in totaal 2.000 vluchtelingen te hervestigen en in dit kader in 2012 nog maar 430 vluchtelingen zijn uitgenodigd; overwegende dat 81% van het aantal vluchtelingen in de wereld reeds wordt opgevangen door derdewereldlanden en de noodlijdende situatie in de Syrische buurlanden nopen tot andere oplossingen dan alleen opvang in regio; verzoekt de regering conform de afspraak met de UNHCR om zo snel mogelijk maar in ieder geval nog in 2013 250 Syrische vluchtelingen uit te nodigen en om in het kader van de oproep van de UNHCR voor tijdelijke toelating op humanitaire gronden in ieder geval 750 Syrische vluchtelingen tijdelijk toegang tot Nederland te verlenen en hiervoor een passend beleidskader te ontwikkelen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 180 was nr. 176 (32317).Op verzoek van mevrouw Gesthuizen stel ik voor haar motie (32317 nr. 180) aan te houden. Daartoe wordt besloten.