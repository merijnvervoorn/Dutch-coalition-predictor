5 Regeling van werkzaamheden De voorzitter: Op het schema staat dat wij een extra regeling van werkzaamheden houden maar dat doen we na de stemmingen. Is dat een goed voorstel? Dan heeft iedereen een beetje de tijd om na te denken en dan kunnen we daarna eventueel kijken wat we doen met het debat dat om 16.00 uur gepland staat. De heer Bosman wil iets melden. De heer Bosman (VVD): Ja voorzitter. Het initiatiefwetsvoorstel van de leden Snels en Van Weyenberg over de Wet open overheid raakt aan een aantal voorstellen die het kabinet recentelijk heeft gedaan. De VVD zou deze graag in samenhang willen bekijken en vraagt of de stemmingen over punt 5 naar volgende week dinsdag verplaatst kunnen worden. De voorzitter: Ik zie dat niemand daar bezwaar tegen heeft. Dan gaan we volgende week stemmen over de Wet open overheid nu agendapunt 5. Ik heet de minister die de stemmingen bijwoont van harte welkom. Dan gaan we naar agendapunt 3.