28 Stemming motie Wet natuurbescherming Aan de orde is de stemming over een motie ingediend bij de behandeling van het wetsvoorstel Wet natuurbescherming te weten: - de motie-Ouwehand over intrekken van het wetsvoorstel Natuurbescherming (33348 nr. 141). (Zie vergadering van 25 mei 2015.) De voorzitter: Aangezien de motie vraagt om intrekking van het wetsvoorstel zal er eerst gestemd worden over de motie op stuk nr. 141 alvorens er wordt gestemd over het wetsvoorstel en de overige moties. In stemming komt de motie-Ouwehand (33348 nr. 141). De voorzitter: Ik constateer dat de aanwezige leden van de fracties van de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.