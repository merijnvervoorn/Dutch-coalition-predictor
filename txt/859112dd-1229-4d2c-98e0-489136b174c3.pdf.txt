84 Stemmingen motie ELI (landbouw en natuur) Aan de orde is de stemming over een aangehouden motie ingediend bij de behandeling van Vaststelling van de begrotingsstaten van het Ministerie van Economische Zaken Landbouw en Innovatie (XIII) onderdeel Landbouw en Natuur voor het jaar 2012 (33000-XIII) te weten: - de motie-Koopmans over uitvoering van het onderhandelingsakkoord (33000-XIII nr. 116). (Zie vergadering van 14 december 2011.) De voorzitter: De motie-Koopmans (33000-XIII nr. 116) is in die zin gewijzigd dat zij thans luidt: Motie De Kamer gehoord de beraadslaging constaterende dat de onderhandelingen geleid hebben tot een onderhandelingsakkoord decentralisatie natuur op 20 september 2011 en deze per 7 december 2011 verduidelijkt is; van mening dat provincies die instemmen met het voorliggende onderhandelingsakkoord niet benadeeld dienen te worden door provincies die niet instemmen; verzoekt de regering om verdere stilstand in het landelijk gebied te voorkomen met provincies die instemmen haar afspraken ten aanzien van financiering en decentralisatie na te komen en daarmee gebruik te maken van de opbrengst en mogelijkheden welke gecreÃ«erd zijn middels aangenomen moties tijdens de behandeling van het VAO (verslag algemeen overleg) Decentralisatie Natuurakkoord; verzoekt de regering tevens om verder te gaan met de uitvoering van het onderhandelingsakkoord decentralisatie natuur en daartoe de (wettelijke) voorbereiding te treffen; verzoekt de regering voorts om daarop gericht met de provincies c.q. het IPO te spreken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 155 (33000-XIII). Ik stel vast dat wij hier nu over kunnen stemmen. In stemming komt de gewijzigde motie-Koopmans c.s. (33000-XIII nr. 155).De voorzitter: Ik constateer dat de aanwezige leden van de fracties van de VVD de SGP het CDA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.