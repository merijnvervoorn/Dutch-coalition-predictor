57 Stemming motie Ontwikkelingen rondom het coronavirus Aan de orde is de stemming over een aangehouden motie ingediend bij het debat over de ontwikkelingen rondom het coronavirus d.d. 7 mei 2020 te weten: - de motie-Van Brenk over organiseren van een nationaal moment van rouw (25295 nr. 338). (Zie vergadering van 7 mei 2020.) De voorzitter: De motie-Van Brenk (25295 nr. 338) is in die zin gewijzigd dat zij thans is ondertekend door de leden Van Brenk Van der Molen Dik-Faber en Wilders en luidt: De Kamer gehoord de beraadslaging constaterende dat vanwege de coronamaatregelen vele Nederlanders de uitvaart van een naaste niet fysiek hebben kunnen bijwonen en er veel Nederlanders aan de gevolgen van het coronavirus zijn overleden; constaterende dat uitvaartorganisaties en maatschappelijke organisaties voornemens zijn in november van dit jaar herinneringsbijeenkomsten te organiseren om een aanvullende gelegenheid tot afscheid te bieden; verzoekt de regering via het ministerie van Binnenlandse Zaken het gesprek met deze initiatiefnemers op te pakken en met hen toe te werken naar een landelijk moment van rouw en daarbij mee te wegen of het Rijk actief kan bijdragen door vlaggen halfstok te hangen en/of één minuut stilte in acht te laten nemen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 453 was nr. 338 (25295). Ik stel vast dat wij hier nu over kunnen stemmen. In stemming komt de gewijzigde motie-Van Brenk c.s. (25295 nr. 453 was nr. 338). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol/Van Kooten-Arissen D66 de VVD de SGP het CDA de ChristenUnie de PVV en Van Haga voor deze gewijzigde motie hebben gestemd en de leden van de fractie van FvD ertegen zodat zij is aangenomen. Forum voor Democratie heeft ook voor de motie op stuk nr. 338 (25295) gestemd.De stemming onder punt 45 is aangehouden.