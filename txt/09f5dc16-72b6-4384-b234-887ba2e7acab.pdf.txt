33 Stemming motie Toekomstagenda mbo Aan de orde is de stemming over een aangehouden motie ingediend bij het VAO Toekomstagenda mbo te weten: - de nader gewijzigde motie-Kuzu over het tegengaan van moslimhaat in het onderwijs (31524 nr. 270 was nr. 263). (Zie vergadering van 8 december 2015.) De voorzitter: De nader gewijzigde motie-Kuzu (31524 nr. 270 was nr. 263) is in die zin voor de tweede maal nader gewijzigd dat zij thans luidt: Motie De Kamer gehoord de beraadslaging constaterende dat uit onderzoek van Panteia bleek dat 61% van de docenten in het vo uitingen van moslimdiscriminatie waarnam in de klas; overwegende dat deze zaken burgerschapsontwikkeling van leerlingen ondermijnen en de bestrijding van moslimhaat bemoeilijken; verzoekt de regering alles in het werk te stellen om moslimhaat binnen het onderwijs tegen te gaan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 271 was nr. 270 (31524). In stemming komt de voor de tweede maal nader gewijzigde motie-Kuzu (31524 nr. 271 was nr. 270). De voorzitter: Ik constateer dat de aanwezige leden van de fracties van de PvdD D66 de Groep Kuzu/Öztürk en de ChristenUnie voor deze voor de tweede maal nader gewijzigde motie hebben gestemd en de aanwezige leden van de overige fracties ertegen zodat zij is verworpen.