15 Stemmingen moties Wildbeheer Aan de orde zijn de stemmingen over moties ingediend bij het VAO Wildbeheer te weten: - de motie-Thieme over natuurlijke populaties als uitgangspunt in de nieuwe natuurwet (32563 nr. 42); - de motie-Thieme over een verbod op het afschieten van wasbeerhonden (32563 nr. 43); - de motie-Thieme over het afschaffen van de landelijke vrijstellingslijst (32563 nr. 44); - de motie-Van Gerven over een "nee tenzij"-beleid als uitgangspunt voor de jacht (32563 nr. 45); - de motie-Graus over bemiddelen in de vergunningafgifte voor de zeehondenopvang in de Zuidwesthoek (32563 nr. 49); - de motie-Graus over gelijke inspraak voor adviescommissies van zeehondencr√®ches (32563 nr. 50); - de motie-Bisschop over het verbeteren van de biodiversiteit en de vogelstand in de Oostvaardersplassen (32563 nr. 52). (Zie vergadering van 21 mei 2014.) De voorzitter: Op verzoek van mevrouw Thieme stel ik voor haar moties (32563 nrs. 42 43 en 44) aan te houden. Daartoe wordt besloten. De voorzitter: De motie-Bisschop (32563 nr. 52) is in die zin gewijzigd dat zij thans luidt: Motie De Kamer gehoord de beraadslaging constaterende dat de hoge begrazingsdruk in Natura 2000gebied Oostvaardersplassen verbetering van biodiversiteit en vogelstand in het gebied belemmert; constaterende dat in het beheerplan begrazingsdruk en populatiebeheer ongemoeid blijven; spreekt uit dat de grote grazers een middel moeten zijn om biodiversiteit en vogelstand van het Natura 2000-gebied te vergroten en geen doel op zichzelf; verzoekt de regering de besluitvorming omtrent het beheerplan voor Natura 2000-gebied Oostvaardersplassen op te schorten tot publicatie van de evaluatie van de beheeradviescommissie Oostvaardersplassen te bezien hoe biodiversiteit en vogelstand verder verbeterd kunnen worden en populatiebeheer en beheerplan hierop aan te passenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 53 was nr. 52 (32563). Ik stel vast dat wij hier nu over kunnen stemmen. In stemming komt de motie-Van Gerven (32563 nr. 45). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (32563 nr. 49). De voorzitter: Ik constateer dat de aanwezige leden van de fracties van de PVV en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (32563 nr. 50). De voorzitter: Ik constateer dat de aanwezige leden van de fracties van de PVV de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Bisschop (32563 nr. 53 was nr. 52). De voorzitter: Ik constateer dat de aanwezige leden van de fracties van het CDA de ChristenUnie de SGP en 50PLUS voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.