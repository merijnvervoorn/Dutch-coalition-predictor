27 Stemming motie Begroting Volkshuisvesting en Ruimtelijke Ordening 2025 Stemming motie Begroting Volkshuisvesting en Ruimtelijke Ordening 2025 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025 te weten: - de motie-Meulenkamp c.s. over de bouwopgave versnellen door de Ladder voor duurzame verstedelijking af te schaffen (36600-XXII nr. 33). (Zie vergadering van 24 oktober 2024.) De voorzitter: De motie-Meulenkamp c.s. (36600-XXII nr. 33) is in die zin gewijzigd dat zij thans luidt: Motie De Kamer gehoord de beraadslaging constaterende dat ons land een groot woningtekort heeft; constaterende dat de verplichte toets aan de Ladder voor duurzame verstedelijking zijn oorsprong heeft in het terugdringen van plancapaciteiten en overprogrammering; constaterende dat meerdere onderdelen van de Ladder maar ten zeerste de grens van 50 woningen in de huidige omstandigheden een onnodige procedurele blokkade opwerpen voor de buitenstedelijke bouwopgave; verzoekt de regering om deze Ladder voor duurzame verstedelijking met betrekking tot de woningbouw voor een periode van ten minste vijf jaar op te schorten; verzoekt de regering na afloop van deze periode te bezien of de Ladder weer in gebruik moet worden genomen en gaat over tot de orde van de dag. Zij krijgt nr. 61 was nr. 33 (36600-XXII). Ik stel vast dat wij hier nu over kunnen stemmen. In stemming komt de gewijzigde motie-Meulenkamp c.s. (36600-XXII nr. 61 was nr. 33). De voorzitter: Ik constateer dat de leden van de fracties van de ChristenUnie de SGP het CDA de VVD BBB JA21 FVD en de PVVvoor deze gewijzigde motie hebben gestemd en de leden van de overige fracties ertegen zodat zij is aangenomen.