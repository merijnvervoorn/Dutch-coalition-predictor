5 Regeling van werkzaamheden De voorzitter: Ik stel voor dinsdag 11 april aanstaande ook te stemmen over de ingediende moties bij het notaoverleg over de initiatiefnota van het lid Van der Werf "Let's talk about seksueel geweld" en over de aangehouden motie-Bushoff (32793 nr. 688). Ik deel aan de Kamer mee dat de Groep Van Haga bij de stemmingen op 28 maart jongstleden over de motie-Agema (25295 nr. 2034) geacht wenst te worden vóór deze motie te hebben gestemd en dat de fractie van de ChristenUnie bij de stemmingen op 4 april jongstleden over de gewijzigde motie-Leijten (26643 nr. 1001) geacht wenst te worden tegen deze motie te hebben gestemd. Ik stel voor toestemming te verlenen aan de vaste commissie voor Economische Zaken en Klimaat voor het houden van een notaoverleg met stenografisch verslag op maandag 17 april van 16.00 uur tot 22.00 uur over het ibo aanvullend normerend en beprijzend nationaal klimaatbeleid voor 2030 en 2050. Ik stel voor de volgende wetsvoorstellen toe te voegen aan de agenda van de Kamer: - Wijziging van de Wet luchtvaart in verband met een informatieplicht voor luchthavenexploitanten en enkele technische verbeteringen (36168); - Wijziging van de Aanvullingswet bodem Omgevingswet om een omissie in het overgangsrecht te herstellen (36293). Ik stel voor het volgende debat toe te voegen aan de agenda van de Kamer: - het tweeminutendebat Reactie artikelen "Zorggrens bereikt - Zorgverzekeraar CZ: Kunnen niet meer garanderen dat zorg altijd voor iedereen toegankelijk is" en "Zorgpremie voor velen molensteen" (31765 nr. 763) met als eerste spreker het lid Bushoff van de PvdA. Op verzoek van de fractie van de SP benoem ik: - in de vaste commissie voor Financiën het lid Futselaar tot plaatsvervangend lid in de bestaande vacature; - in de vaste commissie voor Buitenlandse Handel en Ontwikkelingssamenwerking het lid Futselaar tot lid in de bestaande vacature; - in de vaste commissie voor Buitenlandse Zaken het lid Futselaar tot lid in de bestaande vacature; - in de vaste commissie voor Defensie het lid Futselaar tot lid in de bestaande vacature; - in de vaste commissie voor Europese Zaken het lid Futselaar tot lid in de bestaande vacature; - in de vaste commissie voor Infrastructuur en Waterstaat het lid Futselaar tot plaatsvervangend lid in de bestaande vacature; - in de vaste commissie voor Justitie en Veiligheid het lid Futselaar tot lid in de bestaande vacature;- in de vaste commissie voor Onderwijs Cultuur en Wetenschap het lid Futselaar tot plaatsvervangend lid in de bestaande vacature; - in de vaste commissie voor Sociale Zaken en Werkgelegenheid het lid Futselaar tot plaatsvervangend lid in de bestaande vacature; - in de Benelux Interparlementaire Assemblee het lid Futselaar tot plaatsvervangend lid in de bestaande vacature. Overeenkomstig de voorstellen van de voorzitter wordt besloten. De voorzitter: Hiermee zijn we aan het einde gekomen van deze regeling van werkzaamheden. Omdat vak-K nog niet compleet is schors ik de vergadering voor een enkel moment in afwachting van de minister-president. De vergadering wordt enkele ogenblikken geschorst.