45 Stemmingen moties Arbeidsmarktbeleid in de zorg Aan de orde zijn de stemmingen over moties ingediend bij het VAO Arbeidsmarktbeleid in de zorg te weten: - de motie-Markuszower/Agema over voorstellen die kunnen leiden tot meer zorgmedewerkers (29282 nr. 294); - de motie-Markuszower/Agema over de plannen om te komen tot meer zorgmedewerkers (29282 nr. 295); - de motie-Markuszower/Agema over uitkomsten uit projecten vatten in concrete voorstellen voor het schrappen van regels (29282 nr. 296); - de motie-Ellemeet over verschillen in arbeidsvoorwaarden (29282 nr. 297); - de motie-De Lange c.s. over een brede arbeidsmarktagenda voor de zorg (29282 nr. 298). (Zie vergadering van heden.) De voorzitter: De motie-Ellemeet (29282 nr. 297) is in die zin gewijzigd dat zij thans is ondertekend door de leden Ellemeet en Bergkamp en luidt: Motie De Kamer gehoord de beraadslaging constaterende dat er tot 2025 125.000 extra verpleegkundigen en verzorgenden nodig zijn; overwegende dat een goed salaris bijdraagt aan de aantrekkelijkheid van de sector; overwegende de signalen uit het veld over het verschillend inschalen van verpleegkundigen met vergelijkbare functiezwaarte in ziekenhuizen enerzijds en verpleeghuizen en de wijkverpleging anderzijds; verzoekt de regering de signalen over verschillen in arbeidsvoorwaarden tussen verpleegkundigen in ziekenhuizen enerzijds en verpleegkundigen in de verpleeghuizen en de wijkverpleging anderzijds over te brengen aan de sociale partners met het verzoek hier kritisch naar te kijken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 299 was nr. 297 (29282). Ik stel vast dat wij hier nu over kunnen stemmen. In stemming komt de motie-Markuszower/Agema (29282 nr. 294).De voorzitter: Ik constateer dat de leden van de fracties van de SP de PvdA de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Markuszower/Agema (29282 nr. 295). De voorzitter: Ik constateer dat de leden van de fracties van de SP de PvdA de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Markuszower/Agema (29282 nr. 296). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Ellemeet/Bergkamp (29282 nr. 299 was nr. 297). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-De Lange c.s. (29282 nr. 298). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. De voorzitter: De heer Markuszower. De heer Markuszower (PVV): Dank u wel voorzitter. Nu de motie op stuk nr. 296 met algemene stemmen is aangenomen — waarvoor dank aan de Kamer — wil ik graag aan het kabinet vragen om voor 1 januari in een reactie aan te geven hoe het deze motie wenst uit te voeren. De voorzitter: Gaat u ook een tweet de wereld in sturen waarin staat dat de Kamer u heeft gesteund? Ik stel voor het stenogram van dit deel van de vergadering door te geleiden naar het kabinet.Ik ga naar het volgende agendapunt.