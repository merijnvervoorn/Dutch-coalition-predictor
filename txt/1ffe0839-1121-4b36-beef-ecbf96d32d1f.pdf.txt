11 Stemming motie Ontwikkelingen rondom het coronavirus d.d. 12 mei 2021 Aan de orde is de stemming over een aangehouden motie ingediend bij het debat over de ontwikkelingen rondom het coronavirus d.d. 12 mei 2021 te weten: - de motie-Kwint over een plan voor structurele waardering voor zorgverleners (25295 nr. 1193). (Zie vergadering van 12 mei 2021.) De voorzitter: De motie-Kwint (25295 nr. 1193) is in die zin gewijzigd dat zij thans luidt: Motie De Kamer gehoord de beraadslaging constaterende dat de Kamer met de aangenomen motie van SP en PvdA (25295 nr. 436) de regering heeft opgeroepen om met een plan voor een beter salaris en betere arbeidsvoorwaarden te komen; constaterende dat uit het SER-advies "Aan de slag voor de zorg" blijkt dat de lonen in de zorg al jaren structureel lager zijn dan in de marktsector en de SER oproept deze lonen te verhogen; verzoekt de regering om met het recente SER-rapport in de hand uiterlijk deze zomer in overleg met zorgpersoneel en hun vertegenwoordigers tot een plan te komen voor structurele waardering voor zorgverleners waarin betere arbeidsvoorwaarden en een beter salaris worden gerealiseerd en gaat over tot de orde van de dag. Zij krijgt nr. 1233 was nr. 1193 (25295). Ik stel vast dat wij hier nu over kunnen stemmen. In stemming komt de gewijzigde motie-Kwint (25295 nr. 1233 was nr. 1193). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de SGP BBB JA21 FVD Groep Van Haga en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. Meneer Van Nispen gaat uw gang.De heer Van Nispen (SP): Nu deze belangrijke motie is aangenomen zou mijn fractie graag een brief ontvangen van het kabinet hoe het deze motie gaat uitvoeren. Wij ontvangen deze brief graag zo snel mogelijk maar uiterlijk voor het volgende coronadebat. De voorzitter: Ik stel voor dit deel van het stenogram door te geleiden naar het kabinet.