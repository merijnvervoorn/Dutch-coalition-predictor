22 Stemmingen Wijziging Wet minimumloon Aan de orde is de stemming in verband met het wetsvoorstel Wijziging van de Wet minimumloon en minimumvakantiebijslag in verband met het van toepassing verklaren van die wet op nader bepaalde overeenkomsten van opdracht (33623). (Zie vergadering van 3 oktober 2013.) De voorzitter: Het amendement-Van Weyenberg (stuk nr. 7) is ingetrokken. Ik stel vast dat daarmee wordt ingestemd. In stemming komt het amendement-Heerema/Van Weyenberg (stuk nr. 8) tot het het invoegen van artikel Ia. De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA en de PvdD voor dit amendement hebben gestemd en de aanwezige leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Heerema/Van Weyenberg (stuk nr. 8). De voorzitter: Ik constateer dat de aanwezige leden van de fracties van de SGP de ChristenUnie de VVD 50PLUS D66 GroenLinks de PvdA de PvdD en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.