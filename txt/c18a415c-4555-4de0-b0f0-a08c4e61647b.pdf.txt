6 Nederlands kenteken Aan de orde is het debat over het op Nederlands kenteken zetten van autowrakken uit de EU. De voorzitter: Omdat er niet erg veel deelnemers zijn stel ik voor om dit debat in één termijn te houden. Dit is een ordevoorstel en daarom ben ik blij dat het quorum aanwezig is. Ik constateer dat de leden akkoord gaan met dit voorstel. Er kunnen interrupties worden geplaatst. Ik sta dat vandaag toe mijnheer Aptroot. Ik doe dat niet graag maar voor deze keer doe ik het wel. Ik zal ook enigszins coulant zijn met de spreektijd omdat de heer Van Bemmel vier moties wil indienen zo heb ik begrepen. Dit debat krijgt dan een beetje het karakter van een VAO maar het is toch een debat. Ik dank de leden voor hun coulantie. Ik heet de minister weer welkom. Zij heeft hier gisteren haar uurtjes tot diep in nacht gemaakt. Het woord is aan de heer Van Bemmel van de PVV-fractie. De heer Van Bemmel (PVV): Voorzitter. De heer Van Vliet sprak er al over: onlangs is Rijk de Gooyer ons ontvallen. Velen van ons zullen hem herinneren aan de hand van het zinnetje "Foutje? Bedankt!". Volgens mij is dit ook wat de tekentafelrealisten van de Europese Commissie dachten toen zij de uitwerking van de kentekenregel zagen. Foutje? Bedankt! Wat is er aan de hand? Sinds 2007 krijgen in het kader van het vrije verkeer van goederen binnen de EU auto's uit de lidstaten zomaar een kenteken. Hiervoor hoeft geen technische keuring meer plaats te vinden. Dat is leuk bedacht maar dit EU-proefballonnetje is bij aanvang al keihard leeggelopen. Europa is inmiddels ook in verwarring. In Engeland hebben namelijk al bankstellen en kanariepieten kentekens gekregen. In dit land heeft men daarvoor gewoon kentekens aangevraagd en die zijn zonder keuring van de objecten opgestuurd. In een aantal andere lidstaten wordt extra streng gekeurd en wijkt men dus bewust af van deze EU-lijn. Onlangs was te zien in Nieuwsuur dat lange rijen personen met EU-autowrakken zich verzamelden voor de ingang van de RDW om even snel een kenteken te krijgen. Dit gebeurt zonder enige vorm van technische keuring. Vervolgens nemen ze het kenteken mee op zak en is het de vraag wat ze ermee kunnen doen. Er zijn nogal wat mogelijkheden. Zo staat voor hen de deur wagenwijd open voor het zogenaamd omkatten van gestolen auto's. De wrakken worden ergens gedumpt op een sloperij en de kentekenplaten worden overgezet op een identiek gestolen nieuw exemplaar. Kassa voor de criminaliteit. Ook zien we de wrakken met kentekens regelmatig terug op verkoopsites. Ik heb een aantal voorbeelden die ik straks zal verspreiden onder de leden. Met de oogst van de laatste maanden kunnen we als het ware kwartetten. Een van de voorbeelden die de collega's straks zullen zien is een SL 300 met een NL-kenteken. Dit is een compleet kale carrosserie een stuk oud ijzer dat nog geen € 100 waard is. Toch wordt er € 4000 op geboden. Bizar! Ik kom op een tweede probleem. Meer dan eens meldt de eigenaar zichbinnen korte tijd bij de verzekeraar met de mededeling dat hij helaas schade heeft opgelopen. Het betreft dan de schade die er bij de import al op zat en die op deze manier dubbel wordt geclaimd namelijk eerst in het buitenland en daarna in ons land. Er is immers geen RDW-rapport. Kassa voor de criminaliteit. Een derde probleem is dat handelaren auto's op zo'n manier uitkleden dat ze net door de kentekenkeuring komen. "Het rijdt nog" zullen we maar zeggen. Daardoor betalen deze handelaren een bpm-bedrag over een zeer lage waarde maar ze kleden vervolgens de auto weer aan met de goede onderdelen. Dit komt neer op fraude met de bpm. Kassa voor de criminaliteit. In de vierde plaats kun je gestolen auto-onderdelen op de zojuist genoemde manier perfect legaliseren. Kassa voor de criminaliteit. Ik noem ook nog een algemeen punt. Mensen uit de voormalige Oostbloklanden die veelvuldig in Nederland werken rijden helaas vaak in onverzekerde auto's rond. Ook wordt geen wegenbelasting betaald. Verder zijn verkeersboetes vaak gewoon echt oninbaar omdat in de landen van herkomst geen centraal registratiesysteem bestaat. Ook hiervoor komt mijn fractie straks met een oplossing. Ik heb helaas maar vier punten dus laten wij naar de oplossingen gaan. Welke oplossingen hebben wij hiervoor? In de eerste plaats stellen wij voor om bij alle wrakken in de EU in 100% van de gevallen een zogenaamde WOK-indicatie – dat is: wachten op keuring – in het kentekenregister te laten plaatsen. De keurmeesters krijgen de auto dan altijd nog minstens één keer te zien. Elke onregelmatigheid wordt ontdekt. Bij de RDW zijn specialisten die ieder klein dingetje aan een auto kunnen ontdekken. In de tweede plaats stellen wij voor om alle EU-auto's gewoon weer technisch te laten keuren bij de RDW net zoals dat gebeurt bij alle andere auto's. Wij creëren een nationale deuk in de EU-regelgeving. Dat lijkt mij in dit debat een toepasselijke omschrijving. Einde aan de criminaliteit. Ten derde stel ik voor dat de RDW van elke geïmporteerde auto een setje foto's zou moeten maken die men ter beschikking zou moeten stellen aan de Belastingdienst en de verzekeraars. Dit zou betekenen dat er een nieuwe procedure kwam. Het zou een einde maken aan de bpmfraude. En dus: einde criminaliteit. Ik verzoek de regering de rondrijdende auto's uit de voormalige Oostbloklanden ook nog eens in het Nederlandse kentekenregister te plaatsen. Ook daarover heb ik een motie die ik zo meteen zal voorlezen. De EU zegt waarschijnlijk: "foutje bedankt". De PVV zegt tegen de EU: regel dan ook geen zaken waar je geen verstand van hebt. Dat was geloof ik weer de reclame van de zoon van Johnny Kraaijkamp "gelukkig heb ik meer verstand van …"Om in het jargon te blijven: gelukkig kunnen wij als Kamer dit nu repareren. Ik vervolg met mijn moties. De voorzitter: Ik moet formeel toestemming aan de Kamer vragen of de heer Van Bemmel reeds in eerste termijn moties mag indienen. Ik constateer dat niemand daar bezwaar tegen heeft. U kunt uw gang gaan mijnheer Van Bemmel.Van Bemmel De heer Van Bemmel (PVV): Ik heb vier moties. Motie De Kamer gehoord de beraadslaging overwegende dat bij de import van EU-wrakken er in de meeste gevallen geen WOK (wachten op keuren) indicatie in het kentekenregister wordt geplaatst; overwegende dat veel EU-wrakken daarna verdwijnen en de kentekens mogelijk worden overgezet op identieke gestolen auto's; overwegende dat bij een WOK-indicatie de auto altijd nog terug moet komen bij de RDW om het definitieve kenteken te krijgen; constaterende dat bij de RDW de expertise aanwezig is om auto's die gemanipuleerd zijn direct te ontdekken; verzoekt de regering om de RDW in 100% van de gevallen bij aangeboden EU-wrakken een WOK-indicatie in het kentekenregister te laten plaatsen en gaat over tot de orde van de dag. De voorzitter: Deze motie is voorgesteld door het lid Van Bemmel. Naar mij blijkt wordt de indiening ervan voldoende ondersteund. Zij krijgt nr. 304 (29398). Motie De Kamer gehoord de beraadslaging overwegende dat veel auto's en busjes van inwoners uit de voormalige Oostbloklanden (MOE-landen) met kentekenplaten uit deze landen rondrijden in Nederland; overwegende dat het onmogelijk is gebleken om verkeersboetes te innen omdat in deze landen geen centrale registratie bestaat van de kentekens; constaterende dat de eigenaren van deze voertuigen niet zijn te achterhalen en dus vogelvrij zijn in het Nederlandse verkeer; overwegende dat dit uiteraard voor een levensgevaarlijke situatie in het verkeer kan zorgen; constaterende dat de eigenaren van deze auto's tevens geen wegenbelasting afdragen in Nederland;constaterende dat in een vergelijkbare situatie in Duitsland de overheid heeft besloten deze buitenlandse kentekens op te nemen in het Duitse kentekenregister; verzoekt de regering het Nederlandse kentekenregister dusdanig aan te passen dat buitenlandse kentekens uit de EU-landen hierin kunnen worden opgenomen teneinde de inning van boetes en wegenbelasting mogelijk te maken en de eigenaren van buitenlandse voertuigen die hier als zzp'er of werknemer aan de slag gaan te verplichten zich hierin bij aankomst in te schrijven en de Kamer uiterlijk eind januari over de voortgang hiervan te berichten en gaat over tot de orde van de dag. De voorzitter: Deze motie is voorgesteld door de leden Van Bemmel Van Vliet en De Jong. Naar mij blijkt wordt de indiening ervan voldoende ondersteund. Zij krijgt nr. 305 (29398). Motie De Kamer gehoord de beraadslaging overwegende dat handelaren bij de import en registratie auto's op dusdanige wijze kunnen prepareren dat deze een maximale schade hebben maar desondanks door de kentekenkeuring heen komen bij de RDW; constaterende dat de auto op deze manier middels een zogenaamde tegenbewijsregeling bij de Belastingdienst in aanmerking komt voor bpm over een lagere waarde; constaterende dat direct na het verkrijgen van het kenteken de desbetreffende auto weer kan worden opgetuigd naar de perfecte staat; constaterende dat deze handelwijze ervoor zorgt dat de overheid een aanzienlijk bedrag aan bpm misloopt; verzoekt de regering om de RDW van elke geïmporteerde auto een set foto's te laten maken en deze ter beschikking te laten stellen aan de Belastingdienst en de verzekeraars; verzoekt de regering tevens de Belastingdienst de gegevens betreffende de schadevoertuigen waar de genoemde "tegenbewijsregeling" op van toepassing is ter beschikking te laten stellen aan de verzekeraars en gaat over tot de orde van de dag. De voorzitter: Deze motie is voorgesteld door de leden Van Bemmel en Van Vliet. Naar mij blijkt wordt de indiening ervan voldoende ondersteund. Zij krijgt nr. 306 (29398). De heer Van Bemmel (PVV): Mijn laatste motie is wat korter.Van Bemmel Motie De Kamer gehoord de beraadslaging overwegende dat bij de import van niet-EU-voertuigen er bij de RDW altijd een volledige technische keuring geschiedt; constaterende dat dit bij EU-voertuigen sinds 2007 niet meer het geval is; verzoekt de regering om de RDW in 100% van de gevallen de EU-voertuigen ook weer een volledige technische keuring te laten ondergaan alvorens tot afgifte van het kenteken wordt overgegaan en gaat over tot de orde van de dag. De voorzitter: Deze motie is voorgesteld door het lid Van Bemmel. Naar mij blijkt wordt de indiening ervan voldoende ondersteund. Zij krijgt nr. 307 (29398). De heer Aptroot (VVD): Voorzitter. Toen dit debat werd aangevraagd door de heer Van Bemmel vroeg ik mij af of hierbij wel zo'n probleem aan de hand is. Ik ben mij echter wat in het onderwerp gaan verdiepen. Wat er gebeurt is inderdaad verontrustend. Elke auto met een vals kenteken elk wrak dat als goed wordt verkocht is mis. Dit lokt steeds meer ellende uit. Het is dus goed dat wij er een keer over praten. Naar mijn idee zouden er twee dingen kunnen gebeuren. Een daarvan wordt al onderzocht door de RDW en het ministerie. Dit betreft de vraag hoe je ervoor kunt zorgen dat kentekenplaten bij de auto horen en blijven en herkenbaar zijn als behorend bij die auto. Wij hebben hiervoor zelf de RFID-chip voorgesteld. Deze wordt in het onderzoek meegenomen. De resultaten hiervan wacht ik af. Mijn andere punt betreft de informatie die iedereen kan krijgen bij de RDW. De VVD zit ongeveer op dezelfde lijn als de heer Van Bemmel. Als er momenteel een wrak binnenkomt krijgt dat het signaal "wacht op keuren". Als het daarna weer wordt goedgekeurd gaat die aanduiding weg en is er niets meer te zien. Aanvullend op de voorstellen van de PVV stel ik het volgende voor. Als een auto ooit is binnengekomen met mankementen die ervoor zorgden dat de auto niet direct kon worden goedgekeurd zou deze niet slechts het tijdelijke signaal "wacht op keuren" moeten krijgen. Na de uiteindelijke goedkeuring van zo'n auto moet in het RDWbestand een vermelding komen waaruit blijkt hoe lang geleden de auto binnen is gekomen en dat deze toen een wrak was dat niet kon worden goedgekeurd. Ons voorstel is dat in het RDW-bestand niet alleen de daadwerkelijk betaalde bpm bij import vermeldt maar ook de bpm die zou moeten worden betaald als de auto wel in orde was. Dan kun je namelijk zien dat er iets aan de hand is als je zo'n auto wilt kopen. Je ziet het zo. Ik heb de gegevens van mijn eigen auto opgevraagd. Je ziet alles. Er staat overigens ook goed vermeld of de auto WA-verzekerd is. Hetis voor iedereen toegankelijk; wij kunnen het van elkaars auto opvragen. In ons voorstel zou je kunnen zien dat een auto bijvoorbeeld twee maanden geleden het land is binnengekomen dat die auto toen schade had dat de bpm € 300 was maar dat de bpm € 7500 zou zijn geweest als de auto in orde was. Daaruit kun je opmaken dat de auto heel veel schade had. Dit kan een bijdrage zijn bij het voorkomen van al het louche gedoe. Verder wacht ik de beantwoording van de minister af. Ik hoop dat zij mijn suggestie wil meenemen. Ik kijk ook wat er verder wordt geantwoord op de voorstellen van de heer Van Bemmel. De heer De Rouwe (CDA): Voorzitter. De heer Van Bemmel heeft terecht opmerkingen gemaakt over allochtone auto's die hier autochtoon worden na een naturalisatieprocedure. Hij heeft ook voorstellen gedaan om dat proces te verbeteren. Verbeteringen aanbrengen in naturalisatieprocessen is altijd goed. Ik zie dan ook met veel interesse toe hoe deze auto's tot betere autochtone auto's kunnen worden gemaakt. Een inburgeringscursus suggereert de voorzitter hier. Waarvan akte. De CDA-fractie heeft meer moeite met de allochtone auto's in ons land; auto's die geen Nederlands kenteken hebben maar hier wel veel kilometers maken. Voor deze auto's wordt geen wegenbelasting betaald. Wij vinden het prima als hier veel gasten rondrijden maar net als bij de verkeersregels geldt ook hier dat we wel mogen verwachten dat deze auto's een bijdrage leveren aan de wegen door middel van de wegenbelasting. Daartoe dien ik de volgende motie in. Motie De Kamer gehoord de beraadslaging constaterende dat er in Nederland veel auto's met een buitenlands kenteken rondrijden die niet naar Nederland geïmporteerd zijn; van mening dat iedereen die in Nederland voor langere tijd verblijft en van de Nederlandse wegen gebruikmaakt in Nederland wegenbelasting moet betalen; constaterende dat volgens de Belastingdienst door slechts 1000 tot 1500 eigenaren van voertuigen met een buitenlands kenteken wegenbelasting wordt betaald; constaterende dat automatische nummerplaatherkenning succesvol wordt ingezet bij het innen van openstaande belastingschulden; verzoekt de regering binnen drie maanden met een plan van aanpak te komen om te controleren of belasting betaald is voor niet-geïmporteerde auto's met een buitenlands kenteken en gaat over tot de orde van de dag.De Rouwe De voorzitter: Deze motie is voorgesteld door het lid De Rouwe. Naar mij blijkt wordt de indiening ervan voldoende ondersteund. Zij krijgt nr. 308 (29398). De heer Van Bemmel (PVV): Ik heb het plan van de heer De Rouwe bekeken. Wij zijn destijds gezamenlijk in het nieuws geweest. Ik vraag mij af wie er voor de inning gaat zorgen wanneer deze kentekens geflitst worden. Immers in de landen van herkomst is er nauwelijks een systeem van registratie. Waar gaat de boete dan naartoe? De heer De Rouwe (CDA): Het is nog even de vraag of het een boete is volgens mij gaat het om een naheffing. Maar goed laten we die juridische kant even laten voor wat die is. In de motie heb ik het over nummerplaatherkenning. De politie kan via het ANPR-systeem de kentekens scannen. Volgens mij heeft de heer Van Bemmel dit systeem weleens genoemd en ik heb dat in het verleden ook gedaan in het kader van het innen van bijvoorbeeld Poolse boetes. In Nederland verzamelen we op een aantal plaatsen al kentekens. Daar kun je kijken of een nummerplaat hier al langere tijd rondrijdt. Daarmee kun je dan een naheffing opleggen aan de desbetreffende kentekenhouders. De heer Van Bemmel (PVV): Bij de registratie van kentekens gaat het om de vraag wie er achter het stuur zit. Hoe weet de politie dat? Je kunt zeggen dat het een auto is die vaker rondrijdt maar als je niet weet wie er achter het stuur zit heb je nog steeds niets. Hoe staat de heer De Rouwe tegenover ons plan om de buitenlandse kentekens verplicht in het Nederlandse kentekenregister op te nemen? De heer De Rouwe (CDA): Als dat de oplossing is sta ik daar wel voor open. Er zijn overigens wel degelijk mogelijkheden voor de politie of de Belastingdienst om gegevens op te vragen over op wiens naam een kenteken staat. Het ligt iets genuanceerder; misschien kan de minister daarover duidelijkheid geven. Ik heb met interesse geluisterd naar de aanbevelingen van de heer Van Bemmel voor verbetering van de naturalisatie van buitenlandse auto's. In beginsel sta ik daar positief tegenover. Minister Schultz van Haegen-Maas Geesteranus: Voorzitter. Ik kan heel veel vertellen over autowrakken maar gezien de tijd ga ik direct op de moties in. In de motie-Van Bemmel op stuk nr. 304 wordt gevraagd of de RDW in 100% van de gevallen bij aangeboden EU-wrakken een WOK-indicatie in het kentekenregister kan plaatsen. Elk wrak krijgt nu al de WOK-status. Het is belangrijk om te weten wat conform de WOK-status precies een wrak is. De RDW heeft een aantal criteria gedefinieerd waaraan een auto moet voldoen om een wrak te zijn. Zo moeten bijvoorbeeld dragende carrosseriedelen of langsbalken ernstig vervormd zijn. Daar is een lijstje voor. Wij doen dus eigenlijk al wat in de motie wordt gevraagd maar ik wil hierop nog verder ingaan. Ik wilmet de RDW nagaan of de definitie van een wrak gebaseerd op de lijst met criteria verbreed kan worden waardoor je er meer auto's uit zou kunnen halen. Ik zie de motie als ondersteuning van beleid. Ik kan ermee instemmen en wil zelfs een stapje verdergaan door na te gaan of het mogelijk is om eerder het WOK-signaal af te geven. In de tweede motie van de PVV op stuk nr. 305 wordt de regering verzocht het Nederlandse kentekenregister zodanig aan te passen dat buitenlandse kentekens uit de EU-landen hierin kunnen worden opgenomen teneinde de inning van boetes en wegenbelasting mogelijk te maken. In september jongstleden heeft de Raad van Europa de Richtlijn grensoverschrijdende handhaving aangenomen. Deze maakt het mogelijk kentekengegevens uit te wisselen en aan de hand daarvan een boete op te leggen. Dat is een goede zaak. De richtlijn is overigens breder en geldt ook voor andere verkeersovertredingen. De richtlijn wordt uiterlijk in november 2013 ingevoerd. Mijn collega van Veiligheid en Justitie zal dat doen. Ook de Oost-Europese landen vallen onder die richtlijn. Dit deel van de motie is dus gerealiseerd. In het tweede deel van de motie wordt gevraagd om specifiek zzp'ers of werknemers zich te laten inschrijven bij aankomst in Nederland. Daar heb ik wel een probleem mee. Dit zou immers betekenen dat je je zelfs als je een dag van Antwerpen in Nederland op bezoek komt zou moeten laten inschrijven. Wij hebben de regeling dat mensen zich moeten laten inschrijven bij het GAK als zij binnen zes maanden tijd vier maanden in Nederland verblijven. Ik denk dat dit belangrijk is. Ik kan dus niet akkoord gaan met het tweede deel van de motie. De PVV-leden moeten zelf maar even kijken hoe zij verder met deze motie omgaan. Het eerste deel van de motie zie ik als ondersteuning van beleid. Ik kom op de motie op stuk nr. 306 over het maken van foto's om verzekeringsfraude tegen te gaan. Het lijkt mij inderdaad heel belangrijk om verzekeraars meer ruimte te geven om fraude te kunnen tegengaan. Ik vraag de indieners of ik de motie mag interpreteren als een verzoek aan mij om de RDW te vragen om samen met de verzekeraars te bekijken hoe de informatie-uitwisseling kan worden verbeterd. Dan zie ik deze motie als ondersteuning van beleid. Ik wil namelijk ruimte laten aan de verzekeraars de RDW zelf en de Belastingdienst om te bekijken wat zij de meest effectieve manier vinden om auto's daadwerkelijk te kunnen volgen. Ik wil ze niet verplichten om foto's te maken maar ze samen laten bepalen wat het meest effectief is. Als ik de motie zo mag interpreteren beschouw ik haar als ondersteuning van beleid. In de motie op stuk nr. 307 wordt de regering verzocht om de RDW voor 100% van de importzaken een technische keuring van het voertuig te laten uitvoeren. Dat zou ik graag willen – dat deden wij ook altijd – maar de Europese Commissie heeft in 2005 via een procedure afgedwongen dat wij dit moesten staken. Het zou namelijk in strijd zijn met Europese regelgeving. Daarom moet ik deze motie ontraden omdat er geen onderscheid mag worden gemaakt tussen een binnenlandse overschrijving en een overschrijving vanuit de EU. Met de aanscherpingen in de eerste drie moties wordt volgens mij al heel wat van de ellende die wij nu kennen beperkt. Ik ga verder met de voorstellen van de VVD-fractie. De VVD-fractie had al voorgesteld dat kentekenplaten onlosmakelijk moeten worden gemaakt of in ieder geval zodanig aangepast moeten worden dat zij niet snel van auto's afgesloopt kunnen worden. De VVD-fractie heeft ook eenSchultz van Haegen-Maas Geesteranus onderzoek naar een chip gevraagd. Wij zullen ons op beide zaken richten. Met de eerste zaak is de RDW al bezig. Voor de tweede zaak de chip zal ik mijn collega van V en J benaderen om te bekijken wat de mogelijkheden zijn. Het betreft natuurlijk opsporing en opsporingskosten. Ik zal het doorgeleiden. De VVD gaat nog een stap verder door te zeggen dat het mooi zou zijn als de beschikbare gegevens ook voor een groter publiek toegankelijk zijn. Het betreft zowel informatie over de WOK-signaal als het Q-signaal het signaal waarbij een verlaagde bpm-melding wordt gegeven. Ik ben geen voorstander van het publiek maken van het signaal. Als je bijvoorbeeld een auto met schade hebt die na reparatie weer goed is blijft dan namelijk altijd in je dossier staan dat die auto ooit bepaalde schade heeft gehad. Dan is het een kwestie van "eens een patiënt altijd een patiënt" ook al voldoet een auto daarna aan de eisen. Ik snap echter het doel van de VVD-fractie. Datzelfde geldt voor het WOK-signaal. Degenen die er misbruik van maken zijn daarmee namelijk makkelijker te volgen en te traceren. Mijn tegenvoorstel is dat ik de Belastingdienst de verzekeraars en de RDW vraag of deze gegevens door verzekeraars kunnen worden gebruikt voor bestrijding van verzekeringsfraude. Voor het WOK-signaal ga ik ook aan de slag om te bekijken of branches verzekeraars en anderen die er baat bij hebben bijvoorbeeld de Belastingdienst kunnen aangeven hoe dit het beste inzichtelijk kan worden gemaakt. Op die manier kunnen zij die moeten controleren die controles daadwerkelijk goed uitvoeren. Tot zover mijn reactie op de mondelinge vragen van de VVD-fractie. Ik heb nog een motie liggen van de heer De Rouwe op stuk nr. 308. Die motie ligt eigenlijk ook op het terrein van mijn collega Weekers maar zij past volgens mij goed in dit debat. In de motie wordt gevraagd de heffing van de motorrijtuigenbelasting op buitenlandse kentekens te bekijken. Ik beschouw deze motie als ondersteuning van beleid. Het ANPR wordt nu al benut om langdurig gebruik van de weg te constateren. Daarin worden ook voertuigen opgenomen waarvan vermoed wordt dat er motorrijtuigenbelasting over betaald moet worden. Er kan dan een aanslag worden uitgereikt als een bepaald voertuig bij een invorderingsactie in beeld komt. Ik heb begrepen dat de staatssecretaris van Financiën er ook al op had gereageerd. De heer Aptroot (VVD): Ik heb een vraag over het WOK-signaal het signaal dat een auto met schade is binnengekomen. Het is prima dat de minister wil bekijken dat het signaal ook beschikbaar wordt voor verzekeraars en dergelijke. Het gaat de VVD niet alleen daarom maar ook bijvoorbeeld om consumentenbescherming. We willen dat een consument in de toekomst kan zien wanneer een auto is binnengekomen en dat er een probleem mee was. Van veel auto's die al jaren in Nederland rijden worden de kilometerstanden bijgehouden via de Nationale Auto Pas en zijn gegevens over het onderhoud beschikbaar. Dat is transparant. Maar de consument weet niets over een auto die uit het buitenland komt. Als een auto goed is gerepareerd hoeft iemand zich er niet voor te schamen dat die schade heeft. Van heel veel auto's is een keer een spatbordje beschadigd. Maar zouden we geen eind kunnen maken aan al het slechte gedoe met betrekking tot importen door blijvend het stempel te geven waaruit blijkt wanneer hij is binnengekomen en dat hij schade had? Via de gewonebetaalde bpm kun je dan ook zien hoe groot en ernstig de schade was. Het geeft definitieve bescherming van de consument. Minister Schultz van Haegen-Maas Geesteranus: Als je permanent gaat markeren moet dat gelden voor alle voertuigen die een WOK krijgen voor zowel Nederlandse als geïmporteerde voertuigen. Je kunt daar geen onderscheid tussen maken. Na een deugdelijke reparatie – dat geldt voor alle auto's – kunnen schadeauto's weer veilig worden gebruikt. Door middel van een keuring ziet de RDW hierop toe. Het permanent markeren van een voertuig kan betekenen dat zo'n voertuig drastisch in waarde vermindert. Daarmee kan het voertuigeigenaren en de schadebranche duperen. Daarom denk ik: probeer het te gebruiken ook voor de partijen die controles en toezicht moeten uitoefenen maar niet als publiek middel waarmee iedereen kan zien dat er ooit een krasje op heeft gezeten waardoor men de auto niet meer wil hebben. Wellicht helpt de motie op stuk nr. 304 over het verbreden van het WOK-signaal. Dat betekent namelijk dat veel meer auto's die ernstige schade hebben uiteindelijk zo'n WOKsignaal zullen krijgen. Daarmee heb je natuurlijk wel een signaal erop zitten dat zichtbaar is. Wanneer wat breder wordt gekeken naar die categorie verwacht ik dat er uiteindelijk ook voor het publiek een voldoende controlemiddel komt. De voorzitter: Mijnheer Van Bemmel we zitten nog even met uw motie op stuk nr. 305. De minister zegt dat het eerste gedeelte daarvan ondersteuning van beleid is. Zij heeft een probleem met het tweede deel. Bent u bereid en in staat om die motie aan te passen? De heer Van Bemmel (PVV): Ik wil daar eerst iets over vragen. De minister zegt: zoals de motie opgesteld is zou bijvoorbeeld iemand uit Antwerpen die even een dagje komt er ook onder kunnen vallen. Maar in het tweede gedeelte wordt juist duidelijk verzocht om een eventuele zzp'er of een werknemer te verplichten zich bij aankomst met zijn auto in te schrijven in het kentekenregister. Dat ga je niet doen als je hier een dagje naar het strand gaat. Het zorgt ervoor dat al die kentekens daadwerkelijk erin komen. Eigenlijk vond ik dat het beste deel van de motie. Minister Schultz van Haegen-Maas Geesteranus: Misschien is een dagje vakantie een minder goed voorbeeld. Uiteindelijk hoeven buitenlanders die hier werken bijvoorbeeld voor adviesbureaus en die hier zaken doen zich niet in te schrijven voor de paar dagen dat ze hier zitten. Ik ken bijvoorbeeld ook mensen met een Belgisch bureau die bij ons werken. We hebben met elkaar de afspraak dat mensen zich moeten inschrijven als ze zich langer dan vier maanden in Nederland bevinden. Ik vraag mij af of je dit moet doen voor de categorie die korter dan die periode in ons land verblijft. Dat betekent een hele administratieve handeling die niet zo veel oplevert. Iedereen die langer blijft moet al verplicht worden opgenomen in de GBA. Daarom ontraad ik dit deel van de motie. De heer Van Bemmel (PVV): In Duitsland is het gebeurd omdat het land erg veel problemen had met de Oost-Europese werknemers. We horen ook uit de wijken heel veel over mensen die te hardSchultz van Haegen-Maas Geesteranus rijden en fout parkeren. Zij zijn vogelvrij puur omdat de landen van herkomst geen centraal systeem hebben om die gegevens op te slaan. Zij kunnen dus doen wat ze willen. We moeten toch op een bepaalde manier deze groep eruit kunnen vissen? Je zou bijna zeggen dat die paar mensen daar dan maar onder moeten lijden. Het dient namelijk een groot doel. Minister Schultz van Haegen-Maas Geesteranus: Die richtlijn komt er. Daarmee kun je gewoon innen. Als iemand wordt gepakt kun je innen. Een ieder die iets langer in ons land aanwezig is moet zich verplicht inschrijven in Nederland. Daarmee kun je hem vinden en kun je de boetes innen. Dan houd je de groep tot vier maanden over. Ik vraag mij af of van mensen die hier zo'n korte periode zijn kan worden gevraagd dat zij zich inschrijven in het systeem. Dat vind ik een te grote administratieve rompslomp. Dat zou je niet moeten willen naast het systeem dat er al is. Of men in Duitsland hetzelfde systeem kent dat mensen die vier van de zes maanden in het land verblijven zich ook moeten inschrijven weet ik niet. Misschien hebben zij dat niet. De heer Van Bemmel (PVV): Ik zal nagaan of ik voor het dictum van de motie een bepaalde modus kan vinden zodat wij elkaar wellicht kunnen vinden. Minister Schultz van Haegen-Maas Geesteranus: Dat kunnen wij altijd proberen. De heer Van Bemmel (PVV): Dan kom ik even terug op de eerste motie. Op dit moment is het criterium: als het maar rijdt hoeft het geen WOK-indicatie en krijgt het gewoon een kenteken. Ik heb begrepen dat dit het criterium van de RDW is. Er zal dus een behoorlijke aanscherping moeten komen. Ik heb gezegd 100% van de gevallen. Dat is natuurlijk heel gemakkelijk. Kan de minister een tipje van de sluier oplichten hoe die verzwaring eruit gaat zien? Minister Schultz van Haegen-Maas Geesteranus: Ik weet niet met wie de heer Van Bemmel heeft gesproken. Er zijn zeven elementen. Ik heb er al twee genoemd en zal die niet herhalen. Die kan men in het verslag zien; dat scheelt weer tijd. De overige elementen zijn: de deurstijlen die ernstig zijn vervormd het dak is verwijderd de wielophangingen zijn vervormd er is ernstige brand- of waterschade en het frame is ernstig beschadigd. De RDW onderzoekt nu of het WOK-signaal eerder kan worden geplaatst en welke substantiële schades kunnen worden toegevoegd. De heer Van Bemmel vraagt om een 100% registratie van EU-wrakken. Dit is de definitie van een EUwrak en wij kijken in hoeverre wij die kunnen verbreden. De heer Van Bemmel (PVV): Ik geef de minister nog één advies mee bij deze verandering. Houd in de gaten dat op dit moment een auto zonder WOK-indicatie zeer interessant is zowel voor verzekeraars als voor de handel. Dat speelt ook mee. Ik zou er dus zeker heel goed naar kijken want een auto zonder WOK-indicatie is echt zeer gewild. De voorzitter: Een advies van een Kamerlid aan de minister.Minister Schultz van Haegen-Maas Geesteranus: Dank u wel. Ik moet binnenkort een nieuwe auto aanschaffen. De beraadslaging wordt gesloten. De voorzitter: Aanstaande dinsdag stemmen wij over de vijf moties. De vergadering wordt van 19.10 uur tot 20.10 uur geschorst.