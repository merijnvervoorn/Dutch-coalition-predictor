17 Stemming motie Bedreigde diersoorten Aan de orde is de stemming over een aangehouden motie ingediend bij het dertigledendebat over bedreigde diersoorten te weten: - de motie-Van Kooten-Arissen over de traditionele Chinese geneeskunde niet opnemen op standaardclassificatielijst voor ziektebeelden (28286 nr. 1044). (Zie vergadering van 17 april 2019.) De voorzitter: De motie-Van Kooten-Arissen (28286 nr. 1044) is in die zin gewijzigd dat zij thans luidt: Motie De Kamer gehoord de beraadslaging constaterende dat de traditionele Chinese geneeskunde nu al verantwoordelijk is voor driekwart van de illegale handel in bedreigde diersoorten; constaterende dat de Wereldgezondheidsorganisatie desondanks de traditionele Chinese geneeskunde wil opnemen op de standaardclassificatielijst voor ziektebeelden (ICD); overwegende dat er grote zorgen zijn dat dit zal zorgen voor significante toename van deze handel; verzoekt de regering tijdens de World Health Assembly tegen dit voorstel te stemmen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1051 was nr. 1044 (28286). Ik stel vast dat wij hier nu over kunnen stemmen. In stemming komt de gewijzigde motie-Van Kooten-Arissen (28286 nr. 1051 was nr. 1044). De voorzitter: Ik constateer dat de leden van de fracties van de SP de PvdD DENK 50PLUS D66 de SGP de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. We gaan opnieuw stemmen over de gewijzigde motie-Van Kooten-Arissen op stuk nr. 1044.Ik constateer dat de leden van de fracties van de SP de PvdD DENK 50PLUS D66 de SGP de ChristenUnie de PVV en FvD ... Het wordt een hoofdelijke stemming want de stemmen staken. Mevrouw Van Kooten-Arissen? Mevrouw Van Kooten-Arissen (PvdD): Voorzitter is het mogelijk dat er aanstaande donderdag nog gestemd wordt over deze motie? De voorzitter: Nee want we hebben geen stemmingen voor aanstaande donderdag. Als ik de reacties en de non-verbale houding van Kamerleden zie denk ik dat er geen meerderheid voor is om aanstaande donderdag over deze motie apart te stemmen. Mevrouw Ouwehand u bent van dezelfde partij. Mevrouw Ouwehand (PvdD): Ja voorzitter maar ik kan de Kamer teleurstellen want ik ga absoluut een stemming donderdag aanvragen over de Bee Guidance en die moet deze week plaatsvinden. In dat licht wordt er donderdag gestemd helaas. De heer Baudet (FvD): Dit is zo belangrijk dat wij ook nog wel twee dagen extra erover willen nadenken. (Hilariteit) De voorzitter: We gaan gewoon kijken of er een meerderheid voor is om donderdag te stemmen. Wie hierover? Het voorstel is om de stemming uit te stellen tot donderdag. De heer Futselaar. De heer Futselaar (SP): Voorzitter als de indiener dat liever heeft dan vinden wij het prima om op donderdag te stemmen. De heer Kuzu (DENK): Voorzitter. Op donderdag hebben we zo vaak stemmingen gehad dat dit absoluut kan. De voorzitter: Dus u steunt het. De heer Kuzu (DENK): Een collega vraagt erom van harte steun. Mevrouw Agema (PVV): Wij stemmen graag nu hoofdelijk. Mevrouw Ploumen (PvdA): Als een collega dat graag wil dan willigen we dat verzoek graag in dus dat is prima.Mevrouw Ellemeet (GroenLinks): Daar sluit ik me bij aan. Prima om het uit te stellen. De heer De Groot (D66): Akkoord. De heer Voordewind (ChristenUnie): Steun voor donderdag stemmen. De heer Van der Staaij (SGP): Geen bezwaar tegen uitstel tot donderdag. De heer Geurts (CDA): Geen bezwaar. De voorzitter: En de heer Weverling. Dan heeft u een meerderheid dus het wordt donderdag. Dank jullie wel. Daarmee zijn we aan het einde gekomen van de stemmingen. Ik schors de vergadering voor enkele ogenblikken. De vergadering wordt enkele ogenblikken geschorst.