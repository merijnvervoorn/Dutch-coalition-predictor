26 Stemmingen moties Besluit Zorgverzekering Aan de orde zijn de stemmingen over moties ingediend bij het VSO Ontwerpbesluit houdende wijziging van het Besluit Zorgverzekering en de Uitkomsten van het onderzoeksprogramma risicoverevening en de voorgenomen vormgeving van het ex ante risicovereveningsmodel 2014 te weten: - de motie-Leijten over niet afschaffen van het ex-postcompensatiebeginsel somatische zorg (29689 nr. 458); - de motie-Leijten over niet afschaffen van het ex-postcompensatiebeginsel ggz (29689 nr. 459); - de motie-Leijten/Bruins Slot over problemen met de verwijzing in de geriatrische revalidatiezorg (29689 nr. 460); - de motie-Bruins Slot over de besteding van de winst van zorgverzekeraars (29689 nr. 461). (Zie vergadering van 3 juli 2013.) De voorzitter: De motie-Leijten/Bruins Slot (29689 nr. 460) is in die zin gewijzigd dat zij thans luidt: Motie De Kamer gehoord de beraadslaging overwegende dat de overheveling van geriatrische revalidatiezorg aanloopt tegen problemen in de verwijzing; van mening dat het niet altijd noodzakelijk is om eerst iemand op te nemen in het ziekenhuis alvorens in het revalidatiecentrum te worden opgenomen en ook onnodig kostenverhogend kan zijn; verzoekt de regering in het formuleren van de veldnorm uitdrukkelijk als een oplossing mee te nemen of het mogelijk is dat de huisarts – eventueel met tussenkomst van de geriatrisch specialist – direct kan doorverwijzen indien een ziekenhuisopname evident overbodig is en de uitkomst hiervan voor de begrotingsbehandeling van 2014 naar de Kamer te sturen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 465 was nr. 460 (29689). Ik stel vast dat wij hier nu over kunnen stemmen. Mevrouw Leijten (SP): Voorzitter. Er was bij ons in de fractie wat verwarring. Bij het vorige punt staan een aantal nummers door elkaar. Bijde motie-Pia Dijkstra (31016 nr. 47) willen wij geacht worden tegengestemd te hebben. De voorzitter: Volgens mij is dat ook zo geregistreerd. Ik zag u namelijk wijzen. De motie blijft aangenomen. In stemming komt de motie-Leijten (29689 nr. 458). De voorzitter: Ik constateer dat de aanwezige leden van de fracties van 50PLUS de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Leijten (29689 nr. 459). De voorzitter: Ik constateer dat de aanwezige leden van de fracties van 50PLUS de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Leijten/Bruins Slot (29689 nr. 465 was nr. 460). De voorzitter: Ik constateer dat de aanwezige leden van de fracties van de PVV het CDA de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bruins Slot (29689 nr. 461). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de VVD ertegen zodat zij is aangenomen.