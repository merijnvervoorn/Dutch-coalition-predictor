102 Stemming motie Definitieve besluit concentratie interventies bij aangeboren hartafwijkingen Stemming motie Definitieve besluit concentratie interventies bij aangeboren hartafwijkingen Aan de orde is de stemming over een aangehouden motie ingediend bij het tweeminutendebat Definitieve besluit concentratie interventies bij aangeboren hartafwijkingen te weten: - de motie-Van den Berg over een herschikkingsplan voor alle hoogcomplexe zorg en/of laagvolumezorg in Nederland (31765 nr. 827). (Zie vergadering van heden.) De voorzitter: De motie-Van den Berg (31765 nr. 827) is in die zin gewijzigd dat zij thans luidt: Motie De Kamer gehoord de beraadslaging constaterende dat bij niet-hoogcomplexe zorg concentratie niet leidt tot lagere kosten en/of betere kwaliteit; van mening dat deze zorg daarom in de regio beschikbaar en bereikbaar moet zijn; constaterende dat concentratie van hoogcomplexe en/of laagvolumezorg wel leidt tot betere zorg; constaterende dat er jaren hevig gebakkeleid is tussen artsen met betrekking tot de concentratie van kinderhartcardiologie hetgeen veel onrust heeft gegeven en onnodig veel zorgcapaciteit en geld heeft gekost; constaterende dat de voorzitter van de NFU in Het Financieele Dagblad opmerkt dat veel ziekenhuizen nog een egogerichte benadering hebben; verzoekt de regering te zorgen dat de NFU daarbij geassisteerd door de STZ en de NVZ voor het najaar 2025 een herschikkingsplan maakt waarbij alle hoogcomplexe en/of laagvolumezorg eerlijk verdeeld over heel Nederland geconcentreerd wordt; verzoekt de regering indien veldpartijen er niet uitkomen de Wet op bijzondere medische verrichtingen (Wbmv) te gebruiken als ultimum remedium en in 2025 alle voorbereidingen te treffen zodat hoogcomplexe en/of laagvolumezorg waarover geen overeenstemming gevonden kan worden gereguleerd kan worden op basis van de Wet op bijzondere medische verrichtingen en vergunningsplichtig wordt onder deze weten gaat over tot de orde van de dag. Zij krijgt nr. 833 was nr. 827 (31765). Ik stel vast dat wij hier nu over kunnen stemmen. In stemming komt de gewijzigde motie-Van den Berg (31765 nr. 833 was nr. 827). De voorzitter: Ik constateer dat de leden van de fracties van BIJ1 Volt DENK D66 Lid Omtzigt de ChristenUnie de VVD het CDA JA21 Groep Van Haga en BBB voor deze gewijzigde motie hebben gestemd en de leden van de fracties van de SP GroenLinks Fractie Den Haan de PvdA de PvdD de SGP de PVV en FVD ertegen zodat zij is aangenomen.