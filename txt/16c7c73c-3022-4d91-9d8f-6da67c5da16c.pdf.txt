35 Stemming motie Wetenschapsbeleid Aan de orde is de stemming over een aangehouden motie ingediend bij het VAO Wetenschapsbeleid te weten: - de motie-Tielen c.s. over het jaarlijkse organiseren van een evidentieweek (29338 nr. 190). (Zie vergadering van 5 juni 2019.) De voorzitter: De motie-Tielen c.s. (29338 nr. 190) is in die zin gewijzigd dat zij thans luidt: Motie De Kamer gehoord de beraadslaging constaterende dat wetenschappelijke kennis bijdraagt aan de effectiviteit van beleidskeuzes in brede zin; overwegende dat het voor beleidsmakers en Kamerleden waardevol is om periodiek te delen over hoe dit vormgegeven kan worden; constaterende dat het Verenigd Koninkrijk jaarlijks een "Evidence Week" organiseert om de verbinding tussen wetenschap en beleid te stimuleren; overwegende dat een Nederlandse variant van de Britse Evidence Week kan bijdragen aan bewustwording over de onderbouwing van beleid en de toegevoegde waarde van onderzoek expliciet maakt; overwegende dat er al soortgelijke initiatieven van kennisinstellingen en maatschappelijke organisaties bestaan maar dat die nu versnipperd plaatsvinden; spreekt uit dat zij het voornemen heeft om een "evidentieevenement" te organiseren door diverse initiatieven samen te brengen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 203 was nr. 190 (29338). Ik stel vast dat wij hier nu over kunnen stemmen. In stemming komt de gewijzigde motie-Tielen c.s. (29338 nr. 203 was nr. 190). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVDhet CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen.