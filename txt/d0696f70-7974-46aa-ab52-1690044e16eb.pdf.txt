38 Stemming motie Ontwikkeling koopkracht en stijgende energieprijzen Aan de orde is de stemming over een aangehouden motie ingediend bij het debat over de ontwikkeling van de koopkracht en de stijgende energieprijzen te weten: - de motie-Dassen/Nijboer over een nultarief voor duurzame energiebronnen in het Belastingplan 2023 (35925-XV nr. 138). (Zie vergadering van 30 maart 2022.) De voorzitter: De motie-Dassen/Nijboer (35925-XV nr. 138) is in die zin gewijzigd dat zij thans luidt: Motie De Kamer gehoord de beraadslaging constaterende dat de installatie en aanschaf van warmtepompen in Nederland niet onder het nultarief vallen; overwegende dat het gebruik van warmtepompen het gebruik van gas significant kan terugdringen en dat dit huishoudens helpt hun energierekening betaalbaar te maken of te houden; verzoekt de regering om in het Belastingplan 2023 tijdelijk de aankoop en installatie van warmtepompen onder het nultarief in te voeren en gaat over tot de orde van de dag. Zij krijgt nr. 152 was nr. 138 (35925-XV). Ik stel vast dat wij hier nu over kunnen stemmen. In stemming komt de gewijzigde motie-Dassen/Nijboer (35925-XV nr. 152 was nr. 138). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan en BBB voor deze gewijzigde motie hebben gestemd en de leden van de overige fracties ertegen zodat zij is verworpen.