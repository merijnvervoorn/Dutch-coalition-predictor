7 Regeling van werkzaamheden De voorzitter: Ik stel voor aanstaande dinsdag ook te stemmen over de aangehouden motie-Paternotte/Van der Lee (34808 nr. 10) en over de ingediende moties bij het notaoverleg over de initiatiefnota Vast werk loont (34855). Ik stel voor toe te voegen aan de agenda van de Kamer: - het wetsvoorstel Wijziging van de Gemeentewet en de Provinciewet in verband met de verruiming van de bevoegdheid van de raad en provinciale staten om ontheffing te verlenen van het vereiste van ingezetenschap voor wethouders en gedeputeerden (34807); - het wetsvoorstel Herstel van een aantal gebreken van ondergeschikte aard in diverse wetten op het terrein van het Ministerie van Binnenlandse Zaken en Koninkrijksrelaties (Reparatiewet BZK 20XX) (34852); - het wetsvoorstel Samenvoeging van de gemeenten Groningen Haren en Ten Boer (34805); - het wetsvoorstel Samenvoeging van de gemeenten Binnenmaas Cromstrijen Korendijk Oud-Beijerland en Strijen (34806); - het wetsvoorstel Samenvoeging van de gemeenten Leerdam Vianen en Zederik en wijziging van de grens tussen de provincies Utrecht en Zuid-Holland (34824); - het wetsvoorstel Samenvoeging van de gemeenten Aalburg Werkendam en Woudrichem (34825); - het wetsvoorstel Samenvoeging van de gemeenten Nuth Onderbanken en Schinnen (34826); - het wetsvoorstel Samenvoeging van de gemeenten Haarlemmerliede en Spaarnwoude en Haarlemmermeer (34827); - het wetsvoorstel Samenvoeging van de gemeenten Bedum De Marne Eemsmond en Winsum (34828); - het wetsvoorstel Samenvoeging van de gemeenten Grootegast Leek Marum en Zuidhorn en een deel van het grondgebied van de gemeente Winsum (34829); - het wetsvoorstel Samenvoeging van de gemeenten Giessenlanden en Molenwaard (34830); - het wetsvoorstel Samenvoeging van de gemeenten Dongeradeel Ferwerderadiel en Kollumerland en Nieuwkruisland (34831); - het wetsvoorstel Samenvoeging van de gemeenten Noordwijk en Noordwijkerhout (34832); - het wetsvoorstel Samenvoeging van de gemeenten Geldermalsen Lingewaal en Neerijnen (34833). Op verzoek van de aanvrager stel ik voor het dertigledendebat over gestolen atoomgeheimen van de agenda af te voeren. Ik stel voor toe te voegen aan de agenda van de Kamer: - het VAO Toerisme met als eerste spreker het lid Van den Berg namens het CDA; - het VAO Loopbaanoriëntatie en -begeleiding en aansluiting onderwijsarbeidsmarkt met als eerste spreker het lid Van Meenen namens D66;- het VAO Bouwregelgeving en energiebesparing met als eerste spreker het lid Grashoff namens GroenLinks; - het VSO Monitor sociale veiligheid in en rond scholen (29240 nr. 76) met als eerste spreker het lid Westerveld namens GroenLinks; - het VAO Innovatie met als eerste spreker het lid Alkaya namens de SP. Overeenkomstig de voorstellen van de voorzitter wordt besloten. De voorzitter: Ik geef nu het woord aan mevrouw Becker namens de VVD. Mevrouw Becker (VVD): Dank u wel voorzitter. Gisteren viel op de website van de NOS het bericht te lezen "Exposen gaat door: vrouwen nog altijd 'ontmaskerd' als 'hoer'". Als mannen vanuit een gevoel van eer soms gevoed door een culturele of religieuze insteek denken de keuzevrijheid van vrouwen te mogen onderdrukken of hen te mogen shamen op internet dan hebben we een probleem van mislukte integratie. Ik zou dit onderwerp daarom graag in een debat willen bespreken met zowel minister Koolmees als minister Grapperhaus. Mevrouw Buitenweg (GroenLinks): Steun voor het debat. Een brief hoeft niet meer omdat er na de aanvraag van mevrouw Becker al een brief is verschenen van de minister over onder andere wraakporno. Die is verschenen na een eerder verzoek van mij. Ik ga er daarom van uit dat het logisch is dat ik eerste spreker bij dit debat zal zijn. De voorzitter: Het vragen om een brief hoeft geen steun te krijgen van de rest van de Kamer. De heer De Graaf (PVV): Ook met dit deel van de islamitische zogenaamde cultuurverrijking is het een keertje klaar dus steun voor het debat. Mevrouw Dik-Faber (ChristenUnie): De ChristenUnie steunt het verzoek. De heer Pieter Heerma (CDA): Voorzitter sowieso steun voor het verzoek. Ik denk dat het goed is om het debat met beide ministers te voeren. In reactie op het verzoek van mevrouw Buitenweg dat later tijdens deze regeling aan de orde komt zeg ik: ik denk dat het heel goed is om beide verzoeken samen te voegen. Dat zou mijn voorstel zijn dus om ook de brief te agenderen bij het debat. Wat mij betreft zouden de woordvoerders van de VVD en van GroenLinks prima de eerste twee sprekers kunnen zijn. De heer Van Raan (PvdD): Voorzitter. Steun voor het debat.De heer Gijs van Dijk (PvdA): Voorzitter. Een belangrijk onderwerp dus steun voor het verzoek. Inderdaad zou ik ook de debatten graag samenvoegen. Wellicht kunnen de twee woordvoerders dan ook samen bedenken wie als eerste spreekt. De heer Van Weyenberg (D66): Voorzitter ook steun. Ik sluit me aan bij de processuggestie van de collega's. De heer Azarkan (DENK): Steun voor het debat en voor de processuggesties. De heer Van Nispen (SP): De SP steunt dat ook. De heer Bisschop (SGP): Eveneens steun. De voorzitter: Mevrouw Becker de hele Kamer steunt uw verzoek. Ik stel voor het stenogram van dit deel van de vergadering door te geleiden naar het kabinet. Mevrouw Becker (VVD): Dank u wel voorzitter. De voorzitter: Dank u wel. Ik ga nu naar de heer Laçin namens de SP. De heer Laçin (SP): Dank voorzitter. Afgelopen dinsdag stelde collega Wassenberg nog vragen aan de minister over Chemours en het lekken van gifgas. De voorzitter: Meneer Laçin heel even. Het is erg onrustig in de zaal. De heer Laçin (SP): Gifgas is wel een belangrijk onderwerp. De voorzitter: Ja zeker maar ik wil u alle ruimte geven. Als het stil is wordt er ook beter geluisterd. Dat hoop ik tenminste voor u. De heer Laçin (SP): Dank voorzitter. Afgelopen dinsdag stelde collega Wassenberg de staatssecretaris nog vragen over het lekken van gifgas door Chemours. We zijn nog geen 24 uur verder en we zien dat mensen met een moestuin binnen een kilometer van Chemours niet te vaak hun eigen groente en fruit moeten eten. Dat is te gek voor woorden. Het moet eenkeer klaar zijn met Chemours en alle gevolgen van de lozingen. De voorzitter: U wilt een debat meneer Laçin? De heer Laçin (SP): Daarom wil ik heel graag een debat met de staatssecretaris van I en W over dit onderwerp. De heer Wassenberg (PvdD): Twee dagen geleden was het inderdaad een pufje gifgas; nu adviseert het RIVM mensen uit de buurt ook geen groente te eten. De voorzitter: Meneer Wassenberg steunt u het verzoek? De heer Wassenberg (PvdD): Over een week wordt er misschien geadviseerd om niet al te diep in te ademen als je in de buurt van Chemours woont; absoluut reden om hierover een debat te voeren dus steun. Mevrouw Kröger (GroenLinks): Ook van ons uit steun. Ik zou alleen graag het nieuws in het Haarlems Dagblad over met PFOS vervuilde grond op Schiphol erbij betrekken omdat het om dezelfde stof gaat en om vervuilde grond. Mevrouw Dik-Faber (ChristenUnie): Voorzitter. Volgens mij is er vandaag vanmorgen nog een brief aan de Kamer gestuurd. Die brief heb ik eerlijk gezegd nog niet kunnen lezen maar het lijkt me wel goed om daar eerst kennis van te nemen en dan te kijken waar we dit agenderen. De voorzitter: Dus geen steun. Mevrouw Van Eijs (D66): Ik kan mij aansluiten bij de woorden van de ChristenUnie. Ik heb de brief helaas ook nog niet kunnen bestuderen. Dat wil ik graag eerst doen. De heer Gijs van Dijk (PvdA): Steun voor het verzoek. De heer Bisschop (SGP): Voorzitter eerlijk gezegd lijkt mij de lijn die de ChristenUnie voorstelt de verstandigste. De heer Ziengs (VVD): Dat geldt ook voor de VVD-fractie.Mevrouw Van Brenk (50PLUS): Ik vind eigenlijk wat de heer Laçin voorstelt verstandiger dus steun voor dat debat. De heer Azarkan (DENK): Ja ook: verstandig van de heer Laçin. Dat steunen we van harte. De heer Van Aalst (PVV): Steun voorzitter. De voorzitter: Meneer Laçin u heeft geen meerderheid voor het houden van een meerderheidsdebat. De heer Laçin (SP): Dat begrijp ik. Ik vind het wel een beetje raar om een debatverzoek niet te steunen omdat een brief die al binnen is nog niet gelezen is. Ik heb wel steun van 30 leden dus ik agendeer hem graag. Dan kijken we te zijner tijd wat we hiermee doen. De voorzitter: Dan zullen we dit debat toevoegen aan de lijst met dertigledendebatten. Ik geef nu het woord aan de heer Nijboer namens de PvdA. De heer Nijboer (PvdA): Dank u wel voorzitter. Een loonsverhoging van een miljoen in één jaar tijd wordt voorgesteld voor de topman van ING. Oude tijden herleven. Medewerkers krijgen er 17% bij en bankpassen worden duurder. Dat kan niet zo. De wet moet verder worden aangescherpt want dit is nooit de bedoeling geweest … De voorzitter: En u wilt een debat. De heer Nijboer (PvdA): … van de strengste bonuswetgeving van Europa. Ik wil daarover graag een debat met de minister van Financiën. De heer Azarkan (DENK): Voorzitter. Volop steun want ik dacht even dat ze de afkorting hadden veranderd in "Intensief … De voorzitter: Dank u wel meneer Azarkan. U steunt het verzoek. De heer Azarkan (DENK): … Normoverschrijdend Graaien".De heer Tony van Dijck (PVV): Voorzitter. De banken hebben inderdaad niets geleerd en het is weer gegraai als vroeger dus steun. De heer Van Weyenberg (D66): Voorzitter. Dit is bizar. Steun. En wel nadat we de hoorzitting hebben gehouden waar een meerderheid voor is en waar zowel mijn collega Paternotte als collega Snels van GroenLinks om heeft gevraagd. Mevrouw Leijten (SP): Voorzitter. Wij dansen niet naar de wetten van de financiële sector maar maken wetten voor de financiële sector dus volledige steun. Laten we eerst de heer Van der Veer horen volgende week. Daarna kunnen we met de minister gaan vechten. De heer Van Rooijen (50PLUS): Steun zeker als de pensioenen niet omhooggaan. De heer Ronnes (CDA): Voorzitter volop steun voor dit debat over deze kamikazeactie van de raad van commissarissen van ING. De heer Van Raan (PvdD): Steun. De heer Snels (GroenLinks): Steun voor het verzoek. Zo snel mogelijk na de hoorzitting die we op mijn verzoek volgende week hebben met de heer Van der Veer maar dan ook snel voordat er een aandeelhoudersvergadering is. Volgens mij heeft de minister dan ook tijd gehad om een brief te schrijven. Mevrouw Dik-Faber (ChristenUnie): De ChristenUnie steunt het verzoek. De heer Bisschop (SGP): Voorzitter. Ik weet niet of we het debat alleen op dit incident moeten richten of dat we er dan misschien niet ook andere financiële instellingen bij moeten betrekken. Misschien kan dat in een brief vooraf meegenomen worden. Steun voor het verzoek overigens. Mevrouw Tellegen (VVD): Steun namens de VVD. De heer Nijboer (PvdA): Dank u wel. Er is brede steun. De voorzitter: Meneer Nijboer u heeft een ruime meerderheid voor het houden van een debat. Er is door de heer Snels om eenbrief gevraagd. Dan stel ik voor het stenogram van dit deel van de vergadering door te geleiden naar het kabinet. Mevrouw Buitenweg wilt u uw verzoek nog doen? Mevrouw Buitenweg (GroenLinks): Ik wilde een debat aanvragen naar aanleiding van de vandaag verschenen brief van minister Grapperhaus maar volgens mij gaan we dat debat al voeren en wordt het samengevoegd met dat van mevrouw Becker. De voorzitter: Prima. Dank u wel. Dan zijn we hiermee aan het eind gekomen van de regeling van werkzaamheden. Ik schors de vergadering tot 15.45 uur en dan gaan we stemmen. De vergadering wordt van 15.35 uur tot 15.45 uur geschorst.