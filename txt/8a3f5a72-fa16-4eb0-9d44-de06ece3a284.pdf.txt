6 Stemmingen Wijziging begrotingsstaten Veiligheid en Justitie Aan de orde zijn de stemmingen in verband met het wetsvoorstel Wijziging van de begrotingsstaten van het ministerie van Veiligheid en Justitie (VI) voor het jaar 2016 (wijziging samenhangende met de Voorjaarsnota) (34485-VI). (Zie vergadering van 29 juni 2016.) In stemming komt het gewijzigde amendement-Helder (stuk nr. 9 I). De voorzitter: Ik constateer dat de aanwezige leden van de fracties van de Groep Bontes/Van Klaveren en de PVV voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 9 voorkomende gewijzigde amendementen als verworpen kunnen worden beschouwd. In stemming komt het amendement-Van Toorenburg c.s. (stuk nr. 7 I). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk de SGP de ChristenUnie het CDA en de Groep Bontes/Van Klaveren voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 7 voorkomende amendement als verworpen kan worden beschouwd. In stemming komt het amendement-Sjoerdsma (stuk nr. 3). De voorzitter: Ik constateer dat de aanwezige leden van de fracties van de SP de PvdD GroenLinks D66 Klein de Groep Kuzu/Öztürk en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Van Weyenberg/Sjoerdsma (stuk nr. 5). De voorzitter: Ik constateer dat de aanwezige leden van de fracties van de SP de PvdD GroenLinks D66 Klein de Groep Kuzu/Öztürk en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen.Mevrouw Van Toorenburg (CDA): Voorzitter. Ik leg deze stemverklaring af namens het CDA D66 GroenLinks de ChristenUnie de SGP en 50PLUS. Gisteren hebben wij samen met de SP een amendement ingediend om de investeringen in de veiligheidsketen oftewel de politie het NFI het Openbaar Ministerie en de rechtspraak te vergroten met 184 miljoen. De veiligheidsdiensten in Nederland hebben namelijk zelf aangegeven dat zij deze investeringen nodig hebben om op niveau te kunnen blijven opereren. We hebben daarover ook afspraken gemaakt toen wij onze steun verleenden aan de begroting voor 2016. Maar naar nu blijkt wordt dit amendement niet door een meerderheid van de Tweede Kamer gesteund en dat is zeer teleurstellend. De suppletoire begroting ligt nu voor. Een stem hiertegen zou de investeringen in zowel de veiligheidsketen als de asielketen tenietdoen en dat willen wij niet. Deze middelen zijn immers hard nodig. Wij stemmen daarom alsnog voor de suppletoire begroting want een tegenstem is noch in het belang van de nationale veiligheid noch in het belang van onze rechtsstaat. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie en het CDA voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. De vergadering wordt enkele ogenblikken geschorst.