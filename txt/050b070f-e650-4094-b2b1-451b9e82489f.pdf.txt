70 Stemmingen moties Hooggebergtebehandeling bij ernstig refractair astma Aan de orde zijn de stemmingen over moties ingediend bij het VAO Hooggebergtebehandeling bij ernstig refractair astma te weten: - de gewijzigde motie-Van Gerven c.s. over in overleg met zorgverzekeraars de hooggebergtebehandeling voor mensen met ernstig refractair astma beschikbaar houden (29689 nr. 1040); - de motie-Ellemeet c.s. over een overleg met experts over de duiding van het onderzoeksrapport voor het nemen van een besluit (29689 nr. 1041). (Zie vergadering van heden.) In stemming komt de gewijzigde motie-Van Gerven c.s. (29689 nr. 1040). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Ellemeet c.s. (29689 nr. 1041). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. Daarmee zijn wij aan het einde gekomen van de stemmingen.