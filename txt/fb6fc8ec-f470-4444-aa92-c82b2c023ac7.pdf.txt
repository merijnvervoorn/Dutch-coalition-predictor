18 Stemmingen Wet houdbare overheidsfinanciën Aan de orde is de stemming in verband met het wetsvoorstel Aanpassing van het sanctiemechanisme voor decentrale overheden van de Wet houdbare overheidsfinanciën (33961). (Zie vergadering van 4 maart 2015.) In stemming komt het amendement-Koolmees c.s. (stuk nr. 7). De voorzitter: Ik constateer dat de aanwezige leden van de fracties van het CDA de ChristenUnie de SGP Klein 50PLUS D66 GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Schouten/Omtzigt (stuk nr. 8). De voorzitter: Ik constateer dat de aanwezige leden van de fracties van het CDA de ChristenUnie de SGP Klein 50PLUS D66 GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. Ik geef gelegenheid tot het afleggen van een stemverklaring vooraf. De heer Omtzigt (CDA): Bij de stemming over het oorspronkelijke wetsvoorstel Hof twee jaar geleden heeft mijn fractie al aangegeven dat zij onderdelen van deze wet een onnodige aantasting van de autonomie vindt omdat zij de investeringsruimte van decentrale overheden die zelf nog een positief eigen vermogen hebben veel te veel beperken. Omdat er toen al een aantal verbeteringen werden aangebracht en omdat de zeer heldere motie-Van Hijum werd aangenomen waarin staat dat de wet niet ten koste mag gaan van investeringen van decentrale overheden hebben wij toen voor de wet gestemd. Het CDA betreurt dat er zojuist twee amendementen zijn verworpen die deze motie-Van Hijum wat duidelijker zouden uitvoeren. Het wetsvoorstel dat resteert bevat echter wel een aantal verbeteringen die ook op verzoek van het CDA zijn opgenomen. Dit betekent een versterking van de positie van decentrale overheden. Daarom zal het CDA voor het wetsvoorstel stemmen. In stemming komt het wetsvoorstel. De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de SGP de VVD Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor ditwetsvoorstel hebben gestemd en de aanwezige leden van de fractie van de ChristenUnie ertegen zodat het is aangenomen.