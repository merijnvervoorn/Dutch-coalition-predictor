29 Stemmingen moties Democratische vernieuwing Aan de orde zijn de stemmingen over moties ingediend bij het VAO Democratische vernieuwing te weten: - de motie-Martin Bosma c.s. over actief openbaar maken van processen-verbaal (34775-VII nr. 61); - de motie-Koopmans c.s. over het technisch voorzitten door niet-raadsleden (34775-VII nr. 62); - de motie-Özütok/Den Boer over belemmeringen voor democratische controle door raadsleden (34775-VII nr. 63); - de motie-Van der Graaf over een maatschappelijke diensttijd voor jongeren (34775-VII nr. 64). (Zie vergadering van 15 maart 2018.) De voorzitter: Op verzoek van mevrouw Van der Graaf stel ik voor haar motie (34775-VII nr. 64) aan te houden. Daartoe wordt besloten. In stemming komt de motie-Martin Bosma c.s. (34775-VII nr. 61). De voorzitter: Ik constateer dat deze motie met algemene stemmen is aangenomen. In stemming komt de motie-Koopmans c.s. (34775-VII nr. 62). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de SP ertegen zodat zij is aangenomen. In stemming komt de motie-Özütok/Den Boer (34775-VII nr. 63). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen.