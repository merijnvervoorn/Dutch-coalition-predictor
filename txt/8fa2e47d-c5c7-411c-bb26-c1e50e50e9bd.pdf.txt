20 Stemming brief Vacature college Algemene Rekenkamer Aan de orde is de stemming over de brief van de vaste commissie voor Financiën over het opmaken van een voordracht van drie kandidaten ter vervulling van een vacature in het college van de Algemene Rekenkamer. De voorzitter: Ik stel voor in afwijking van het Reglement van Orde niet schriftelijk te stemmen en de voordracht conform het voorstel van de vaste commissie voor Financiën als volgt vast te stellen: 1. mevrouw drs. H.M.B. Joziasse; 2. mevrouw prof. mr. M.J. Jacobs; 3. mevrouw mr. drs. M.M. de Boer. Daartoe wordt besloten.