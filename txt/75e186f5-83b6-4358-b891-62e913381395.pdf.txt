8 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de volgende aangehouden moties: - de motie-Kuik c.s. (36200-VI nr. 77); - de motie-Van der Graaf c.s. (36200-XIII nr. 67); - de motie-Van Haga (36200-V nr. 51); - de motie-Ceder/Jasper van Dijk (32735 nr. 349); - de motie-Dekker-Abdulaziz c.s. (21501-33 nr. 985). Dan geef ik het woord aan mevrouw Van der Plas van BBB. Mevrouw Van der Plas (BBB): Dank u wel. Onder punt 8 de stemmingen over moties ingediend bij de begrotingsstaten van het ministerie van IenW staat de motie-Van der Plas/Bisschop (36200-XII nr. 90). De heer Boswijk heeft aangegeven graag mee te willen tekenen. Dat is bij dezen mijn mededeling. De voorzitter: Dank u wel. Dan gaan we dat op die manier verwerken. Dan geef ik het woord aan de heer Stoffer. De heer Stoffer (SGP): Voorzitter. Ik wil bij de stemmingen onder punt 8 de motie op stuk nr. 85 (36200-XII) graag aanhouden. De voorzitter: Op verzoek van de heer Stoffer stel ik voor zijn motie (36200XII nr. 85) aan te houden. Daartoe wordt besloten. De voorzitter: De heer Pepijn van Houwelingen Forum voor Democratie. De heer Van Houwelingen (FVD): Dank u. Wij willen graag de stemming bij punt 5 over het burgerinitiatief Build Back Better aanhouden. De voorzitter: En gaat u de stemverklaring doen? De heer Van Houwelingen (FVD): Wij willen de stemming aanhouden.De voorzitter: O aanhouden. Dat moet wel een meerderheidsbesluit zijn. Ik kijk dus even of er bezwaar is tegen het aanhouden van de stemming bij punt 5. Dat is niet het geval. Wij gaan er dus een andere keer over stemmen. Mevrouw Dekker-Abdulaziz. Mevrouw Dekker-Abdulaziz (D66): Voorzitter. Ik heb verzocht om de motie-Dekker-Abdulaziz c.s. (21501-33 nr. 985) bij punt 15 de stemming over een aangehouden motie ingediend bij het tweeminutendebat Telecomraad toch opnieuw aan te houden. De voorzitter: Dat is reeds aangegeven. Dank u zeer. Dan gaan we stemmen.