9 Stemming Verplicht eigen risico voor de zorgverzekering voor het jaar 2022 (ronde 2) Aan de orde is de stemming in verband met het wetsvoorstel Wijziging van de Zorgverzekeringswet in verband met het ongewijzigd laten van het verplicht eigen risico voor de zorgverzekering voor het jaar 2022 (35905). (Zie wetgevingsoverleg van 13 september 2021.) De voorzitter: Dan gaan we stemmen over het amendement-Hijink 6 I bij het wetsvoorstel Wijziging van de Zorgverzekeringswet in verband met het ongewijzigd laten van het verplicht eigen risico voor de zorgverzekering voor het jaar 2022 (35905). De leden van de tweede groep Van Haga tot en met Agnes Mulder brengen hun stem uit. De voorzitter: Dank u wel. Daarmee zijn we aan het einde gekomen van groep 2. Ik schors de vergadering voor een enkel moment en dan kan groep 3 naar binnen komen. De vergadering wordt enkele ogenblikken geschorst. De voorzitter: Aan de orde zijn de hoofdelijke stemmingen maar voordat we overgaan tot de hoofdelijke stemmingen wil ik heel graag even uw aandacht voor dit koffertje. U heeft ze misschien wel zien staan rondom de zaal. Het zijn de kinderen van groep 7a van basisschool De Margriet in Rotterdam. Ze willen heel graag aan iedereen een koffertje overhandigen dus ik hoop dat u de tijd neemt om zo'n koffertje in ontvangst te nemen. Het zou heel mooi zijn als alle basisscholen aandacht besteden aan De Derde Kamer. Er staat heel veel informatie in over de verkiezingen en Prinsjesdag. Het doel is natuurlijk dat iedere bassischool aandacht besteedt aan dit onderwerp. Heel fijn als jullie even aandacht kunnen besteden aan de kinderen die op jullie wachten.