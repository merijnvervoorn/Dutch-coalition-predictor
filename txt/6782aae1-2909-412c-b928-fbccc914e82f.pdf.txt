14 Stemmingen Actief donorregistratiesysteem Aan de orde zijn de stemmingen in verband met het Voorstel van wet van het lid Pia Dijkstra tot wijziging van de Wet op de orgaandonatie in verband met het opnemen van een actief donorregistratiesysteem (33506). (Zie vergadering van 8 september 2016.) De voorzitter: Op verzoek van de fractie van de VVD zal er hoofdelijk worden gestemd over het wetsvoorstel. In stemming komt het gewijzigde amendement-Öztürk (stuk nr. 21 I). De voorzitter: Ik constateer dat de aanwezige leden van de fracties van 50PLUS Klein en de Groep Kuzu/Öztürk voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 21 voorkomende gewijzigde amendementen als verworpen kunnen worden beschouwd. In stemming komt het amendement-Öztürk (stuk nr. 22) tot het invoegen van een onderdeel H. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk en Houwers voor dit amendement hebben gestemd en de aanwezige leden van de overige fracties ertegen zodat het is verworpen. Mevrouw Thieme (PvdD): Voorzitter. Ik heb een fout gemaakt. Wij worden geacht tegen dit amendement te hebben gestemd. De voorzitter: Hiervan zal een aantekening worden opgenomen in de Handelingen. In stemming komt het gewijzigde amendement-Wolbert (stuk nr. 11) tot het invoegen van een onderdeel H. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP en de ChristenUnie voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen.Ik geef gelegenheid tot het afleggen van stemverklaringen vooraf. De heer Öztürk (Groep Kuzu/Öztürk): Voorzitter. Het was even verwarrend of mijn amendement aangenomen was maar het blijkt niet aangenomen te zijn. Jammer want we hebben ons best gedaan om alles te doen om deze wet door de Kamer heen te krijgen. Collega Kuzu en ik hebben daar uitvoerig en constructief aan bijgedragen. We hebben ook een amendement ingediend vanwege onze zorgen over de doelgroep die brieven van de overheid niet leest of kan lezen en over mensen die een andere handicap hebben. Die groepen willen we bij deze belangrijke wetgeving betrekken. De Kamer heeft besloten deze amendementen niet te steunen. Om die reden zullen wij helaas tegen deze wet stemmen. De heer Rutte (VVD): Voorzitter. Orgaandonatie is een emotioneel onderwerp. Voor degenen die wachten op een orgaan heeft het krijgen van dat orgaan een enorm positieve impact op de kwaliteit van leven. Voor mensen die wachten op een hart een lever of een long betekent het tijdig ontvangen van dat nieuwe orgaan vaak het verschil tussen leven en dood. Het belang van orgaandonatie is daarom groot. Dat grote belang wordt door alle leden van de VVD-fractie gedeeld. De stemming die nu voorligt is geen stemming voor of tegen orgaandonatie maar een stemming voor of tegen een wetsvoorstel om de donorregistratie te wijzigen. De afweging met betrekking tot het wetsvoorstel raakt aan principes die door alle leden van de VVD-fractie diep gevoeld worden. Daarom zal ieder lid van de VVD-fractie bij deze stemming een eigen individuele afweging maken. De heer Van Vliet (Van Vliet): Voorzitter. Ik heb niet deelgenomen aan het debat maar ik heb het wel gevolgd. Het is voor mij een beetje een emotionele kwestie. Op principiële gronden kan ik niet voor dit initiatief zijn maar ik wil wel zeggen dat hetgeen mevrouw Dijkstra heeft aangevoerd voor mij persoonlijk inspiratie is om mij als orgaandonor aan te melden. De voorzitter: Dan gaan wij nu hoofdelijk stemmen. De mensen in de zaal moeten echt stil zijn. In stemming komt het wetsvoorstel zoals op onderdelen gewijzigd door de aanneming van het gewijzigde amendement-Wolbert (stuk nr. 11) tot het invoegen van een onderdeel H. Vóór stemmen de leden: Samsom Servaes Siderius Sjoerdsma Smaling Swinkels Tanamal Teeven Van Tongeren Ulenbelt Van Veldhoven Verhoeven Vermeij Vermue Volp Voortman Jan Vos Mei Li Vos Albert de Vries Van Weyenberg Van Wijngaarden Wolbert Ypma Yücel Arib Asante Bashir Belhaj Berckmoes-Duindam Bergkamp Van Bommel Remco Bosma Bouwmeester Ten Broeke Brouwer Cegerek Van Dekken Jasper van Dijk Pia Dijkstra Dikkers Duisenberg Fokke Van GervenGesthuizen Grashoff Groot Günal-Gezer Hoogland Houwers Jacobi Karabulut Kerstens Klaver Kooiman Koolmees Ko(cid:0)er Kaya Krol Kuiken Van Laar Leenders Leijten Maij Marcouch Van Meenen Merkies Mohandis Monasch Nijboer Van Nispen Oosenbrug Pechtold Van Raak Recourt Van der Ree en Roemer. Tegen stemmen de leden: Schouten Schut-Welkzijn Segers Van der Staaij Straus Taverne Tellegen Thieme Van Toorenburg Van Veen Veldman Visser Van Vliet Voordewind Aukje de Vries Vuijk Wilders Van 't Wout Ziengs Zijlstra Agema Amhaouch Van Ark Azmani Beertema Bisschop De Boer Bontes Martin Bosma Bosman Bruins Bruins Slot Van der Burg De Caluwé Tony van Dijck Dijkgraaf Remco Dijkstra Dik-Faber Eijsink Elias Fritsma Geurts De Graaf Graus Van Haersma Buma Harbers Rudmer Heerema Pieter Heerma Helder Van Helvert Keijzer Van Klaveren Klein Klever Knops Kuzu De Lange Van der Linde Lodders Madlener Van Miltenburg Moors Agnes Mulder Anne Mulder Neppérus Nijkerken-de Haan Omtzigt Van Oosten Öztürk Potters Rog Ronnes De Roon en Rutte. De voorzitter: Ik constateer dat dit wetsvoorstel met 75 tegen 74 stemmen is aangenomen. Nu is het de vraag of u mevrouw Pia Dijkstra bereid bent de verdediging van het wetsvoorstel in de Eerste Kamer op u te nemen. Mevrouw Pia Dijkstra (D66): Voorzitter. Ik denk aan al die patiënten op de wachtlijst en daarom ben ik zo ontzettend blij dat wij hier een meerderheid hebben gehaald. Ik zal met heel veel plezier proberen met argumenten ook de senatoren in de Eerste Kamer te overtuigen om voor deze wetswijziging te stemmen. Misschien voorzitter kunt u nog een beetje van steun zijn om ervoor te zorgen dat dit snel kan gebeuren. Dank u wel. De voorzitter: Dank u wel. Ik wens u daarbij veel succes.