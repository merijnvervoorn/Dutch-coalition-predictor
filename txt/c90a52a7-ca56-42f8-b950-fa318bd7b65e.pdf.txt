12 Stemmingen moties Zorgverzekeringswet/zorgstelsel Aan de orde zijn de stemmingen over moties ingediend bij het VAO Zorgverzekeringswet/zorgstelsel te weten: - de motie-Leijten over marktwerking niet van toepassing verklaren op de huisartsenzorg (29689 nr. 601); - de motie-Leijten over de wijze waarop een budgetpolis is afgesloten (29689 nr. 602); - de motie-Pia Dijkstra over situaties waarin samenwerking lijkt te wringen met de mededinging (29689 nr. 604); - de motie-Bruins Slot over stellen van een maximum aan reserves van zorgverzekeraars (29689 nr. 605). (Zie vergadering van 22 april 2015.) De voorzitter: De motie-Pia Dijkstra (29689 nr. 604) is in die zin gewijzigd dat zij thans is ondertekend door de leden Pia Dijkstra en Bruins Slot en luidt: Motie De Kamer gehoord de beraadslaging constaterende dat de minister onderzoekt of voor de eerste lijn een uitzondering op de mededinging mogelijk is zodat het patiëntbelang gediend wordt; van mening dat er in het veld veel onduidelijkheid bestaat wanneer samenwerking wel of niet binnen de mededinging toegestaan is en dat dit belemmerend voor samenwerking en innovatie is verzoekt de regering veldpartijen te informeren dat zij zich bij situaties waarin samenwerking lijkt te wringen met de mededinging kunnen melden bij de ACM of het ministerie van VWS en de Kamer te informeren over de ontwikkelingen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 607 was nr. 604 (29689). Ik stel vast dat wij hier nu over kunnen stemmen. Op verzoek van mevrouw Leijten stel ik voor haar motie (29689 nr. 601) aan te houden. Daartoe wordt besloten. In stemming komt de motie-Leijten (29689 nr. 602).De voorzitter: Ik constateer dat de aanwezige leden van de fracties van het CDA de ChristenUnie de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Pia Dijkstra/Bruins Slot (29689 nr. 607 was nr. 604). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bruins Slot (29689 nr. 605). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie Klein de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.