11 Stemmingen moties Toepassing artikel 68 Grondwet Aan de orde zijn de stemmingen over moties ingediend bij het VAO Toepassing artikel 68 Grondwet te weten: - de motie-Van der Molen over het in de Tweede Kamer blijven van vertrouwelijk ter inzage gelegde stukken (28362 nr. 14); - de motie-Van der Molen over wijziging van de Regeling vertrouwelijke stukken (28362 nr. 15). (Zie vergadering van 25 september 2018.) De voorzitter: De motie-Van der Molen (28362 nr. 14) is in die zin gewijzigd dat zij thans is ondertekend door de leden Van der Molen en Omtzigt en luidt: Motie De Kamer gehoord de beraadslaging constaterende dat de regering op dit moment regelmatig documenten tijdelijk vertrouwelijk ter inzage legt; constaterende dat de Kamer op deze wijze geen volledig archief heeft van de stukken waarin zij inzage heeft gehad terwijl dit wel van belang is voor historisch onderzoek of een parlementaire enquÃªte; constaterende dat de Tweede Kamer op grond van de Archiefwet een volledig archief moet hebben; verzoekt de Voorzitter van de Tweede Kamer er zorg voor te dragen dat stukken die vertrouwelijk ter inzage worden gelegd in de Tweede Kamer blijven of dat hiervan altijd afschriften beschikbaar zijn in het archief van de Tweede Kamer en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 16 was nr. 14 (28362). De voorzitter: De motie-Van der Molen (28362 nr. 15) is in die zin gewijzigd dat zij thans is ondertekend door de leden Van der Molen en Omtzigt. Naar mij blijkt wordt de indiening ervan voldoende ondersteund. Zij krijgt nr. 17 was nr. 15 (28362).Op verzoek van de heer Van der Molen stel ik voor zijn gewijzigde motie (28362 nr. 16 was nr. 14) en zijn gewijzigde motie (28362 nr. 17 was nr. 15) aan te houden. Daartoe wordt besloten.