10 Stemmingen Legkippen in verrijkte kooien Aan de orde zijn de stemmingen in verband met het wetsvoorstel Inwerkingtreding van het besluit van 30 juni 2010 houdende wijziging van de overgangstermijn voor het verbod van het houden van legkippen in verrijkte kooien (Stb. 2010 284) (31923) en over: - de motie-Thieme/Van Dekken over koloniehuisvesting (31923 nr. 16); - de motie-Van Gerven over een verkoop- en importverbod van legbatterijeieren (31923 nr. 17); - de motie-Van Dekken c.s. over een verbod op legbatterijen (31923 nr. 18). (Zie vergadering van 8 september 2011.) De voorzitter: De motie-Van Gerven (31923 nr. 17) is in die zin gewijzigd (31923 nr. 23) en nader gewijzigd dat zij thans luidt: Motie De Kamer gehoord de beraadslaging overwegende het aanstaande verbod op legbatterijen; van mening dat het niet wenselijk is dat eieren uit legbatterijen op de Nederlandse markt verschijnen nadat Nederlandse kippenhouders zijn overgeschakeld van legbatterijen op diervriendelijker manieren van kippen houden; verzoekt de regering te onderzoeken in hoeverre een verbod op import van legbatterijeieren en producten daarvan mogelijk is in de Europese Unie hetzij via een rechtstreeks verbod hetzij via andere belemmeringen; verzoekt de regering voorts deze mogelijkheden door de Europese Unie in WTO-verband te bespreken en gaat over tot de orde van de dag. Deze nader gewijzigde motie is ondertekend door de leden Van Gerven Koopmans en Snijder-Hazelhoff. Naar mij blijkt wordt de indiening van deze gewijzigde motie voldoende ondersteund. Zij krijgt nr. 24 (31923). Ik stel vast dat wij hier nu over kunnen stemmen. In stemming komt het gewijzigde amendement-Van Gerven (stuk nr. 21) tot het invoegen van artikel 01. De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor dit gewijzigde amendement hebben gestemd en de aanwezigeleden van de overige fracties ertegen zodat het is verworpen. In stemming komt het nader gewijzigde amendement-Van Gerven (stuk nr. 20) tot het invoegen van artikel 01. De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor dit nader gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat de aanwezige leden van de fracties van de VVD de SGP de ChristenUnie het CDA en de PVV voor dit wetvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de motie-Thieme/Van Dekken (31923 nr. 16). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de nader gewijzigde motie-Van Gerven c.s. (31923 nr. 24). De voorzitter: Ik constateer dat de aanwezige leden van de fracties van de SP de PvdD GroenLinks D66 de VVD de SGP de ChristenUnie het CDA en de PVV voor deze gewijzigde motie hebben gestemd en de aanwezige leden van de fractie van de PvdA ertegen zodat zij is aangenomen. In stemming komt de motie-Van Dekken c.s. (31923 nr. 18). De voorzitter: Ik constateer dat deze motie met algemene stemmen is aangenomen.