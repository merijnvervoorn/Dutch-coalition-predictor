16 Stemmingen VAO huurbeleid Aan de orde zijn de stemmingen over moties ingediend bij het debat over huurbeleid en huurtoeslag onzelfstandige woonruimte te weten: - de motie-Monasch over verlengen van het experiment Huur op Maat (27926 nr. 181); - de motie-Monasch over voldoende huuraanbod voor (lage) middeninkomens (27926 nr. 182); - de motie-Karabulut over een huurverhoging van maximaal 13% (27926 nr. 183). (Zie vergadering van 11 april 2012.) De voorzitter: De motie-Monasch (27926 nr. 182) is in die zin gewijzigd dat zij thans luidt: Motie De Kamer gehoord de beraadslaging constaterende dat onder meer de VROM Raad heeft gesteld dat inkomens tot € 43.000 niet meer aan huur kunnen bijdragen dan het bedrag van de liberalisatiegrens; constaterende dat met een bedrag aan huur boven € 664 de betaalbaarheid van woningen voor (lage) middeninkomens onder grote druk komt te staan; verzoekt de regering erop toe te zien dat er voldoende aanbod in de huursector voor deze groepen aanwezig is en zal blijven en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 185 (27926). Ik stel vast dat wij hier nu over kunnen stemmen. In stemming komt de motie-Monasch (27926 nr. 181). De voorzitter: Ik constateer dat de aanwezige leden van de fracties van de PvdD GroenLinks de ChristenUnie en de PvdA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Monasch (27926 nr. 185). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie de SGP en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.In stemming komt de motie-Karabulut (27926 nr. 183). De voorzitter: Ik constateer dat de aanwezige leden van de fracties van de SP de PvdD en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen.