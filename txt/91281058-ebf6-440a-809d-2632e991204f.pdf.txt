14 Noten Noot 1 (zie item 4) Interpellatievragen van het lid Omtzigt (CDA) aan de minister van Volksgezondheid Welzijn en Sport over het Elektronisch Patiëntendossier (EPD) en het landelijk schakelpunt (ingezonden 21 juni 2011). Vraag 1 Welke verantwoordelijkheid heeft u nog als het Landelijk Schakelpunt waar buitengewoon gevoelige informatie van alle burgers in Nederland wordt uitgewisseld op private wijze wordt voortgezet? Vraag 2 Welke vertegenwoordigers van de patiënten- en consumentenorganisaties zitten op dit moment aan tafel bij de onderhandelingen over de nieuwe vormgeving van het Landelijk Schakelpunt (als uitvoering van de aangeno-men motie Omtzigt/Kuiken)? Welke andere kritische partijen praten mee zodat er draagvlak ontstaat? Vraag 3 Is het nieuwe voorgestelde systeem in lijn met het Elektronisch Voorschrijf-systeem die iedereen die medicijnen mag voorschrijven en uitgeven verplicht inzage te verstrekken in het complete medicatiegebruik? Ofwel doen al deze beroepsgroepen en instellingen mee? Vraag 4 Verleent het College Bescherming Persoonsgegeven zijn goedkeuring aan het nieuwe systeem? Vraag 5 Is de wetswijziging voor uitvoering van de motie Omtzigt/ Kuiken/Voortman/Dijkstra/Wiegman-van Meppelen Scheppink1 die regelt dat patiënten inzage hebben en recht op afschrift van medische dossiers al aangeboden van de Raad van State? Vraag 6 Op welke wijze worden de volgende waarborgen in het verworpen wetsvoor-stel overgenomen in het nieuwe systeem: a. inzage in de loggegevens door de patiënt; b. mogelijkheid om het dossier geheel of gedeeltelijk af te schermen en voor bepaalde zorgverleners in zijn geheel af te schermen; c. alleen toegang tot het EPD voor professionals met een behandelrelatie; d. strenge straffen inclusief uitschrijving uit het BIG T-register voor professionals die het systeem misbruiken; e. het systeem van UZI-passen en f. versleuteling identificatie en authenticatie? Vraag 7 Heeft het College Bescherming Persoonsgegevens dat in het verleden uitermate kritisch geweest is over EPD-plannen en regionale netwerken toestemming gegeven voor het nieuwe plan? 1 Kamerstuk 27 529 nr. 67. 2 Kamerstuk 27 529 nr. 74.Vraag 8 Wordt nu gekozen voor een opt-in systeem conform de motie Leijten/Gerbrands?2 Vraag 9 Heeft de Kamer wanneer zij terugkomt van reces op 5 september a.s. nog reëel instemmingsrecht of wordt zij dan voor voldongen feiten geplaatst?