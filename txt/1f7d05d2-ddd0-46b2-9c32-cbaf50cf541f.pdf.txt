20 Stemming motie Governance in het mbo Aan de orde is de stemming over een aangehouden motie ingediend bij het VAO Governance in het mbo te weten: - de motie-Lucas/Jadnanansing over het kunnen blijven aanbieden van opleidingen door kleinere roc's (31524 nr. 278). (Zie vergadering van 31 maart 2016.) De voorzitter: De motie-Lucas/Jadnanansing (31524 nr. 278) is in die zin gewijzigd dat zij thans is ondertekend door het lid Lucas en luidt: Naar mij blijkt wordt de indiening ervan voldoende ondersteund. Zij krijgt nr. 291 was nr. 278 (31524). Ik stel vast dat wij hier nu over kunnen stemmen. Motie De Kamer gehoord de beraadslaging constaterende dat er een macrodoelmatigheidscommissie is ingesteld die de minister adviseert over de doelmatigheid van opleidingen in een regio; overwegende dat er signalen zijn dat grote roc's deze macrodoelmatigheidscommissie gebruiken om te proberen opleidingen van kleinere roc's uit de markt te drukken en zo monopolist in de regio te worden; overwegende dat juist keuzevrijheid en de menselijke maat gewenst zijn in het mbo; verzoekt de regering de macrodoelmatigheidscommissie als kader mee te geven dat bij gelijke kwaliteit van opleidingen kleinere roc's hun opleiding kunnen blijven aanbieden en gaat over tot de orde van de dag. In stemming komt de gewijzigde motie-Lucas (31524 nr. 291 was nr. 278). De voorzitter: Ik constateer dat deze gewijzigde motie met algemene stemmen is aangenomen. Voordat wij de stemmingen beÃ«indigen wijs ik de leden erop dat er morgenochtend in de aanloop naar de aanbieding van de verantwoordingsstukken een informele bijeen-komst plaatsvindt in het ledenrestaurant. Jullie hebben daar allemaal een uitnodiging voor gekregen. Ik hoop jullie morgen te zien. De vergadering wordt van 15.45 uur tot 15.49 uur geschorst.