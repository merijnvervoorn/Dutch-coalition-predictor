9 Stemmingen overige moties Toeristische verhuur van woonruimte Aan de orde zijn de stemmingen over moties ingediend bij de behandeling van het wetsvoorstel Wijziging van de Huisvestingswet 2014 in verband met de aanpak van ongewenste neveneffecten van toeristische verhuur van woonruimte (Wet toeristische verhuur van woonruimte) te weten: - de motie-Koerhuis c.s. over het ook aan de Huurcommissie voorleggen van geschillen over onterechte bemiddelingskosten bij toeristische verhuur (35353 nr. 28); - de motie-Van Eijs over een onderzoek naar het potentieel prijsopdrijvende effect van toeristische verhuur (35353 nr. 30); - de motie-Terpstra over deelplatforms die verhuur van woonruimten faciliteren medeaansprakelijk stellen (35353 nr. 32); - de motie-Smeulders over geen sterke betrokkenheid van direct belanghebbende grote bedrijven bij het woonbeleid (35353 nr. 34); - de motie-Smeulders over een Europese inzet op aanpassing van regels voor verhuur via platforms (35353 nr. 35). (Zie wetgevingsoverleg van 7 september 2020.) In stemming komt de motie-Koerhuis c.s. (35353 nr. 28). De voorzitter: Ik constateer dat deze motie met algemene stemmen is aangenomen. In stemming komt de motie-Van Eijs (35353 nr. 30). De voorzitter: Ik constateer dat deze motie met algemene stemmen is aangenomen. In stemming komt de motie-Terpstra (35353 nr. 32). De voorzitter: Ik constateer dat deze motie met algemene stemmen is aangenomen. In stemming komt de motie-Smeulders (35353 nr. 34). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Smeulders (35353 nr. 35).De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. De stemmingen bij de agendapunten 5 en 6 over de Fiscale verzamelwet 2021 en de daarbij ingediende moties zijn uitgesteld. Dan gaan we naar de stemmingen bij agendapunt 7.