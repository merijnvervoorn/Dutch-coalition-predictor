17 Stemmingen moties Niet uitvoeren van een aangenomen motie over een verbod op gokreclames Aan de orde zijn de stemmingen over moties ingediend bij de interpellatie-Van Nispen over het niet uitvoeren van een aangenomen motie over een verbod op gokreclames te weten: - de motie-Van Nispen c.s. over een verbod op ongerichte reclames voor risicovolle kansspelen (36029 nr. 1); - de motie-Rudmer Heerema c.s. over loterijen toestaan de huidige waarschuwende tekst te hanteren bij hun wervings- en reclameactiviteiten (36029 nr. 2); - de motie-Nijboer/Van Nispen over ervoor zorgen dat zelfbeperkende maatregelen daadwerkelijk zelfbeperkend werken (36029 nr. 3). (Zie vergadering van 10 februari 2022.) In stemming komt de motie-Van Nispen c.s. (36029 nr. 1). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de SGP Lid Omtzigt het CDA JA21 BBB en de PVV voor deze motie hebben gestemd en de leden van de overige fracties ertegen zodat zij is aangenomen. De heer Van Nispen SP. De heer Van Nispen (SP): Voorzitter. Nu is voor de tweede keer door de Kamer een duidelijke uitspraak gedaan dat er een verbod moet komen op gokreclames maar nu wel met het dictum dat dat zo snel mogelijk moet gebeuren. Daarom zou ik van de minister voor Rechtsbescherming een brief willen ontvangen binnen een week hoe hij deze motie gaat uitvoeren. De voorzitter: Dank u wel meneer Van Nispen. We zullen dit doorgeleiden naar het kabinet. In stemming komt de motie-Rudmer Heerema c.s. (36029 nr. 2). De voorzitter: Ik constateer dat de leden van de fracties van de SP GroenLinks DENK de PvdA Fractie Den Haan de VVD JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Nijboer/Van Nispen (36029 nr. 3).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de VVD de SGP Lid Omtzigt het CDA JA21 en BBB voor deze motie hebben gestemd en de leden van de overige fracties ertegen zodat zij is aangenomen. Meneer Nijboer PvdA. De heer Nijboer (PvdA): Voorzitter. Dit komt best wel precies. Ik wil dus graag een brief van de minister voor Rechtsbescherming over hoe hij uitvoering gaat geven aan deze motie. De voorzitter: Dank u wel. We zullen dit doorgeleiden naar het kabinet. Mevrouw Simons van BIJ1. Mevrouw Simons (BIJ1): Voorzitter. Ik weet niet of het gebruikelijk is â€¦ Er is zojuist een motie aangenomen van mevrouw Den Haan met betrekking tot duurzaam toekomstbestendig bouwen. Ik ben heel snel aan het zoeken naar het nummer. Ik weet dat het gebruikelijk is dat de indiener dan om een brief vraagt maar ik ben heel benieuwd hoe het kabinet dat gaat invullen. Dus als u mevrouw Den Haan het niet erg vindt vraag ik mede namens u om een brief van het kabinet over die motie. De voorzitter: Het is ongebruikelijk zeg ik u maar maar mevrouw Den Haan knikt dat ze het prima vindt om een brief te ontvangen. Dat zullen we doorgeleiden naar het kabinet. Mevrouw Simons (BIJ1): Heel graag.