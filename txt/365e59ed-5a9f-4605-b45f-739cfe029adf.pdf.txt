21 Regeling van werkzaamheden Regeling van werkzaamheden Regeling van werkzaamheden De voorzitter: Aan de orde is de regeling van werkzaamheden. Op verzoek van de fractie van NSC benoem ik in het Presidium het lid Palmen-Schlangen tot plaatsvervangend lid in plaats van het lid Olger van Dijk. Op verzoek van de fractie van de SGP benoem ik in de contactgroep Verenigde Staten het lid Stoffer tot lid. Ingekomen is een beschikking van de Voorzitters van de Eerste en Tweede Kamer der Staten-Generaal inzake aanwijzing van het Eerste Kamerlid Van de Sanden tot plaatsvervangend lid in de bestaande vacature in de Benelux Interparlementaire Assemblee. Ik stel voor toe te voegen aan de agenda: - het tweeminutendebat Onderzoeks- en wetenschapsbeleid (CD d.d. 03/10) met als eerste spreker het lid Van Houwelingen van Forum voor Democratie; - het tweeminutendebat Maritiem (CD d.d. 03/10) met als eerste spreker het lid Pierik van de BBB; - het tweeminutendebat Energieraad (CD d.d. 03/10) met als eerste spreker het lid Postma van NSC; - het tweeminutendebat Klimaatakkoord gebouwde omgeving (CD d.d. 03/10) met als eerste spreker het lid Kröger van GroenLinks-PvdA; - het tweeminutendebat Tuinbouw visserij en biotechnologie (CD d.d. 03/10) met als eerste spreker het lid Vedder van het CDA. Daartoe wordt besloten. De voorzitter: Dan geef ik graag het woord aan de heer Thijssen van de fractie GroenLinks-Partij van de Arbeid. Mag ik stilte in de zaal? Wilt u uw gesprekken voortzetten buiten deze zaal? De heer Thijssen (GroenLinks-PvdA): Voorzitter dank. Ik heb het verzoek om het tweeminutendebat Energieraad deze week in te plannen inclusief de stemmingen. De voorzitter: We zitten mudjevol deze week zoals u kunt zien. We doen maar liefst drie begrotingen. Tot de kerst zitten we sowieso vol. Dus dank voor uw mededeling. We gaan ons best doen maar ik wil niet uitsluiten dat we bij het tweeminutendebat heel weinig interrupties gaan doen bijvoorbeeld. De heer Thijssen (GroenLinks-PvdA): U bent geweldig.De voorzitter: Dat wist ik. Dan geef ik graag het woord aan de heer Eerdmans van de fractie van JA21 eveneens met een vooraankondiging om het plenaire schema danig in de war te gooien. De heer Eerdmans (JA21): Voor een klein moment. Wij hebben morgen het asieldebat de JBZ-Raad over vreemdelingen- en asielbeleid met minister Faber. Ik wil haar daarna toch met een paar opdrachten naar Luxemburg sturen. Dat zou alleen kunnen als we woensdagmiddag dus morgenmiddag zouden kunnen stemmen over de moties. De voorzitter: Inclusief stemming dus ook nog eens even. Ook voor u geldt: het schema zit boordevol maar we gaan weer ons best doen. Mevrouw Van der Werf D66. Mevrouw Van der Werf (D66): Vanuit mij een soortgelijk verzoek. Ik doe een vooraankondiging voor het tweeminutendebat voor het commissiedebat NAVO van vanavond om nog te kunnen stemmen voor de NAVO-top volgende week. De voorzitter: Ja. Ook voor u geldt: het schema zit vol maar we doen ons best. Paternotte D66 eveneens met een vooraankondiging. De heer Paternotte (D66): Voorzitter. Ik zou graag de optie openhouden om over de debatten Raad Algemene Zaken en Raad Buitenlandse Zaken deze week nog een tweeminutendebat te houden inclusief stemmingen. De voorzitter: Dat zijn dus twee tweeminutendebatten. Heel goed. Ik wijs er nogmaals op dat het schema heel erg vol zit. Dan het lid Van Houwelingen Forum voor Democratie. De heer Van Houwelingen (FVD): Voorzitter hetzelfde verhaal. Wij willen wellicht ook een motie in stemming brengen voor de JBZ-Raad. Als we een toezegging krijgen kunnen we het tweeminutendebat wellicht intrekken maar vooralsnog willen we het graag aanmelden. Hetzelfde verhaal. De voorzitter: Heel goed. Dat is genoteerd. Six Dijkstra Nieuw Sociaal Contract.De heer Six Dijkstra (NSC): Dank u wel voorzitter. De recente hack bij de politie heeft grote gevolgen die nog niet allemaal te overzien zijn. Politiemedewerkers maken zich zorgen over wat dit betekent voor hun veiligheid. Identiteiten van undercoveragenten zijn hierdoor geschonden. De minister heeft vorige week bovendien aan de Kamer laten weten dat de dader zeer waarschijnlijk een ander land is. Dat zijn erg zorgwekkende signalen en we zouden daarom graag een debat willen aanvragen met de minister van Justitie en Veiligheid over de hack de statelijke betrokkenheid en de implicaties daarvan voor de veiligheid van de politie en haar medewerkers. Mevrouw Helder (BBB): Voorzitter. Volgens mij ligt het voortouw bij de minister van Binnenlandse Zaken. Als dat niet zo is dan geen steun omdat het sneller bij een commissiedebat Politie kan. Dat is helaas in december maar dat gaat wel sneller dan een plenair debat. Mevrouw Van der Werf (D66): Steun voor het debat. Ik zou dan wel graag de set met schriftelijke vragen die wij vorige week met een aantal fractie hebben ingediend over dit onderwerp voor die tijd beantwoord willen zien. Mevrouw Michon-Derkzen (VVD): Steun voorzitter voor dit debat. De heer Emiel van Dijk (PVV): Steun. Mevrouw Mutluer (GroenLinks-PvdA): Ook steun voor dit debat. Zo snel mogelijk want het heeft ontzettend veel onrust veroorzaakt. De heer Van Baarle (DENK): Steun voor het verzoek. De heer Ceder (ChristenUnie): Belangrijk onderwerp steun. Mevrouw Koekkoek (Volt): Steun. De heer Van Nispen (SP): Steun voor het debat maar vooral ook: snelle beantwoording van alle schriftelijke vragen. Belangrijker dan het debat is dat de veiligheid van alle mensen gewaarborgd wordt. We rekenen erop dat dit in de tussentijd natuurlijk gebeurt. De voorzitter: U heeft een meerderheid meneer Six Dijkstra. We zetten het op de lijst. De heer Bushoff GroenLinks-Partij van de Arbeid.De heer Bushoff (GroenLinks-PvdA): Dank u wel voorzitter. Afgelopen weekend kwam het bericht naar buiten over echt ongekend grote winstuitkeringen en dividenduitkeringen en over dat er voor enorme bedragen aan fraude wordt gepleegd in de zorg. Dat zet ons zorgstelsel onder enorme druk dus ik denk dat het belangrijk is dat we daarover een debat voeren met de verantwoordelijk minister van Volksgezondheid Welzijn en Sport. Ik snap dat de agenda erg vol zit dus het debat kan ook op een wat later moment nog plaatsvinden maar ik denk wel dat het nodig is dat we hierover met elkaar in debat gaan. Mevrouw Tielen (VVD): Dat lijkt mij ook dus steun daarvoor. Als het gewoon onderaan de lijst komt ben ik wel benieuwd wanneer we er dan ongeveer over kunnen gaan praten. De heer Claassen (PVV): Voorzitter. We hebben er zelf schriftelijke vragen over ingediend. Het is een belangrijk onderwerp. We hebben ook een debat over Co-Med op de agenda staan. Ik zou dat willen ombuigen naar private equity en commerciële partijen in algemene zin. Dan zou dat kunnen plaatsvinden. Dus voor nóg een debat geen steun. De voorzitter: Dat is geen steun. Mevrouw Teunissen (PvdD): Steun. De heer Ceder (ChristenUnie): Steun. De heer Van Baarle (DENK): Steun. Mevrouw Rikkers-Oosterkamp (BBB): Geen steun. Bij de begroting want het duurt te lang. Mevrouw Paulusma (D66): Van harte steun. Mevrouw Koekkoek (Volt): Steun. Mevrouw Daniëlle Jansen (NSC): Geen steun. De heer Van Nispen (SP): Steun. De voorzitter: U heeft geen meerderheid meneer Bushoff.De heer Bushoff (GroenLinks-PvdA): Helaas. De voorzitter: Dan de heer Jetten van de fractie van D66. De heer Jetten (D66): Voorzitter. Vroeg of laat wordt iedereen in het leven geconfronteerd met die verschrikkelijke rotziekte kanker: een vriendin een klasgenoot een familielid of jijzelf. Het is vaak een hartverscheurende ziekte die tot veel verdriet leidt. Het is daarom ook veelzeggend dat KWF Kankerbestrijding en het Antoni van Leeuwenhoekziekenhuis nu aan de bel trekken. Zij maken zich namelijk grote zorgen over de effecten van onderwijsbezuinigingen op de overlevingskansen van veel kankerpatiënten omdat innovatieve geneesmiddelen en de behandeling van patiënten daardoor veel later bereikt kunnen worden en voor sommigen zelfs te laat. Dat wil ik voorkomen. Daarom graag een debat met de minister van VWS over hoe we deze bezuinigingen kunnen terugdraaien. De heer Van Baarle (DENK): Steun voor het verzoek. Mevrouw Tielen (VVD): Ik snap het verzoek eigenlijk niet zo goed. Het bericht van het KWF gaat over de bezuiniging op onderwijs cultuur en wetenschap. Jetten vraagt een debat aan met de minister van VWS. Dat is volgens mij een heel andere begroting. En er ligt een nationale kankeragenda mede op ons initiatief. Dus geen steun voor dit debat. Het lijkt me handig om dat bij de begrotingen te bespreken ook van OCW. De heer Claassen (PVV): Ik sluit me aan bij de vorige spreker. De heer Van Nispen (SP): Ik sluit me aan bij de debataanvrager. Dus steun. Mevrouw Daniëlle Jansen (NSC): Geen steun. De heer Eerdmans (JA21): Steun. De heer Bushoff (GroenLinks-PvdA): Steun. De heer Ceder (ChristenUnie): Om de eerdergenoemde reden geen steun. Mevrouw Rikkers-Oosterkamp (BBB): Ik sluit me aan bij de woorden van de VVD.Mevrouw Teunissen (PvdD): Steun. Mevrouw Koekkoek (Volt): Steun. De voorzitter: U heeft geen meerderheid meneer Jetten. De heer Jetten (D66): Wel graag op de lijst van dertigledendebatten. De voorzitter: Dat doen we. De heer Jetten (D66): Dank u wel. De voorzitter: U heeft nog een verzoek. De heer Jetten (D66): Ja dat klopt voorzitter. Al weken geleden kondigde het kabinet aan dat er een noodwet moest komen voor asiel. Inmiddels zijn ze weken op zoek naar een motivering daarvoor. Het is blijkbaar heel goed zoeken. Het blijft een buitengewoon onverstandig idee. Ik wil voorkomen dat we als die noodwet van kracht wordt onnodig tijd verliezen en niet direct hier in de Kamer daar het noodzakelijke debat over kunnen voeren. De Kamer moet hier haar controlerende taak kunnen uitoefenen. Daarom wil ik nu alvast een debat aanvragen zodat we hier direct over kunnen debatteren als het KB het koninklijk besluit wordt geslagen. De voorzitter: U wil dat debat met de minister-president de minister van Asiel en de minister van Binnenlandse Zaken. De heer Jetten (D66): Dat klopt. Dank u wel. De voorzitter: Dat raad ik zomaar even. De heer Klaver (GroenLinks-PvdA): Voorzitter. Van harte steun voor dit verzoek. Laat ik helder zijn voordat het kabinet meeluistert en denkt: hé ze vinden het toch een goed idee dat die nota er komt. Absoluut niet; dat moeten ze niet doen. Bewandel die route niet. Mochten ze het wel doen dan echt van harte steun voor het verzoek van de heer Jetten. En ook het voorstel aan u voorzitter om zodra die nota er komt echt per ommegaande het debat in te plannen en daar de agenda voor vrij te maken. Mevrouw Koekkoek (Volt):Van harte steun. De heer Flach (SGP): Steun voorzitter. Mevrouw Van Zanten (BBB): Geen steun. De heer Van Baarle (DENK): Voorzitter. Ook voor DENK geldt dat wij de plannen van het kabinet niet steunen maar als die plannen er dan komen willen we er zo snel mogelijk over spreken. Steun voor het verzoek. Mevrouw Teunissen (PvdD): Van harte steun voor het verzoek. De heer Ceder (ChristenUnie): Voorzitter. Als er spoed is moet het snel besproken worden. Dus steun. Mevrouw Rajkowski (VVD): We willen eerst de lijn van het kabinet afwachten. Dus geen steun. De heer Krul (CDA): Voorzitter. Steun voor het verzoek. Volgens mij was het ook de gedachte om daar zo snel mogelijk een debat over te voeren maar steun voor dit verzoek. Mevrouw Van Vroonhoven (NSC): Ja natuurlijk gaan we erover spreken met het kabinet maar laten we eerst even kijken wat er komt en dan kunnen we alsnog beslissen. De heer Edgar Mulder (PVV): Geen steun. De heer Van Nispen (SP): Voorzitter. Vanzelfsprekend steun. Het is eigenlijk te krankzinnig voor woorden dat deze debataanvraag überhaupt nodig is maar die is nodig want er zijn al plannen om het parlement te omzeilen. Het is heel veelzeggend dat de vier coalitiepartijen het debat dat juist gaat om het omzeilen van het parlement nu ook al blokkeren. Dat is echt héél veelzeggend. De voorzitter: U heeft geen meerderheid meneer Jetten. De heer Jetten (D66): Nee voorzitter maar als dit koninklijk besluit bijvoorbeeld op de vrijdag voor het herfstreces wordt geslagen kan het zomaar twee weken duren voordat het parlement zich kanuitspreken over zo'n noodwet. Ik zal hier dus elke week staan om dit debat aan te vragen. De voorzitter: De heer Klaver nog even. De heer Klaver (GroenLinks-PvdA): Voorzitter. Misschien kan de heer Jetten blijven staan. De APB hebben uren van ons leven gekost. Daar heeft in ieder geval mevrouw Van Vroonhoven heel vaak herhaald dat we hier gelijk over zouden moeten praten. De voorzitter: Mevrouw Van Vroonhoven heeft zich … De heer Klaver (GroenLinks-PvdA): Ik zou haar toch nog één keer willen vragen om steun te geven aan dit voorstel. De voorzitter: Nee nee nee. Dat gaan we niet doen via de interruptiemicrofoon. Mevrouw Van Vroonhoven heeft zich uitgesproken. De heer Jetten (D66): Tot volgende week! De voorzitter: Tot volgende week! Ik ga mijn wekker zetten. Mevrouw Paulusma van de fractie van D66. Mevrouw Paulusma (D66): Voorzitter dank u wel. Twee weken geleden was er de uitspraak in de rechtszaak over de ernstig zieke en verwarde mevrouw die op een huisartsenpost twee mensen heeft neergestoken. Eén patiënt is daaraan overleden. De vraag die gesteld werd namelijk wat deze vrouw op de huisartsenpost deed is wat mij betreft heel relevant want deze zaak speelde twee jaar geleden en er is in de tussentijd niets veranderd aan de wachtlijsten in de ggz. Elke dag komen er patiënten op de verkeerde plek terecht met de meest vreselijke gevolgen van dien. Ik wil heel graag met de staatssecretaris in debat vooral omdat het hele woord "ggz" niet in het regeerprogramma voorkomt. De voorzitter: Dat is de staatssecretaris Langdurige en Maatschappelijke Zorg. Mevrouw Paulusma (D66): Ja exact de staatssecretaris. De voorzitter: Dat is logisch.De heer Claassen (PVV): Voorzitter. We hebben een plenair debat Verwarde personen staan. Daar zou dit in kunnen. U kunt het ook bij de begrotingsbehandeling doen. Dus geen steun. Mevrouw Koekkoek (Volt): Steun. Mevrouw Lahlah (GroenLinks-PvdA): Steun voor dit belangrijke onderwerp. Mevrouw Rikkers-Oosterkamp (BBB): Geen steun. Graag toevoegen aan het debat Verwarde personen. Mevrouw Tielen (VVD): Dat lijkt mij een goed idee. Geen steun. De heer Van Nispen (SP): Steun. De heer Ergin (DENK): Steun. De heer Olger van Dijk (NSC): Geen steun. De voorzitter: U heeft geen meerderheid mevrouw Paulusma. Mevrouw Paulusma (D66): Nee. Ik ga de voorzitter helpen want ik zie dat de agenda heel druk is. Volgens mij heb ik wel 30 leden. Dat laat ik dan voor wat het is maar dan zou ik wel heel graag nog het verzoek willen indienen om de staatssecretaris om een reactie op dit artikel te vragen. De voorzitter: Dat zal ik doorgeleiden naar het kabinet. U heeft nog een tweede verzoek. Mevrouw Paulusma (D66): Ja dank u wel. Dat verzoek is ook om in debat te gaan met staatssecretaris Karremans die ook gaat over de jeugdzorg. Vanochtend kwam het nieuws naar buiten dat we er nog slechter voorstaan dan vorig jaar. De sector heeft een verbeterpakket aangedragen maar 30% van de grootste aanbieders verkeert in grote financiële problemen. De sector roept op tot meer regie vanuit het kabinet. Ik wil niet wachten tot het eerstvolgende debat. Ik vind dat de staatssecretaris in actie moet komen want onze jongeren raken ernstig beschadigd. De voorzitter:Ik ga kijken of daar een meerderheid voor is. De heer Van Baarle (DENK): Steun voor dit verzoek. De heer Crijns (PVV): Het is een belangrijk onderwerp maar het kan betrokken worden bij het wetgevingsoverleg op 11 november. Mevrouw Rikkers-Oosterkamp (BBB): Geen steun. De begroting Jeugd wordt heel uitgebreid besproken dus daar graag bij behandelen. Mevrouw Bruyning (NSC): Geen steun. Dit kan bij het wetgevingsoverleg van 11 november. De heer Ceder (ChristenUnie): Het is een belangrijk onderwerp maar het WGO Jeugd komt er heel snel aan. Dan kunnen we dit echt bespreken. Mevrouw Tielen (VVD): Geen steun: WGO. Mevrouw Lahlah (GroenLinks-PvdA): Ook hier wederom heel veel steun. Mevrouw Koekkoek (Volt): Steun. Mevrouw Teunissen (PvdD): Steun. De heer Van Nispen (SP): Steun. De voorzitter: U heeft geen meerderheid mevrouw Paulusma. Mevrouw Paulusma (D66): Dan ga ik hetzelfde verzoek doen als bij het vorige: het zou heel fijn zijn als de staatssecretaris kan reageren op deze brief. Ik doe dan geen verzoek tot een dertigledendebat. De voorzitter: Ook dat zal ik doorgeleiden naar het kabinet. Tot zover de regeling van werkzaamheden. De overige twee verzoeken zijn vervallen. De vergadering wordt van 16.00 uur tot 16.15 uur geschorst.