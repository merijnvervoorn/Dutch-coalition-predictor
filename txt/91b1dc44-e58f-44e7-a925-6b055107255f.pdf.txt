10 Stemmingen moties Initiatiefnota van de leden Ellian en Bikker over de aanpak van antisemitisme Stemmingen moties Initiatiefnota van de leden Ellian en Bikker over de aanpak van antisemitisme Aan de orde zijn de stemmingen over moties ingediend bij het debat over de initiatiefnota van de leden Ellian en Bikker over de aanpak van antisemitisme - de volgende stap te weten: - de motie-Diederik van Dijk c.s. over verkennen hoe in het kader van het Nationaal Plan Holocausteducatie mogelijk gemaakt kan worden dat scholen gratis het Holocaustmuseum kunnen bezoeken (36272 nr. 6); - de motie-Diederik van Dijk over er bij instellingen voor hoger onderwijs op aandringen niet onder druk de banden met Israëlische instellingen te verbreken (36272 nr. 7); - de motie-Becker/Ceder over de voorstellen en beslispunten uit de initiatiefnota overnemen en uitvoeren en de Kamer met Prinsjesdag informeren over de voortgang (36272 nr. 8); - de motie-Becker over in kaart brengen welke juridische mogelijkheden er zijn en verder ontwikkeld kunnen worden om tijdig in te kunnen grijpen bij organisaties die onvrij en antisemitisch gedachtegoed verspreiden (36272 nr. 9); - de motie-Bamenga over ervoor pleiten dat iedere gemeente een burgemeester of wethouder verantwoordelijk stelt voor het realiseren van antidiscriminatievoorzieningen (36272 nr. 10); - de motie-El Abassi over ruimte bieden voor hoor en wederhoor voor The Rights Forum (36272 nr. 11); - de motie-El Abassi over verkennen welke punten uit de initiatiefnota ook toegepast kunnen worden voor de moslimgemeenschap (36272 nr. 12); - de motie-El Abassi over het niet gebruiken van de IHRAdefinitie van antisemitisme voor wetgeving (36272 nr. 13). (Zie notaoverleg van 27 mei 2024.) De voorzitter: De motie-Diederik van Dijk (36272 nr. 6) is in die zin gewijzigd dat zij thans luidt: Motie De Kamer gehoord de beraadslaging constaterende dat verschillende recente onderzoeken laten zien dat ontkenning en bagatellisering van de Holocaust in het klaslokaal geen uitzondering is; overwegende dat een bezoek aan het Holocaustmuseum voor scholen een waardevol hulpmiddel kan zijn om zoals verplicht in de kerndoelen de Holocaust aan de orde te stellen;verzoekt de regering te verkennen of en hoe in het kader van het Nationaal Plan Holocausteducatie mogelijk gemaakt kan worden dat scholen gratis het Holocaustmuseum kunnen bezoeken en gaat over tot de orde van de dag. Zij krijgt nr. 16 was nr. 6 (36272). Ik stel vast dat wij hier nu over kunnen stemmen. Voor een stemverklaring geef ik graag het woord aan mevrouw Ouwehand van de fractie van de Partij voor de Dieren. Mevrouw Ouwehand (PvdD): Voorzitter dank u wel. We gaan stemmen over het voorstel van ChristenUnie en VVD om antisemitisme te bestrijden. Antisemitisme is onacceptabel en zal bij de kern moeten worden aangepakt. De Partij voor de Dieren steunt vanzelfsprekend alle aanbevelingen daartoe zoals verwoord in de motie op stuk nr. 8. Maar we willen wel dit zeggen: je bestrijdt antisemitisme niet door minderheden tegen elkaar uit te spelen niet door te hitsen tegen vluchtelingen in talkshows en niet door vreedzame demonstranten die opstaan tegen genocide verdacht te maken. In een democratische rechtsstaat bestrijd je antisemitisme veroordeel je de terreurdaden van Hamas én veroordeel je de oorlogsmisdaden van Netanyahu. In een democratische rechtsstaat probeer je maatschappelijke organisaties die precies hier de vinger op leggen niet monddood te maken. Dat deden ChristenUnie en VVD in hun nota wel. Tegen hen en tegen al die anderen wil ik zeggen: houd daarmee op! De voorzitter: Nee dat is niet de bedoeling van een stemverklaring. De stemverklaring is de uitleg van uw eigen stem en niet om te polemiseren tegen andere fracties. Als we dat gaan doen gaan de stemmingen voortaan echt uren duren. Mevrouw Ouwehand (PvdD): Voorzitter wij hebben geaarzeld over onze steun aan deze motie omdat wij antisemitisme willen bestrijden maar in de nota zagen dat een gewone vreedzame maatschappelijke organisatie verdacht werd gemaakt. Daarom hebben wij deze stemverklaring afgelegd. De voorzitter: Prima. Dank u wel. Mevrouw Ouwehand (PvdD): Dank u wel. In stemming komt de gewijzigde motie-Diederik van Dijk c.s. (36272 nr. 16 was nr. 6). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en de PVVvoor deze gewijzigde motie hebben gestemd en de leden van de fractie van FVD ertegen zodat zij is aangenomen. In stemming komt de motie-Diederik van Dijk (36272 nr. 7). De voorzitter: Ik constateer dat de leden van de fracties van NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Becker/Ceder (36272 nr. 8). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Becker (36272 nr. 9). De voorzitter: Ik constateer dat de leden van de fracties van D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bamenga (36272 nr. 10). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC en de VVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-El Abassi (36272 nr. 11). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-El Abassi (36272 nr. 12). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-El Abassi (36272 nr. 13). De voorzitter: Ik constateer dat de leden van de fracties van de SP de PvdD DENK Volt en FVD voor deze motie hebben gestemd en de leden van de overige fracties ertegen zodat zij is verworpen.