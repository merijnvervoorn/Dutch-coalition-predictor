37 Stemmingen moties "Leegstand woningen en kantoren" Aan de orde zijn de stemmingen over moties ingediend bij het VAO "Leegstand woningen en kantoren" te weten: - de motie-Albert de Vries over de waardebepaling van kantoorpanden (33400-XII nr. 64); - de motie-Albert de Vries over het vaststellen van regionale detailhandels-structuurvisie (33400-XII nr. 65). De voorzitter: De motie-Albert de Vries (33400-XII nr. 64) is in die zin gewijzigd dat zij thans luidt: Motie De Kamer gehoord de beraadslaging overwegende dat er in Nederland inmiddels ruim 7 miljoen vierkante meter aan kantoorruimte onverhuurd leeg staat en dat in recent onderzoek de verborgen leegstand in nog wel verhuurde kantoren op nog eens ruim 6 miljoen vierkante meter wordt geschat; overwegende dat een aanzienlijk deel van deze leegstand niet meer verhuurd kan worden als kantoorruimte en als structurele leegstand moet worden aangemerkt; constaterende dat er grote regionale en lokale verschillen zijn in de leegstandsproblematiek van kantoren maar dat de herontwikkeling of sloop van leegstaande kantoren wordt belemmerd doordat eigenaren zelfs als er geen enkel uitzicht meer is op verhuur niet of onvoldoende overgegaan zijn tot afwaardering van dit vastgoed op hun balans; constaterende dat in het Convenant aanpak leegstaande kantoren drie gebiedssegmenten in de kantorenmarkt zijn benoemd te weten groeigebieden herstructureringsgebieden en krimpgebieden; overwegende dat de Europese Centrale Bank in mei van dit jaar rapporteerde dat het Nederlandse vastgoed een overwaardering kent van meer dan 20%; verzoekt de regering in overleg met bevoegde instanties als DNB en AFM te bevorderen dat de regels voor waardebepaling van kantoorpanden door taxateurs en accountants zodanig worden toegepast dat daarin de reÃ«le verhuurkans en verhuurwaarde worden betrokken gebaseerd op onder meer de afspraken uit het convenant aanpak leegstaande kantoren en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 70 was nr. 64 (33400-XII). De voorzitter: De motie-Albert de Vries (33400-XII nr. 65) is in die zin gewijzigd dat zij thans luidt: Motie De Kamer gehoord de beraadslaging constaterende dat de leegstand van winkels snel groeit; constaterende dat de vele nieuwbouwplannen voor winkels voor nog meer leegstand gaan zorgen in bestaande winkelgebieden; overwegende dat InRetail en beleggers de noodzaak zien voor meer regie in het detailhandelslocatiebeleid; overwegende dat in het besluit ruimtelijke ordening drie treden voor stedelijke ontwikkeling zijn opgenomen; spreekt uit dat het noodzakelijk is dat gemeenten onderling tot meer regionale regie komen inzake het locatiebeleid voor detailhandel; roept de regering op om bij provincies erop aan te dringen dat zij op basis van overleg met de gemeenten regionale detailhandels-structuurvisies vaststellen en vervolgens zorgen voor doorwerking en handhaving hiervan met behulp van algemene regels zoals de provinciale verordening; verzoekt de regering de Kamer binnen een jaar te berichten over de voortgang in dit proces; en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 71 was nr. 65 (33400-XII). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Albert de Vries (33400-XII nr. 70 was nr. 64). De voorzitter: Ik constateer dat de aanwezige leden van de fracties van de ChristenUnie D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Albert de Vries (33400-XII nr. 71 was nr. 65).De voorzitter: Ik constateer dat de aanwezige leden van de fracties van de SGP de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Sjoerdsma (D66): Voorzitter. Nu mijn motie op stuk 33625 nr. 11 is aangenomen krijg ik graag een brief van het kabinet over de uitvoering daarvan. De voorzitter: Ik zal het stenogram over dit gedeelte van de vergadering doorgeleiden naar het kabinet. Hiermee is een einde gekomen aan de stemmingen. Ik dank u hartelijk voor uw aandacht. De vergadering wordt enkele ogenblikken geschorst. De voorzitter: Ik heropen de vergadering weer even om te vertellen dat wij de vergadering schorsen tot 16.15 uur. De vergadering wordt van 15.59 uur tot 16.15 uur geschorst.