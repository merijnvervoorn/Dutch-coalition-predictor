7 Regeling van werkzaamheden De voorzitter: Ik stel voor dinsdag a.s. ook te stemmen over de aangehouden motie-Van Vliet (29453 nr. 403) de aangehouden motieRemco Dijkstra/Agnes Mulder (33043 nr. 49) en de aangehouden motie-Agnes Mulder c.s. (33043 nr. 52) en over de brief van de vaste commissie voor Europese Zaken inzake het plaatsen van een parlementair behandelvoorbehoud bij het EU-voorstel: Richtlijn inzake vaststelling van regels ter bestrijding van belastingontwijkingspraktijken COM (2016) (34418 nr. 1). Ik stel voor toestemming te verlenen tot het houden van een notaoverleg met stenografisch verslag op: - maandag 25 april 2016 van 14.00 uur tot 18.00 uur van de vaste commissie voor Onderwijs Cultuur en Wetenschap over de initiatiefnota van het lid Heerema "Lichamelijke opvoeding is een vak juist in het basisonderwijs: Een pleidooi voor beter bewegingsonderwijs op de basisschool gegeven door vakleerkrachten" (34398). Op verzoek van de aanvrager stel ik voor het dertigledendebat over het integratiebeleid en de toename van asielaanvragen van de lijst af te voeren. Op verzoek van een aantal leden stel ik voor de volgende door hen ingediende moties opnieuw aan te houden: 34300XIII-37; 34300-XIII-38; 31936-311; 31936-312; 34199-63; 28345-147; 28345-148; 28345-149; 29984-649; 31409-99. Ik stel voor toe te voegen aan de agenda: - het VAO Contourennota Modernisering Wetboek van Strafvordering naar aanleiding van een algemeen overleg gehouden op 2 maart met als eerste spreker het lid Helder namens de PVV; - het VAO Financiële situatie in het onderwijs naar aanleiding van een algemeen overleg gehouden op 2 maart met als eerste spreker het lid Van Meenen namens D66; - het VAO Visserij naar aanleiding van een algemeen overleg gehouden op 2 maart met als eerste spreker het lid Ko?er Kaya namens D66; - het VAO Dierproeven naar aanleiding van een algemeen overleg gehouden op 2 maart met als eerste spreker het lid Graus namens de PVV; - het VSO Externe veiligheid (25834 nr. 105) met als eerste spreker het lid Smaling namens de SP. Overeenkomstig de voorstellen van de voorzitter wordt besloten. De voorzitter: Het woord is aan mevrouw Thieme namens de Partij voor de Dieren.Mevrouw Thieme (PvdD): Voorzitter. Gisteravond hebben we in het tv-programma Rambam kunnen zien dat het Dolfinarium helemaal geen dierentuin is maar een circus. Wij kennen een verbod op het houden van wilde dieren in circussen. Daarom wil ik een debat voeren met de staatssecretaris over de vraag of er wel terecht een vergunning voor het houden van dieren aan het Dolfinarium in Harderwijk is verleend op grond van het Dierentuinbesluit of dat we hier moeten spreken van een circus en dat er dus een verbod moet komen. De heer Graus (PVV): Mijn team was al langer dan Rambam bezig met een onderzoek maar één ding is ons niet gelukt: bij de te kleine chloorbassins komen. Daarvoor heb ik dank uitgesproken aan het team van Rambam maar ik heb niet voor niks al weken geleden aan het AO Dierenwelzijn gepland op 28 april aanstaande het hoofdstuk over zeezoogdieren toegevoegd. Dat was niet voor niks want anders had ik het wel alleen "strandingsprotocol" genoemd. Ik wilde echter ook over zeezoogdieren debatteren met de staatssecretaris. Dat AO staat al en ik neem aan dat dit veel sneller zal plaatsvinden dan een debat. Ik ga nu voor snelheid en wil dat dus graag betrekken bij het AO Dierenwelzijn dat ik al had aangevraagd en dat weet mevrouw Thieme. Tot slot heb ik een puntje van orde. In het verzoek van de Partij voor de Dieren stond dat het Dolfinarium geen dierentuinvergunning heeft voor het houden van wilde dieren. Dat is pertinent niet waar. Dat stond in het verzoek. De NVWA heeft mij persoonlijk bevestigd dat het Dolfinarium een vergunning heeft voor het houden van wilde dieren. Dat wilde ik even zeggen want dat stond fout in het verzoek. De voorzitter: Hiermee hebt u uw eerste termijn al gehad. U geeft dus geen steun voor het verzoek van mevrouw Thieme. De heer Geurts (CDA): Het circus en de Partij voor de Dieren nodigen uit tot het maken van grapjes maar dat zal ik niet doen. Geen steun voor het debat. De voorzitter: Zo dat is kort en krachtig. Mevrouw Dik-Faber (ChristenUnie): De Partij voor de Dieren heeft een duidelijke agenda: het sluiten van circussen en het sluiten van dierentuinen. Ik vind het echt te gek voor woorden dat het Dolfinarium hierbij wordt betrokken. Ik steun dit beslist niet. Mevrouw Koser Kaya (D66): Ik moet hier even van bijkomen. Ik wil graag eerst een brief. Er is een algemeen overleg gepland. Daarin kunnen we dit meenemen. Dan gaat het volgens mij heel snel. De voorzitter: Dus voorlopig geen steun.Mevrouw Koser Kaya (D66): Wel een brief. De heer Dijkgraaf (SGP): Ik hoop binnenkort weer naar het Dolfinarium te gaan. Daar heb ik geen debat voor nodig. De heer Rudmer Heerema (VVD): Volgens mij is dit gewoon weer een poging van mevrouw Thieme om iets te willen verbieden. Daar ben ik tegen. Dus geen debat. Mevrouw Van Tongeren (GroenLinks): Mijn partij vindt net als de Partij voor de Dieren dierenwelzijn enorm belangrijk maar wij denken dat dit inderdaad het snelst aan de orde komt in het AO Dierenwelzijn. Wij steunen het verzoek om een brief van de regering over dit onderwerp. De heer Van Dekken (PvdA): Laat het nou zo zijn dat ook de PvdA het dierenwelzijn hoog in het vaandel heeft. Dat is ook de reden waarom wij in april heel graag het algemeen overleg over dierenwelzijn willen voeren. Steun voor een briefje maar geen steun voor een debat. De heer Van Gerven (SP): Steun voor een brief en voor het voegen bij het al geplande AO Dierenwelzijn. Dus geen steun voor een apart debat want ik denk dat dat te lang duurt. De voorzitter: Mevrouw Thieme. Mevrouw Thieme (PvdD): Ik ben blij dat de collega's het in het algemeen overleg willen hebben over het Dolfinarium. Ik zou heel graag even willen reageren op de opmerking van de VVD dat de Partij voor de Dieren weer eens iets wil verbieden. De VVD heeft de wilde dieren in circussen verboden. Ik vind dat de VVD dan ook consequent moet zijn en dat ook dolfijnen die ook wilde dieren zijn beschermd moeten worden onder hetzelfde verbod. De heer Graus (PVV): Ik heb toch nog een punt van orde. Mevrouw Thieme (PvdD): O ja daar wil ik ook nog even op reageren. Wij ontkennen niet dat het Dolfinarium een vergunning heeft maar het gaat om de vraag of die vergunning terecht is afgegeven. De heer Graus (PVV): Mevrouw de voorzitter ik heb een ander punt van orde.De voorzitter: Nee nee nee. De heer Graus (PVV): Mevrouw de voorzitter ik heb een punt van orde. Gisteren is mevrouw Thieme door minister Kamp op de vingers getikt omdat zij onwaarheden vertelt. Zij doet nu net alsof het AO Zeezoogdieren niet al gepland was. Ik had al een algemeen overleg over zeezoogdieren over die dolfijnen aangevraagd. Dat is toegevoegd aan het AO Dierenwelzijn. Mevrouw Thieme doet nu voor de bühne alsof zij het wiel heeft uitgevonden. Dat accepteer ik niet mevrouw de voorzitter. De PVV was de Partij voor de Dieren wekenlang voor. De Partij voor de Dieren loopt achter de feiten aan zoals altijd. De voorzitter: Mijnheer Graus ook dit punt hoort eigenlijk in het debat aan de orde te worden gesteld niet in de regeling van werkzaamheden. Maar iedereen weet nu wat de heer Graus van deze zaak vindt. Het komt ook in de Handelingen. Het woord is aan mevrouw Bergkamp van D66. Mevrouw Bergkamp (D66): Voorzitter. We hebben in december een debat aangevraagd over Veilig Thuis over de nieuwe aanpak van huiselijk geweld. We hebben toen ook met elkaar afgesproken om dat debat zo snel mogelijk te organiseren. Deze week kwam een rapport van de inspectie uit waaruit bleek dat twee derde van de Veilig Thuisorganisaties geen zicht heeft op de problematiek bij probleemgezinnen en dat er ook risico's zijn. Ik stel daarom voor om het debat spoedig in te plannen binnen uiterlijk twee weken. Mevrouw Keijzer (CDA): Steun. Mevrouw Ypma (PvdA): We zijn erg geschrokken van dit rapport van de Inspectie Jeugdzorg. We willen graag snel dit debat. We steunen dus het verzoek. De heer De Lange (VVD): Namens de VVD steun voor het verzoek. De heer Dijkgraaf (SGP): Het is een zeer terecht verzoek dus steun. Mevrouw Kooiman (SP): Het is zaak dat we hier snel over spreken. Het gaat over het welzijn van kinderen. Wat mij betreft kunnen we er volgende week over spreken. Mevrouw Dik-Faber (ChristenUnie): Steun.De voorzitter: We gaan proberen om het zo snel mogelijk in te plannen mevrouw Bergkamp. Het woord is aan de heer Van Gerven van de SP. De heer Van Gerven (SP): Voorzitter. In november heeft de Kamer afgesproken dat er een dertigledendebat kon worden gehouden over de ontwikkelingen bij het Universitair Medisch Centrum Utrecht. Het gaat over allerlei zaken die speelden bij de kno-afdeling. Er is weer een uitzending geweest van ZEMBLA met nieuwe schokkende zaken. Mijn verzoek is om het dertigledendebat om te zetten in een plenair debat en om dat debat te houden nadat het rapport van de Inspectie voor de Gezondheidszorg is verschenen. De regering heeft een commissie ingesteld en dat rapport moet nog verschijnen. De voorzitter: U vraagt nu om een debat en dat moet worden ingepland nadat het rapport is verschenen. Wanneer verschijnt dat rapport? Ik vraag dit ook met het oog op de lijst met debatten. De heer Van Gerven (SP): Het verzoek is om het dertigledendebat om te zetten naar een plenair debat. Laten we daar maar eens mee starten. De voorzitter: Misschien is dat overzichtelijk ja. De heer De Lange (VVD): Gisteren is tijdens de procedurevergadering van de commissie voor VWS afgesproken dat er eerst een brief zou komen. Dat is breed gesteund binnen de commissie. Verder hebben we volgende week een algemeen overleg over de IGZ. Op grond van die twee elementen steunen we op dit moment niet het verzoek om een debat. Mevrouw Pia Dijkstra (D66): Voor D66 geldt hetzelfde. Ik deel helemaal de zorgen van de SP over wat daar gaande is en over wat daar gebeurd is. We kunnen hier echter al heel snel over spreken omdat we volgende week dat overleg over de Inspectie voor de Gezondheidszorg hebben. De heer Dijkgraaf (SGP): Ik sluit me bij de voorgaande twee sprekers aan. De heer Otwin van Dijk (PvdA): Ik sluit me bij de voorgaande drie sprekers aan. Mevrouw Bruins Slot (CDA): Ik ga het net iets anders doen. Ik deel de urgentie van de SP. Volgende week is er echter inderdaad een algemeen overleg over de inspectie. We kunnen er dus echt snel over spreken. Ik steun het verzoek om een debat dus niet.Mevrouw Van Tongeren (GroenLinks): Dat geldt ook voor GroenLinks. Ook wij voelen die urgentie en ook wij denken dat het gezien de urgentie sneller kan in dat AO. Mevrouw Dik-Faber (ChristenUnie): De ChristenUnie sluit zich daarbij aan. De voorzitter: Mijnheer Van Gerven. De heer Van Gerven (SP): Ja. Ik begrijp niet dat het verzoek om een debat niet wordt gesteund. Ik kijk met name ook naar de heer De Lange. De voorzitter: Nee nee nee nee. De heer Van Gerven (SP): Ja voorzitter als ik toch even mag. Er wordt gezegd dat er een brief moet komen. Er moet dit en er moet dat. We hebben het rapport van de inspectie niet. Ik heb het procedureoverleg natuurlijk ook gevolgd. We kunnen er zeker enige woorden aan besteden maar er komt ongetwijfeld een brief van de minister waarin staat: we hebben dat rapport niet. Dat betekent dat we pas daarna hierover kunnen spreken. Ik vind het zo belangrijk dat we dit ook in een plenair debat doen omdat het niet de eerste keer is. Het blijft maar voortduren. Ik meen dat het onderwerp zich daar heel erg goed voor leent. Natuurlijk kunnen we er volgende week ook enige woorden aan wijden maar dit onderwerp verdient meer dan het volgende week even kortstondig behandelen bij een algemeen overleg. De voorzitter: Ik denk niet dat de rest daarvan onder de indruk is want de meerderheid wil het gewoon niet. Het dertigledendebat blijft dan ook op de lijst staan en dat gaan we inplannen. Er is ook gezegd dat het bij het algemeen overleg kan worden betrokken. De heer Van Gerven (SP): Dat is zeer spijtig. De voorzitter: Het woord is aan mevrouw Voortman maar ik zie haar niet. Mevrouw Van Tongeren u vervangt mevrouw Voortman? Mevrouw Van Tongeren (GroenLinks): Voorzitter. Ik vervang inderdaad mevrouw Voortman omdat op dit moment in een andere zaal in de Tweede Kamer het algemeen overleg over asielbeleid plaatsvindt. Namens mijn collega wil ik een vooraankondiging doen van een vandaag nog te houden VAO inclusief stemmingen. Wij willen dit graag en wij vinden dit urgent omdat wij een uitspraak van de Kamer willen voorafgaand aan de EU-top met Turkije van aanstaande maandag.De voorzitter: We hebben er in de planning al rekening mee gehouden dat we vandaag een VAO zouden houden en dat we mogelijk zouden moeten stemmen over moties. Mevrouw Van Tongeren (GroenLinks): Dank u wel voorzitter. De voorzitter: Hiermee zijn we aan het einde gekomen van de regeling van werkzaamheden. De vergadering wordt enkele ogenblikken geschorst.