13 Stemmingen moties Voortijdig schoolverlaten en Jongeren met afstand tot de arbeidsmarkt Aan de orde zijn de stemmingen over moties ingediend bij het VAO Voortijdig schoolverlaten en Jongeren met afstand tot de arbeidsmarkt te weten: - de motie-Smals c.s. over beleid om ouderbetrokkenheid te stimuleren (26695 nr. 126); - de motie-Van Meenen over het op de arbeidsmarkt volgen van jongeren met een startkwalificatie (26695 nr. 127); - de motie-Kuik/Smals over het wetsvoorstel verlengde kwalificatieplicht indienen voor de zomer van 2020 (26695 nr. 128). (Zie vergadering van 11 december 2019.) De voorzitter: Aangezien de motie-Van Meenen (26695 nr. 127) is ingetrokken maakt zij geen onderwerp van behandeling meer uit. De voorzitter: De motie-Smals c.s. (26695 nr. 126) is in die zin gewijzigd dat zij thans luidt: Motie De Kamer gehoord de beraadslaging constaterende dat onderwijs belangrijk is voor de ontwikkeling en toekomst van jongeren; constaterende dat het aantal voortijdige schoolverlaters toeneemt; constaterende dat slechts 40% van de mbo-instellingen beleid heeft op ouderbetrokkenheid met betrekking tot verzuim bij leerplichtigen; overwegende dat ouderbetrokkenheid bewezen effectief is bij het voorkomen van verzuim en het daarmee samenhangend voortijdig schoolverlaten; overwegende dat ouders verantwoordelijk zijn voor hun kinderen ten minste totdat zij de leeftijd van 18 jaar bereiken en ook daarna van doorslaggevend belang kunnen zijn om hun kinderen te motiveren tot het behalen van een startkwalificatie; verzoekt de regering in samenwerking met de MBO Raad beleid te ontwikkelen om ouderbetrokkenheid te stimuleren om zo voortijdig schoolverlaten te verminderen en de Kamer voor de zomer van 2020 daarover te informerenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 129 was nr. 126 (26695). Ik stel vast dat wij hier nu over kunnen stemmen. In stemming komt de gewijzigde motie-Smals c.s. (26695 nr. 129 was nr. 126). De voorzitter: Ik constateer dat de leden van de fracties van DENK 50PLUS de VVD de SGP het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Kuik/Smals (26695 nr. 128). De voorzitter: Ik constateer dat de leden van de fracties van de PvdA DENK de VVD het CDA de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen.