32 Stemming motie Cultuur Aan de orde is de stemming over een aangehouden motie ingediend bij het debat over het onderdeel cultuur van de begroting OCW voor het jaar 2017 te weten: - de motie-Dik-Faber/Vermue over onderzoek welk bedrag uit het niet verplichte bedrag in de rode Brim/Sim ingezet kan worden voor de groene monumenten (34550-VIII nr. 76). (Zie vergadering van 21 november 2016.) De voorzitter: De motie-Dik-Faber/Vermue (34550-VIII nr. 76) is in die zin gewijzigd dat zij thans luidt: Motie De Kamer gehoord de beraadslaging constaterende dat 25 groene monumenten buiten de "groene Brim/Sim" zijn gevallen omdat het budget ontoereikend was en niet omdat deze monumenten niet aan de criteria zouden voldoen; overwegende dat de minister weliswaar werkt aan een nieuwe subsidieregeling maar dat deze 25 groene monumenten nu tussen wal en schip vallen en een overbrugging nodig is; overwegende dat er sprake is van een nog niet verplicht bedrag in de "rode Brim/Sim" die gedeeltelijk wordt besteed aan onder andere de restauratie van monumenten in het Groningse aardbevingsgebied en de Nederlandse cultuursector; verzoekt de regering te onderzoeken welk bedrag uit het niet verplichte bedrag in de "rode Brim/Sim" ingezet kan worden voor de groene monumenten zonder dat een eventuele verschuiving zal hoeven leiden tot (extra) afwijzingen bij de rode monumenten en de Kamer hierover voor uiterlijk medio januari te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 102 was nr. 76 (34550-VIII). Ik stel vast dat wij hier nu over kunnen stemmen. In stemming komt de gewijzigde motie-Dik-Faber/Vermue (34550-VIII nr. 102 was nr. 76).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Monasch de VVD de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De vergadering wordt van 15.35 uur tot 15.37 uur geschorst.