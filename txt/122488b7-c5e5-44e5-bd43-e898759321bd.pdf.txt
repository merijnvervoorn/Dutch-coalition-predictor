27 Stemmingen Afschaffing van het lerarenregister en het registervoorportaal Aan de orde zijn de stemmingen in verband met het Voorstel van wet van de leden Bisschop en Kwint tot wijziging van de Wet op het primair onderwijs de Wet op de expertisecentra de Wet op het voortgezet onderwijs en de Wet educatie en beroepsonderwijs in verband met de afschaffing van het lerarenregister en het registervoorportaal (35145). (Zie vergadering van 17 juni 2021.) In stemming komt het nader gewijzigde amendement-De Hoop/Westerveld (stuk nr. 9 I). De voorzitter: Ik constateer dat dit nader gewijzigde amendement met algemene stemmen is aangenomen. Ik stel vast dat door de aanneming van dit nader gewijzigde amendement de overige op stuk nr. 9 voorkomende nader gewijzigde amendementen als aangenomen kunnen worden beschouwd. In stemming komt het gewijzigde amendement-Van der Staaij (stuk nr. 12). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de SGP het CDA JA21 BBB de PVV FVD en Groep Van Haga voor dit gewijzigde amendement hebben gestemd en de leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van de nader gewijzigde amendementen-De Hoop/Westerveld (stuk nrs. 9 I tot en met V) en het gewijzigde amendement-Van der Staaij (stuk nr. 12). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de SGP het CDA JA21 BBB de PVV FVD en Groep Van Haga voor dit voorstel hebben gestemd en de leden van de overige fracties ertegen zodat het is aangenomen. Aan de initiatiefnemers de vraag of zij bereid zijn om de verdediging van dit initiatief op zich te nemen in de Eerste Kamer. Wat is daarop uw antwoord meneer Bisschop? De heer Bisschop (SGP): Het antwoord is: ja met vreugde. Dank aan de collega's voor de brede steun bijna unaniem. Dat vind ik ook wel mooi om even te constateren. De combinatie van SGP en SP samen een wetsvoorstel is natuurlijk ook iets wat inde annalen geboekstaafd moet worden. Dank met vreugde doen we dat. De voorzitter: Dank u wel. Felicitaties aan de SGP en de SP voor het aannemen van de initiatiefwet wat altijd enorm veel werk is. Succes in de Eerste Kamer.