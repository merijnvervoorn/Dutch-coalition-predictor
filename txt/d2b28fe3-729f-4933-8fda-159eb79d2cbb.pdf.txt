6 Regeling van werkzaamheden Regeling van werkzaamheden De voorzitter: Op verzoek van de GroenLinks-fractie benoem ik in de vaste commissie voor Onderwijs Cultuur en Wetenschap het lid Van Gent tot plaatsvervangend lid in plaats van het lid Sap. Op verzoek van de fractie van de PvdD stel ik voor de moties op stuk 21501-20 nr. 622 en 28973 nr. 78 opnieuw aan te houden. Dit betekent dat de in artikel 69 tweede lid genoemde termijn van twee maanden voor deze moties opnieuw gaat lopen. Aangezien voor de volgende stukken de termijn is verstreken stel ik vast dat wat deze Kamer betreft de daarbij ter stilzwijgende goedkeuring overgelegde stukken zijn goedgekeurd: 31591; 32046; 32059; 32142-(R1892); 32148-(R1893); 32160; 32170-(R1896); 32180; 32182; 32228; 32229; 32230; 32231; 32232; 32233; 32234; 32235; 32236; 32237; 32346; 32353; 32353-(R1914); 32409; 32410; 33206(R1979). Ik stel voor deze stukken voor kennisgeving aan te nemen. Voorts stel ik voor de volgende stukken van de stand van werkzaamheden af te voeren: 32848-1; 2012Z06862; 2012Z01250; 2011Z18064; 2012Z00285; 2011Z15653; 2011Z13758; 2011Z07927; 2011Z02007; 2011Z23135; 2011Z06025; 2011Z08447; 2011Z16686; 2012Z08705; 2012Z09016; 31710-23; 2011Z07862; 2011Z17260; 32203-6; 32266-5; 32708-5; 32848-5; 21501-07-897; 32308-2; 2012Z07283. Verder stel ik voor aan de agenda toe te voegen het VAO NAVO-top 20-21 mei 2012 met het lid Van Bommel van de SP als eerste spreker. Overeenkomstig de voorstellen van de voorzitter wordt besloten. De heer Van Bommel (SP): Voorzitter. Om de Kamer in de gelegenheid te stellen zich uit te spreken over nog voor te leggen voorstellen die bij die NAVO-top aan de orde zouden kunnen zijn is het noodzakelijk dat wij dat VAO vandaag houden en vandaag ook nog stemmen over eventuele moties die daaruit zouden voorkomen. De voorzitter: Ik zal mijn best daarvoor doen. Mevrouw Van Miltenburg (VVD): Voorzitter. Ik wil u vragen om dit zo snel mogelijk in te plannen vandaag. De voorzitter: Ja maar zoals u allen weet hebben wij tussen 18.00 uur en 20.00 uur hoge gasten uit China. We moeten dus bekijken of dit vóór 18.00 uur kan. Ik ga mijn uiterste best doen; ook in mijn eigen belang al speelt dat natuurlijk nooit een rol. Ik stel voor om aan de agenda toe te voegen het VAO geldigheid kinderbijschrijvingen in het paspoort van de ouder(s) c.q. de voogd. Het betreft een algemeen overlegvan 15 mei met als eerste spreker het lid Heijnen van de Partij van de Arbeid. Daartoe wordt besloten. De voorzitter: Het woord is aan de heer Van Gerven van de SP die mevrouw Leijten vervangt. De heer Van Gerven (SP): Voorzitter. Gisteren bereikte ons het bericht dat het ziekenhuis in Beverwijk met een zeer beroemd Brandwondencentrum in grote financiële nood zit en dat een faillissement dreigt. Dat ziekenhuis moet overeind blijven evenals het Brandwondencentrum. Wij vinden dat de minister daarvoor garant moet staan. Wij zouden de minister daar graag volgende week over interpelleren. Mevrouw Venrooy-van Ark (VVD): Voorzitter. Zo kennen we inderdaad de SP: er staat een bericht in de krant en wij gaan hier incidentenpolitiek bedrijven. De voorzitter: Wij gaan nu niet aan inhoud doen. Mevrouw Venrooy-van Ark (VVD): Voor de VVD-fractie is een brief toereikend. Er is nog een proces gaande de partijen zijn nog met elkaar in gesprek. Mevrouw Dijkstra (D66): Voorzitter. Ook mijn voorkeur gaat in eerste instantie uit naar een brief. Daarna kijken wij wel verder. Mevrouw Voortman (GroenLinks): Voorzitter. Dan moet die brief wel snel komen. Ik zou zeggen dinsdag vóór 12.00 uur en daarna meteen een debat. Mevrouw Gerbrands (PVV): Voorzitter. Steun voor een brief zo snel mogelijk en daarna bekijken wat we verder doen. Mevrouw Smilde (CDA): Alleen steun voor een brief. Mevrouw Kuiken (PvdA): Graag een brief dan kunnen we het debat voeren. Mevrouw Ouwehand (PvdD): Geen bezwaar tegen een brief maar als een fractie vragen wil stellen aan het kabinet steunen we dat. De voorzitter: Wij gaan eerst de brief afwachten daarna zie ik u wellicht terug. De heer Van Gerven (SP): Nou ik heb begrepen dat een meerderheid er ook voorstander van is om volgende week een debat daarover in te plannen. De voorzitter: Dan telt u echt heel anders dan ik. De heer Van Gerven (SP): Het gaat om de steun voor het interpellatiedebat.De voorzitter: Mijnheer Van Gerven ik kan echt tellen. De heer Van Gerven (SP): Voorzitter. Ik kan ook tellen en ik heb begrepen dat er steun is voor die brief maar ook voor een debat hierover volgende week na ommekomst van die brief. De voorzitter: Mijnheer Van Gerven dit duurt mij nu echt te lang. De afspraak is dat we het kabinet om een brief vragen. Het stenogram wordt doorgestuurd. Komt die brief en is daarvoor aanleiding dan doen we een debat. U komt dan opnieuw terug. Zo zijn de regels. De heer Van Gerven (SP): Ik zou hier dan toch ernstig rekening mee houden en dit ook alvast inplannen. De voorzitter: Dank u wel. Aldus besloten. Het stenogram zal worden doorgeleid naar het kabinet. Het woord is aan de heer Van Dam. De heer Van Dam (PvdA): Ik sta hier namens mijn collega Dijksma die helaas niet aanwezig kan zijn. Ik vraag de regering namens haar om een brief met een reactie op de uitspraken van de Kinderombudsman. Hij luidt namelijk de noodklok over de manier waarop Nederland omgaat met gezinshereniging. Volgens hem krijgen kinderen soms zelfs ten onrechte geen toegang tot ons land en zijn de procedures vaak zo onnodig ingewikkeld dat gezinnen niet kunnen worden herenigd. Ik zou graag voor dinsdag 12.00 uur een brief ontvangen van het kabinet. De voorzitter: Het wordt zo wel een volle brievenbus! Ik zal het stenogram doorgeleiden naar het kabinet. Het woord is aan de heer Dijsselbloem. De heer Dijsselbloem (PvdA): Naar verluidt is de Kunduz-coalitie er vannacht om een uur of twee alsnog uitgekomen. Ik heb echter begrepen dat wij de inhoud van de afspraken pas te zien zullen krijgen in de Voorjaarsnota die traditioneel eind mei naar de Kamer komt. Ik vind dit niet erg charmant tegenover het parlement. Ik zou dan ook graag de inhoud van datgene wat er is overeengekomen zo snel mogelijk ontvangen. De doorrekening en de verwerking in de Voorjaarsnota volgen dan natuurlijk later. De heer Slob (ChristenUnie): Ik heb begrip voor dit verzoek. Er is inderdaad aangegeven dat de inhoud openbaar zou worden gemaakt in de Voorjaarsnota. Volgens de wet is dat voor 1 juni. Als het echter eerder kan dan heeft dat onze steun. De voorzitter: Ik zie veel geknik. Ik zal het stenogram doorgeleiden naar het kabinet. Het woord aan is mevrouw Hachchi. Mevrouw Hachchi (D66): Op 25 april heb ik de ministers van Defensie en Buitenlandse Zaken om een brief gevraagd over de behoeftevan de Verenigde Naties aan een Nederlandse bijdrage aan de waarnemingsmissie in Syrië. Die brief heb ik nog steeds niet ontvangen. Intussen ontvangen wij echter wel berichten over de zorgelijke situatie in Syrië en de moeilijke omstandigheden waaronder de waarnemers hun werk moeten doen. Ik zou de brief graag morgen voor 12.00 uur ontvangen. De voorzitter: Morgen is het wel Hemelvaartsdag. Mevrouw Hachchi (D66): Ik zou de brief natuurlijk het liefst vandaag nog ontvangen. De voorzitter: Zullen wij dat maar gewoon zeggen? Wij gaan het stenogram doorgeleiden naar het kabinet. Het woord is aan mevrouw Agema. Mevrouw Agema (PVV): Ik zou graag voor de derde keer rappel doen op een brief van de staatssecretaris over ouderenmishandeling. In die brief zou zij de Kamer haar standpunt geven over de voorstellen van mij en mijn collega's. Ik zou graag zien dat die brief voor dinsdag 12.00 uur naar de Kamer komt. Wij wachten al sinds 29 september op deze brief en daarom vraag ik u om het debat alvast in te plannen. De voorzitter: Ik zal het stenogram doorgeleiden naar het kabinet. Verder zal ik uw andere punt in overweging nemen. Het woord is aan mevrouw Peters. De heer El Fassed (GroenLinks): Voorzitter. Ik vervang mevrouw Peters. Ik doe namens haar een rappel op de brief waar zij op 25 april om heeft gevraagd. In deze brief zouden de ministers van Defensie en Buitenlandse Zaken ingaan op de huidige situatie in Sudan en op de personele en materiële behoefte van de VN voor de missie in Zuid-Sudan. Met de "huidige situatie" doel ik vooral op de oplaaiende gevechten in Zuid-Sudan. De voorzitter: Ik zal het stenogram doorgeleiden. Het woord is aan de heer Wilders van de fractie van de PVV. De heer Wilders (PVV): Voorzitter. Volgens het langetermijnschema staat voor volgende week de ratificatie van het ESM-verdrag geagendeerd. Ratificatie van het Europees Stabiliteitsmechanisme zou neerkomen op de grootste soevereiniteitsoverdracht in onze geschiedenis! Wij geven de sleutel van onze schatkist daarmee namelijk aan de ongekozen bureaucraten in Brussel. De voorzitter: Maar wat is uw voorstel? De heer Wilders (PVV): Ik stel voor om dat niet te doen! Wij moeten niet alleen die sleutel niet aan die ongekozen bureaucraten in Brussel geven maar ook het voorstel moeten wij niet behandelen voor de verkiezingen op 12 september. Het gaatniet aan dat een demissionair kabinet dit verdrag met de Kamer bespreekt en behandelt. Ik stel daarom voor om het van de agenda af te voeren tot na de verkiezingen op 12 september. Ik verzoek u verder om hoofdelijk te stemmen over mijn voorstel. De voorzitter: Laten wij eerst een rondje maken. De heer Van Bommel (SP): De SP-fractie meent dat het een buitengewoon ingrijpend verdrag is. Het is een verdrag dat zeker uitgebreid besproken moet worden omdat het op breed draagvlak zou moeten kunnen rekenen. Wij staan aan de vooravond van verkiezingen en dan gaat het niet aan om de Tweede Kamer die straks fors zal worden gewijzigd dit verdrag te laten ratificeren. Ik steun de fractie van de PVV dan ook op dit punt. Mevrouw Ouwehand (PvdD): Voorzitter. Het zou niet voor het eerst zijn dat stilzwijgend vergaande bevoegdheden worden overgedragen aan Brussel. Zo ver als dit gaat hebben wij niet eerder gezien. Wij weten wel dat als je zoiets aan burgers vraagt zij daarover andere opvattingen hebben. Ik ben het dus geheel met de fracties van de PVV en de SP eens dat wij dit er niet tussendoor kunnen frommelen. Ik roep de nieuwe coalitiepartijen op om op te houden met machtsspelletjes. Dit kunnen wij echt pas na de verkiezingen behandelen. De voorzitter: Het kan volgens mij korter. De heer Slob (ChristenUnie): Voorzitter. Mijn fractie heeft nog heel veel vragen bij het ESM. Die hebben wij de afgelopen maanden ook gehad. Zij wil er wel graag met het kabinet over spreken. Waartoe dat uiteindelijk leidt zal in het debat moeten blijken. Mijn fractie wil het gesprek dus wel aangaan en steunt het verzoek van de PVV-fractie derhalve niet. De heer Huizing (VVD): Voorzitter. Ik sluit mij aan bij de heer Slob: geen steun voor het verzoek van de PVV-fractie. Mevrouw Blanksma-van den Heuvel (CDA): Voorzitter. Ook mijn fractie steunt het verzoek van de PVVfractie niet. Er staat veel op het spel. Het is ons aangelegen om er nu een debat over te voeren. De heer Pechtold (D66): Voorzitter. Ik sluit mij aan bij de wijze waarop de heer Slob van de ChristenUnie het heeft verwoord. De heer Plasterk (PvdA): Voorzitter. Het gaat om een noodfonds. Wij hebben eerder besproken dat wij dit zullen moeten instellen om grote ongelukken te voorkomen. Mijn fractie steunt het verzoek dus niet. De heer Braakhuis (GroenLinks): Voorzitter. Mijn fractie steunt het verzoek niet. De heer Brinkman (Brinkman): Voorzitter. Absoluut steun voor het verzoek.De heer Van der Staaij (SGP): Voorzitter. De SGP-fractie vindt het een goede zaak om de beraadslagingen gewoon te starten. In het debat kan dan naar voren komen wat de consequenties zouden zijn van uitstel van de besluitvorming. De voorzitter: Mijnheer Wilders wij hebben nu een beetje inzicht in de verhoudingen. Persisteert u in uw verzoek om een hoofdelijke stemming? Ik vind dat namelijk een beetje zonde van de tijd. De heer Wilders (PVV): Voorzitter. Dat mag u vinden maar wij vinden dit een zo principiële zaak – een overdracht van bevoegdheden de sleutel van onze schatkist aan Brussel geven – dat ik persisteer in mijn verzoek om hierover vandaag hoofdelijk te stemmen. De voorzitter: Prima. Ieder lid kan conform het Reglement van Orde daarom vragen. De heer Heijnen (PvdA): Voorzitter. Aan een dergelijk verzoek moet vanzelfsprekend gevolg worden gegeven. Het is echter wel te doen gebruikelijk om de mensen in dit huis in de gelegenheid te stellen om hier te komen. Ik stel dus voor om het in de loop van de middag te doen. De voorzitter: Ik wilde eerst de regeling van werkzaamheden afmaken. Wij hebben dan nog een kwartier. Dat moet toch genoeg zijn. De heer Heijnen (PvdA): Dat is prima voorzitter. De heer Van Bommel (SP): Voorzitter. Wij gaan vandaag toch nog een keer stemmen. Waarom voegen wij de twee stemmingen niet bij elkaar? Dan hebben wij iedereen in deze zaal; dat scheelt een hoop bewegingen in het gebouw. De voorzitter: Dat vind ik wel een briljante gedachte van de heer Van Bommel. De heer Van Bommel (SP): Dank u wel voorzitter! De voorzitter: Wij kunnen er mee leven maar kan de heer Wilders ermee leven? Aan zijn lichaamstaal zie ik dat zelfs de heer Wilders ermee kan leven. De stemmingsbel die ik al heb laten luiden moet dan wel uit. Wij moeten het geluid dan terugtrekken! Dat hebben wij bij dezen gedaan. Dank u wel voor de suggestie mijnheer Van Bommel. U had zeker een afspraak? Ja dat dacht ik al! Het woord is aan mevrouw Dikkers van GroenLinks. Nee van de Partij van de Arbeid. Ai ai ai dat heb je als je te goed uit de hoek wilt komen!Mevrouw Dikkers (PvdA): Voorzitter. Zal ik alle coupletten van De Internationale even zingen zodat u precies weet bij welke partij ik thuishoor? Liever niet zo begrijp ik. Voorzitter. Mijn fractie krijgt graag een brief van de regering over de SDE-plusregeling een regeling voor de opwekking van duurzame energie. Er worden onder deze regeling veel projecten ingediend die lang beslag leggen op de beschikbare middelen. Voorafgaande aan het nog te plannen AO over energie krijgt mijn fractie graag antwoord op de volgende vragen. Erkent de minister dat er lang beslag wordt gelegd op de middelen? Zo ja welke oplossingen stelt hij daartoe voor? Is het mogelijk om de procedure van de SDE-plusregeling wat te versnellen? Mevrouw Van Veldhoven (D66): Voorzitter. Mijn fractie steunt het verzoek. Ik hoor ook graag of al het geld echt wordt gebruikt dus of de regeling wordt uitgeput en wat er gebeurt met de middelen die eventueel overblijven. Wat mijn fractie betreft blijven die in de SDE-plusregeling; ik krijg hierop graag een reactie van de minister. De voorzitter: Het is een goed gebruik dat u het niet hoeft te zeggen als u een verzoek om een brief steunt. Wij zullen het stenogram doorgeleiden. Het woord is aan mevrouw Hamer. Mevrouw Hamer (PvdA): Voorzitter. Ik wil graag een spoeddebat aanvragen. Er is in dit geval werkelijk spoed bij. De voorzitter: Spoeddebatten bestaan niet meer. Mevrouw Hamer (PvdA): Sorry ik bedoel een dertigledendebat maar dat moet dan wel een dertigledendebat zijn dat voldoet aan het karakter van wat vroeger een spoeddebat heette. Het heeft namelijk echt spoed. Het gaat om het volgende. Het stakingsrecht dreigt aangetast te worden door Europa. Mijn partij en volgens mij ook andere partijen in de Kamer vinden dat dit niet kan. We hebben nog tot en met 22 mei om dat te voorkomen. Er zijn nog drie landen nodig om dat te bewerkstelligen. Nederland kan een daarvan zijn. Er is net bij de procedurevergadering wat misgegaan waardoor het niet geregeld is. Daarom doe ik een dringend verzoek om op dinsdag een dertigledendebat met een zeer spoedeisend karakter te houden. Mevrouw Voortman (GroenLinks): GroenLinks steunt dit verzoek van harte. De heer Van Hijum (CDA): Mijn fractie steunt het niet. Dat is ook niet nodig voor de 30 leden maar ik wijs er wel op dat we tijdens de procedurevergadering hierover een ordentelijke discussie hebben gevoerd met een conclusie. De heer Van Gerven (SP): De SP-fractie steunt het verzoek. De heer Van den Besselaar (PVV): Wij hebben hierover inderdaad al gesproken tijdens de procedurevergadering. Ook hebben wij er al eerder overgesproken tijdens een algemeen overleg. Toch wil ik het niet tegenhouden. Ik steun het verzoek dus. De voorzitter: Mevrouw Hamer u hebt voldoende steun. Ik zal het debat inplannen. De vergadering wordt enkele ogenblikken geschorst.