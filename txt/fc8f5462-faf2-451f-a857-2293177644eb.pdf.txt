22 Stemming motie Inburgering en integratie Aan de orde is de stemming over een aangehouden motie ingediend bij het VAO Inburgering en integratie te weten: - de motie-Özdil over regie van de gemeenten bij inburgering (32824 nr. 210). (Zie vergadering van 14 maart 2018.) De voorzitter: De motie-Özdil (32824 nr. 210) is in die zin gewijzigd dat zij thans luidt: Motie De Kamer gehoord de beraadslaging overwegende dat de minister van plan is gemeentes meer regie te geven bij inburgering; verzoekt de regering bij de uitwerking van het nieuwe inburgeringsbeleid te zorgen dat gemeentes de maximale ruimte krijgen om inburgeraars te begeleiden naar door de gemeente geselecteerde aanbieders van passende inburgeringscursussen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 219 was nr. 210 (32824). Ik stel vast dat wij hier nu over kunnen stemmen. In stemming komt de gewijzigde motie-Özdil (32824 nr. 219 was nr. 210). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze gewijzigde motie hebben gestemd en de leden van de overige fracties ertegen zodat zij is verworpen. Mevrouw Buitenweg. Mevrouw Buitenweg (GroenLinks): Dank u wel mevrouw de voorzitter. Ik wil nog terugkomen op agendapunt 9 de stemming in verband met het wetsvoorstel Wijziging van de Opiumwet (verruiming sluitingsbevoegdheid) (34763). De fractie van GroenLinks wenst geacht te worden voor het wetsvoorstel te hebben gestemd.De voorzitter: Deze opmerking wordt in de Handelingen opgenomen. Dank u wel. Daarmee zijn we aan het einde gekomen van de stemmingen. De vergadering wordt enkele ogenblikken geschorst.