19 Stemmingen moties Jaarverslag en slotwet ministerie van Justitie en Veiligheid 2022 Aan de orde zijn de stemmingen over moties ingediend bij het debat over het jaarverslag en de slotwet van het ministerie van Justitie en Veiligheid voor het jaar 2022 te weten: - de motie-Van Nispen/Mutluer over de aanbevelingen van de Rekenkamer over realistischer ramen begroten en toekennen en meer transparantie naar de Kamer integraal overnemen (36360-VI nr. 15); - de motie-Van Nispen over vergoedingen voor sociaal advocaten fors verhogen (36360-VI nr. 16); - de motie-Van Nispen/Leijten over ervoor zorgen dat de leden van het College voor de Rechten van de Mens in afwachting van het onderzoek door kunnen met hun werk (36360-VI nr. 17); - de motie-Van der Werf c.s. over het oprichten van een samenwerkingsverband voor werkgevers en werknemers van beroepsgroepen die onder druk staan (36360-VI nr. 19). (Zie wetgevingsoverleg van 29 juni 2023.) De voorzitter: De motie-Van der Werf c.s. (36360-VI nr. 19) is in die zin gewijzigd dat zij thans luidt: Motie De Kamer gehoord de beraadslaging constaterende dat de samenleving verhardt en dat veel verschillende beroepsgroepen waaronder politieagenten journalisten zorgpersoneel advocaten docenten ov-personeel officieren van justitie brandweermensen wetenschappers rechters en politici steeds vaker te maken krijgen met agressie en geweld; overwegende dat in de samenleving geen plaats is voor geweld en agressie tegen degenen die onze democratische rechtsstaat dragen; overwegende dat om geweld en agressie tegen journalisten tegen te gaan in 2019 het samenwerkingsverband PersVeilig werd opgericht en dat dit aantoonbaar positieve effecten heeft gehad op de veiligheid van journalisten en internationaal bekendstaat als best practice; verzoekt de regering om naar voorbeeld van PersVeilig de oprichting van een samenwerkingsverband te faciliteren en stimuleren voor werkgevers en werknemers van beroepsgroepen die onder druk staan waarin zij collectief hulp kunnen bieden bij individueel leed waarbij met betrokkenheid van het Openbaar Ministerie en de politie wordt gewerkt aan hulp bij aangiftes weerbaarheidstrainin-gen preventiemaatregelen en advies om geweld en agressie tegen te gaan en gaat over tot de orde van de dag. Zij krijgt nr. 21 was nr. 19 (36360-VI). Ik stel vast dat wij hier nu over kunnen stemmen. In stemming komt de motie-Van Nispen/Mutluer (36360-VI nr. 15). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen (36360-VI nr. 16). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen/Leijten (36360-VI nr. 17). De voorzitter: Ik constateer dat de leden van de fracties van de SP BIJ1 DENK Fractie Den Haan Lid Gündoğan BBB en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van der Werf c.s. (36360-VI nr. 21 was nr. 19). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.