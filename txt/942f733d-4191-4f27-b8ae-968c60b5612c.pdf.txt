27 Doorontwikkeling bekostiging wijkverpleging op basis van cliëntprofielen volgens het draagkracht-draaglastmodel Aan de orde is het tweeminutendebat Doorontwikkeling van bekostiging wijkverpleging op basis van cliëntprofielen volgens het draagkracht-draaglastmodel (23235 nr. 235). De voorzitter: Dan gaan we door met het allerlaatste debat van vandaag. Dat luistert naar de prozaïsche naam tweeminutendebat Doorontwikkeling van bekostiging wijkverpleging op basis van cliëntprofielen volgens het draagkracht-draaglastmodel Kamerstuk 23235 nr. 235. Er zijn twee sprekers van de zijde van de Kamer. De eerste is mevrouw Agema van de fractie van de PVV. Ik geef graag het woord aan haar. Mevrouw Agema (PVV): Dank u wel voorzitter. Als ik voorstel om de verschillende tarieven in de verpleeghuizen samen te voegen tot één tarief waarmee we 160.000 herindicaties voorkomen zegt de minister "kan niet kan niet; upcoding" ondanks dat iedereen die in het verpleeghuis komt tegenwoordig ontzettend zwaar is. Aan de andere kant maakt de minister zelf tien cliëntprofielen met allerlei verschillende ziektebeelden en hangt ze daar één tarief aan. Dat is nou juist waarvoor ze niet één tarief in de verpleeghuizen wil. Dat vind ik allemaal heel erg raar. Ik vind het heel erg jammer dat de minister niet openstaat voor onze zienswijze. Ik heb daarom twee moties die ook weer optellen in mijn negatieve lijstje van … Hoe heet dat? Net wist ik het nog. Hoe heet die club ook alweer? De voorzitter: Politieke Barometer. Mevrouw Agema (PVV): Politieke Barometer ja. Maar ik doe het toch! Want ik wil graag dat het wel goed geregeld is in de thuiszorg. Motie De Kamer gehoord de beraadslaging verzoekt de regering de gevolgen voor de administratieve lasten en regeldruk alsmede het risico op het leveren van minder uren en upcoding te onderzoeken voorafgaand aan de invoering van de bekostiging op basis van cliëntprofielen en gaat over tot de orde van de dag. De voorzitter: Deze motie is voorgesteld door het lid Agema.Zij krijgt nr. 236 (23235). Mevrouw Agema (PVV): Dan de tweede motie. Ik hoorde hier een toezegging in vanmiddag maar ik zou haar toch willen verzilveren. Motie De Kamer gehoord de beraadslaging verzoekt de regering Buurtzorg Nederland te betrekken in het vervolgtraject van de doorontwikkeling financiering van de thuiszorg en gaat over tot de orde van de dag. De voorzitter: Deze motie is voorgesteld door het lid Agema. Zij krijgt nr. 237 (23235). Heel goed. De heer Dijk van de SP is de laatste spreker van vandaag. De heer Dijk (SP): Dank voorzitter. Motie De Kamer gehoord de beraadslaging constaterende dat het experiment nog moet uitwijzen of de bekostiging van de wijkverpleging via cliëntprofielen tot minder administratieve lasten leidt bij wijkverpleegkundigen; overwegende dat het ongewenst is dat deze bekostiging van de wijkverpleging via cliëntprofielen tot meer administratieve lasten zou leiden; verzoekt de regering om af te zien van de bekostiging van de wijkverpleging via cliëntprofielen als tijdens het experiment blijkt dat deze bekostiging tot meer administratieve lasten leidt en gaat over tot de orde van de dag. De voorzitter: Deze motie is voorgesteld door het lid Dijk. Zij krijgt nr. 238 (23235). MotieDe Kamer gehoord de beraadslaging verzoekt de regering om jaarlijks het verslag met de resultaten van de monitoring van het experiment met de bekostiging van de wijkverpleging op basis van cliëntprofielen met de Kamer te delen en gaat over tot de orde van de dag. De voorzitter: Deze motie is voorgesteld door het lid Dijk. Zij krijgt nr. 239 (23235). Tot zover de termijn van de Kamer. De vergadering wordt enkele ogenblikken geschorst. De voorzitter: Het woord is aan de minister. Minister Helder: Dank u wel voorzitter. De motie op stuk nr. 236 van mevrouw Agema: ontraden. Upcoding is wel onderdeel van het experiment dus het risico wordt al meegenomen maar zoals zij geformuleerd is moet ik haar ontraden. De motie op stuk nr. 237 zal goed zijn voor de score van mevrouw Agema want die ga ik oordeel Kamer geven. Zoals vanmiddag al gezegd betrekken we Buurtzorg bij de verdere uitwerking vooral met betrekking tot de uitkomstbekostiging. En dat zo vlak voor de vakantie. De motie op stuk nr. 238 van de heer Dijk moet ik ontraden. Natuurlijk proberen we die administratieve lasten echt zo laag mogelijk te houden maar het gaat om zo veel meer. Het doel is veel breder. We zetten er wel op in maar het is niet een een-op-eenrelatie. De motie op stuk nr. 239 van de heer Dijk kan ik oordeel Kamer geven. Het experiment wordt actief gemonitord door de NZa en dat zullen we ook met de Kamer delen. Dat vond ik een mooie afsluiting voor de barometer. De voorzitter: U heeft iedereen tevreden en gelukkig gemaakt. Ik zie weer allemaal stralende gezichten. Mevrouw Agema in d'r klassementje. Everybody happy. Tot zover dit debat. De beraadslaging wordt gesloten. De voorzitter: Morgenmiddag stemmen wij over de moties van dit debat. Dank aan de minister voor de diverse debatten die zij vandaag voor ons heeft gedaan. Ik sluit de vergadering van 5 juli 2023.