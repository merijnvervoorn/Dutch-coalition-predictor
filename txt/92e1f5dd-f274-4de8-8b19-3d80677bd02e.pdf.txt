8 Regeling van werkzaamheden (stemmingen) De voorzitter: Voordat we gaan stemmen geef ik eerst de heer Krol het woord. De heer Krol (50PLUS): Mevrouw de voorzitter ik zou graag de motie op stuk nr. 81 onder agendapunt 10 van de stemmingslijst Stemmingen over moties ingediend bij het VAO Leven lang leren willen aanhouden. De voorzitter: Op verzoek van de heer Krol stel ik voor zijn motie (30012 nr. 81) aan te houden. Daartoe wordt besloten. De voorzitter: Het woord is aan de heer Van Raak namens de SP. De heer Van Raak (SP): Het wetsvoorstel van de heer Van Nispen betreft een heel principiÃ«le kwestie. Het gaat erom dat de derde macht onze rechtsmacht wel of niet een onafhankelijke eigen begroting krijgt en daarom zou ik daar graag hoofdelijk over willen stemmen. De voorzitter: Het woord is aan mevrouw Van den Hul van de PvdA. Mevrouw Van den Hul (PvdA): Voorzitter. Leraren verdienen een fatsoenlijk salaris. We hebben nu de kans er wat aan te doen. Daarom zou ik graag namens de PvdA het verzoek willen doen om hoofdelijk te stemmen over mijn motie op stuk nr. 296 onder agendapunt 20 van de stemmingslijst Stemmingen over moties ingediend bij het VAO Leraren.