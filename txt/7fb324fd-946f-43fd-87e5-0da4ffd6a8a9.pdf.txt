21 Stemmingen moties Begroting Justitie en Veiligheid 2022 Aan de orde zijn de stemmingen over aangehouden moties ingediend bij de behandeling van het wetsvoorstel Vaststelling van de begrotingsstaten van het Ministerie van Justitie en Veiligheid (VI) voor het jaar 2022 te weten: - de motie-Markuszower/Helder over het dragen van een hoofddoek door buitengewoon opsporingsambtenaren verbieden (35925-VI nr. 41); - de motie-Michon-Derkzen/Van der Plas over landelijke regelgeving voor een neutrale uitstraling van het boa-uniform (35925-VI nr. 56); - de motie-Jasper van Dijk/Van Nispen over een tijdelijk humanitair toelatingsprogramma voor jezidische vrouwen en kinderen (35925-VI nr. 64); - de motie-Jasper van Dijk over kinderen die geboren zijn na de asielprocedure een verblijfsvergunning verlenen op grond van de Afsluitingsregeling (35925-VI nr. 66). (Zie vergadering van 25 november 2021.) De voorzitter: De motie-Jasper van Dijk (35925-VI nr. 66) is in die zin gewijzigd dat zij thans luidt: Motie De Kamer gehoord de beraadslaging constaterende dat onder het kinderpardon uit 2019 (de Afsluitingsregeling) een beperkt aantal gezinnen zijn afgewezen omdat het kind geboren werd nadat de asielprocedure van de ouders was afgerond; constaterende dat aan andere gezinnen waarvan het kind eveneens geboren werd nadat de asielprocedure van de ouders was afgerond wel een verblijfsvergunning werd verleend om de enkele reden dat in die gevallen na de geboorte van het kind een zogeheten M35-K-formulier werd ingediend; constaterende dat de staatssecretaris heeft erkend dat voornoemd M35-K-formulier zinledig en per definitie zonder rechtswaarde is wanneer dit wordt ingediend op het moment dat de ouders niet meer in een asielprocedure zitten; overwegende dat een zinledig formulier zonder rechtswaarde geen reden mag vormen om onderscheid te maken tussen kinderen van wie de zaken in juridisch opzicht volkomen gelijk zijn (c.q. gelijke monniken gelijke kappen); verzoekt de regering om een zinledig formulier zonder rechtswaarde niet langer als voorwaarde voor verlening van een verblijfsvergunning aan na de asielproceduregeboren kinderen te hanteren en het beleid ten aanzien van kinderen die na de asielprocedure geboren werden op dit vlak opnieuw te bezien en gaat over tot de orde van de dag. Zij krijgt nr. 125 was nr. 66 (35925-VI). Ik stel vast dat wij hier nu over kunnen stemmen. In stemming komt de motie-Markuszower/Helder (35925VI nr. 41). De voorzitter: Ik constateer dat de leden van de fracties van de SP de VVD de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Michon-Derkzen/Van der Plas (35925-VI nr. 56). De voorzitter: Ik constateer dat de leden van de fracties van de SP de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. De heer Wilders PVV. De heer Wilders (PVV): Het is goed nieuws dat de motie op stuk nr. 41 van mijn collega's Markuszower en Helder over het dragen van de hoofddoek door buitengewoon opsporingsambtenaren verbieden is aangenomen. Deze motie was ontraden door het kabinet. Ik zou graag nog deze week een brief van het kabinet willen hebben over hoe deze motie uitgevoerd gaat worden. De voorzitter: Dank u wel meneer Wilders. We zullen dit doorgeleiden naar het kabinet. In stemming komt de motie-Jasper van Dijk/Van Nispen (35925-VI nr. 64). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan Lid Omtzigt en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Jasper van Dijk (35925-VI nr. 125 was nr. 66).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de SGP Lid Omtzigt het CDA en BBB voor deze gewijzigde motie hebben gestemd en de leden van de overige fracties ertegen zodat zij is aangenomen. De heer Van Nispen van de SP. De heer Van Nispen (SP): Dank aan de Kamer voor de steun voor deze aangenomen motie over het kinderpardon. We zouden graag een reactie willen van de regering hoe deze motie uitgevoerd gaat worden. Dat mag deze week maar eventueel ook uiterlijk volgende week. De voorzitter: Dank u wel meneer Van Nispen. Dat zullen wij doorgeleiden naar het kabinet. De heer Grinwis ChristenUnie. De heer Grinwis (ChristenUnie): Deze motie hebben we met plezier gesteund. Bij de vorige motie die op stuk nr. 64 had de ChristenUnie ook voor willen stemmen maar dat hebben we verzuimd te doen. De voorzitter: Ja wij zullen dit opnemen in de Handelingen.