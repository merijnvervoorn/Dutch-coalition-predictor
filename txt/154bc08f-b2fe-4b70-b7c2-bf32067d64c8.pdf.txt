11 Stemmingen moties Initiatiefnota van het lid Koopmans: Onderlinge privacy Aan de orde zijn de stemmingen over moties ingediend bij het debat over de initiatiefnota van het lid Koopmans: Onderlinge privacy te weten: - de motie-Arno Rutte over onderzoek naar de genoemde deeloplossingen (34926 nr. 4); - de motie-Van Nispen over beter ondersteunen van slachtoffers (34926 nr. 5). (Zie notaoverleg van 25 juni 2018.) De voorzitter: De motie-Van Nispen (34926 nr. 5) is in die zin gewijzigd dat zij thans luidt: Motie De Kamer gehoord de beraadslaging constaterende dat het voor slachtoffers van privacyschendingen soms lastig is om precies te weten of zij bij de politie moeten zijn bij de Autoriteit Persoonsgegevens of elders en dat het ingewikkeld is om (privacyschendend) materiaal van het internet verwijderd te krijgen en verwijderd te houden; van mening dat slachtoffers van privacyschendingen snel laagdrempelig en tegen niet al te hoge kosten advies zouden moeten krijgen en ook snel en eenvoudig aangifte moeten kunnen doen om snel een einde te maken aan de schending en om hun recht te kunnen halen; verzoekt de regering een voorstel uit te werken voor een snelle laagdrempelige procedure die slachtoffers niet met hoge kosten confronteert met als doel privacyschendingen snel te beÃ«indigen en slachtoffers beter te ondersteunen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 6 was nr. 5 (34926). Ik stel vast dat wij hier nu over kunnen stemmen. In stemming komt de motie-Arno Rutte (34926 nr. 4). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP het CDA de ChristenUnie en FvD voor deze motiehebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Nispen (34926 nr. 6 was nr. 5). De voorzitter: Ik constateer dat deze gewijzigde motie met algemene stemmen is aangenomen.