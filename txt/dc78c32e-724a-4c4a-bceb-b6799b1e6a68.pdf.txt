5 Stemmingen moties RBZ/Handel Aan de orde zijn de stemmingen over moties ingediend bij het VAO RBZ/Handel te weten: - de motie-Ouwehand over de positie van de Nederlandse bewindvoerder bij kredietaanvragen van MHP (21501-02 nr. 2013); - de motie-Ouwehand over verzet tegen een handelsverdrag met de Mercosur-landen waarvan de landbouw niet is uitgezonderd (21501-02 nr. 2014). (Zie vergadering van heden.) De voorzitter: Voordat we gaan stemmen geef ik mevrouw Ouwehand het woord. Toch? Jawel u wilde iets wijzigen heb ik gehoord. Ja dat is heel belangrijk. Nou komt het. Mevrouw Ouwehand (PvdD): In het dictum van de motie over de Mercosur-deal heb ik het woordje "waarvan" veranderd in "waarin". Dat was op verzoek van collega's. Zo constructief ben ik nou. Iedereen begrijpt het. De voorzitter: Dank u wel mevrouw Ouwehand. De voorzitter: De motie-Ouwehand (21501-02 nr. 2014) is in die zin gewijzigd dat zij thans luidt: Motie De Kamer gehoord de beraadslaging constaterende dat de onderhandelingen over een EU-handelsverdrag met de Mercosur-landen in een stroomversnelling zijn gekomen en dat mogelijk in oktober al een definitief akkoord afgesloten wordt; constaterende dat op dit moment in Nederlandse schappen producten liggen die in Brazilië onder veel minder strenge voorwaarden zijn geproduceerd en waar bovendien chemicaliën aan te pas zijn gekomen die in Nederland en de EU verboden zijn; constaterende dat Brazilië in 2018 ruim 300 miljoen kilo kippenvlees naar de Europese Unie exporteerde bijna drie keer zoveel als Oekraïne overwegende dat een handelsakkoord met de Mercosurlanden zal leiden tot nog veel grotere import van onder meer goedkoop rundvlees kippenvlees eieren en soja uit die landen;verzoekt de regering zich in de diverse Raden te verzetten tegen een handelsverdrag met de Mercosur-landen waarin de landbouw niet is uitgezonderd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 2015 was nr. 2014 (21501-02). Ik stel vast dat wij hier nu over kunnen stemmen. In stemming komt de motie-Ouwehand (21501-02 nr. 2013). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Ouwehand (2150102 nr. 2015 was nr. 2014). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. De vergadering wordt enkele ogenblikken geschorst.