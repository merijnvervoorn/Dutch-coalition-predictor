6 Beëdiging van de heer Smals de heer Strolenberg en de heer Verkuijlen (allen VVD) mevrouw Podt (D66) en mevrouw Van den Berg (CDA) Aan de orde is de beëdiging van de heer Smals de heer Strolenberg en de heer Verkuijlen (allen VVD) mevrouw Podt (D66) en mevrouw Van den Berg (CDA). De voorzitter: Ik geef allereerst het woord aan mevrouw Leijten tot het uitbrengen van verslag namens de commissie voor het onderzoek van de Geloofsbrieven. Mevrouw Leijten: Een nieuwe Kamer — tijdelijk; dat hopen we allemaal — een nieuw jaar en ook nieuwe collega's. Dat zijn er heel wat dus ik begin maar direct. De commissie voor het onderzoek van de Geloofsbrieven heeft de stukken onderzocht die betrekking hebben op: - de benoeming van de heer J.J. Klink te Loosdrecht in de vaste vacature die is ontstaan door het ontslag van mevrouw D. Yeşilgöz-Zegerius; - de benoeming van de heer B.M.G. Smals te Delft in de vaste vacature die is ontstaan door het ontslag van de heer A.D. Wiersma; - de benoeming van de heer M.F. Strolenberg te Hoogeveen in de vaste vacature die is ontstaan door het ontslag van mevrouw T. van Ark; - de benoeming van mevrouw A. Podt te Utrecht in de vaste vacature die is ontstaan door het ontslag van de heer S.P.R.A. van Weyenberg; - de benoeming van mevrouw J.A.M.J. van den BergJansen te Utrecht in de tijdelijke vacature die is ontstaan door het ziekteverlof van de heer H. van der Molen; - en tot slot de benoeming van de heer R. Verkuijlen te Hilversum voor de resterende periode van het tijdelijk ontslag van de heer B. van 't Wout. De commissie is tot de conclusie gekomen dat de benoemde leden terecht benoemd zijn verklaard tot lid van de Tweede Kamer der Staten-Generaal. De commissie stelt u daarom voor om hen toe te laten als lid van de Kamer. Daartoe dienen zij wel eerst de eden of de verklaringen en beloften zoals die zijn voorgeschreven bij de Wet beëdiging ministers en leden Staten-Generaal af te leggen. De heer Klink vervulde een tijdelijke vacature en is per heden vast Kamerlid. Hij hoeft daarom niet opnieuw beëdigd te worden. De commissie verzoekt u tot slot om de Kamer voor te stellen het volledige rapport in de Handelingen op te nemen. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten.(Het rapport is opgenomen aan het eind van deze editie.) De voorzitter: Ik verzoek de leden en de overige aanwezigen in de zaal en op de publieke tribune om voor zover dat mogelijk is op te staan. De benoemde leden zijn in het gebouw der Kamer aanwezig om de voorgeschreven eden of verklaringen en beloften af te leggen. Ik verzoek de Griffier hen binnen te leiden. (De benoemde leden worden binnengeleid door de Griffier.) De voorzitter: De door u af te leggen eden of verklaringen en beloften luiden als volgt: "Ik zweer of verklaar dat ik om tot lid van de Staten-Generaal te worden benoemd rechtstreeks noch middellijk onder welke naam of welk voorwendsel ook enige gift of gunst heb gegeven of beloofd. Ik zweer of verklaar en beloof dat ik om iets in dit ambt te doen of te laten rechtstreeks noch middellijk enig geschenk of enige belofte heb aangenomen of zal aannemen. Ik zweer of beloof trouw aan de Koning aan het Statuut voor het Koninkrijk en aan de Grondwet. Ik zweer of beloof dat ik de plichten die mijn ambt mij oplegt getrouw zal vervullen." De heer Smals (VVD): Zo waarlijk helpe mij God almachtig. Mevrouw Van den Berg (CDA): Zo waarlijk helpe mij God almachtig. De heer Verkuijlen (VVD): Dat verklaar en beloof ik. Mevrouw Podt (D66): Dat verklaar en beloof ik. De heer Strolenberg (VVD): Zo waarlijk helpe mij God almachtig. De voorzitter: Dank u wel. Ik feliciteer u met uw Kamerlidmaatschap. Ik stel voor dat we kort schorsen zodat de felicitaties in ontvangst genomen kunnen worden. Ik vraag de leden wel om in ieder geval de 15 meter in acht te nemen hoe lastig dat ook is met vijf net benoemde Kamerleden. Ik schors de vergadering voor een enkel moment en ik feliciteer u nogmaals. Heel veel succes in deze Kamer! (Applaus)De vergadering wordt enkele ogenblikken geschorst.