6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Bashir (31066 nr. 328) de aangehouden motieVermue/Jasper Van Dijk (34511 nr. 16) en de aangehouden motie-Bergkamp/Van Nispen (34168 nr. 5). Daartoe wordt besloten. De voorzitter: Ik geef het woord aan mevrouw Leijten. Mevrouw Leijten (SP): Voorzitter excuses ik heb op een heel laat tijdstip mijn motie op stuk nr. 64 (32399) bij punt 6 van de stemmingslijst de stemmingen over moties ingediend bij de Wet verplichte geestelijke gezondheidszorg aangehouden maar ik wil die nu toch in stemming laten komen. De voorzitter: Ik zie dat niemand daartegen bezwaar heeft. Dus dat gaan we doen. Dan geef ik nu het woord aan mevrouw Ouwehand van de Partij voor de Dieren. Mevrouw Ouwehand (PvdD): Voorzitter. Onder punt 28 van de stemmingslijst de stemmingen over moties ingediend bij het debat over de Staat van de Europese Unie wil ik graag mijn motie op stuk nr. 10 (34648) aanhouden. De voorzitter: Op verzoek van mevrouw Ouwehand stel ik voor haar motie (34648 nr. 10) aan te houden. Daartoe wordt besloten. De voorzitter: Dan gaan we nu stemmen. De heer Klein verzoekt om de stemmingen bij punt 3 en 4 over zijn initiatief Wet flexibilisering ingangsdatum AOW uit stellen tot volgende week. Ik neem aan dat daartegen geen bezwaar bestaat. Dat is het geval.