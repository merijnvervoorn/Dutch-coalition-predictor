8 Stemmingen moties Eindverslag van de informateur Stemmingen moties Eindverslag van de informateur Aan de orde zijn de stemmingen over moties ingediend bij het debat over het eindverslag van de informateur te weten: - de motie-Wilders over het aanwijzen van de heren E. Dijkgraaf en R. van Zwol als informateurs met als opdracht de mogelijkheid te onderzoeken van een programkabinet op basis van een akkoord op hoofdlijnen tussen de fracties van PVV VVD NSC en BBB en deze opdracht binnen uiterlijk acht weken af te ronden (36471 nr. 34); - de motie-Bikker/Eerdmans over uitspreken dat afspraken in het hoofdlijnenakkoord over het eenvoudiger en rechtvaardiger maken van het belastingstelsel nodig zijn (36471 nr. 35). (Zie vergadering van heden.) De voorzitter: Ik geef graag het woord aan de heer Omtzigt voor een stemverklaring. De heer Omtzigt (NSC): Voorzitter. Ik leg een stemverklaring af namens de fracties van Nieuw Sociaal Contract en de VVD over de motie-Bikker/Eerdmans die vraagt om de hervorming van het toeslagenstelsel en het belastingstelsel op te nemen in het hoofdlijnenakkoord. Er is bereidheid om te kijken naar een forse vereenvoudiging van het belastingstelsel. Wij onderkennen de noodzaak maar zeggen dat we misschien wel binnen vier of vijf weken tot een hoofdlijnenakkoord willen komen en tegelijkertijd willen weten wat de effecten van zo'n herziening op de koopkracht en de bestaanszekerheid van mensen zijn. Dat lukt niet tegelijkertijd. Daarom zullen we tegen deze motie stemmen maar we wijzen er wel op dat we in de Tweede Kamer al een commissie hebben opgericht onder de commissie voor Financiën om te kijken naar de herziening van dit stelsel. De bereidheid om daarop samen te werken is er dus wel degelijk. Dank u wel voorzitter. De voorzitter: Mevrouw Bikker. Mevrouw Bikker (ChristenUnie): Ik kan niet bedanken voor de stemverklaring maar ik kan wel procedureel iets doen en dat is dat ik de motie aanhoud omdat het dictum wordt misverstaan. De motie geeft duidelijk de richting aan. De uitwerking zal volgen door een kabinet maar daar hebben we het dan wel over want beter een goed verstane motie dan een motie die niet goed begrepen wordt wanneer erover wordt gestemd. Dus ik hou 'm aan.De voorzitter: Op verzoek van mevrouw Bikker stel ik voor haar motie (36471 nr. 35) aan te houden. Daartoe wordt besloten. In stemming komt de motie-Wilders (36471 nr. 34). De voorzitter: Ik constateer dat de leden van de fracties van de SP NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. Nog één ding of eigenlijk drie dingen. Eén. Ik wil de heer Putters danken voor het werk dat hij de afgelopen vijf weken heeft verricht voor de parlementaire democratie. (Applaus) De voorzitter: Wij zijn hem daar dankbaar voor. Twee. Ik zal binnen een uur een opdracht overhandigen aan de nieuwe informateurs. En ik zal mij vanmiddag nog in verbinding stellen met het paleis teneinde het staatshoofd te informeren over de laatste ontwikkelingen. De vergadering wordt van 16.11 uur tot 16.19 uur geschorst.