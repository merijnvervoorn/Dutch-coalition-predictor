25 Stemming motie WWB-onderwerpen en de Participatiewet Aan de orde is de stemming over een aangehouden motie ingediend bij het VAO WWB-onderwerpen en de Participatiewet te weten: - de motie-Ulenbelt/Karabulut over oppassen op eigen kleinkinderen door bijstandsgerechtigde grootouders (30545 nr. 155). (Zie vergadering van 2 april 2015.) De voorzitter: De motie-Ulenbelt/Karabulut (30545 nr. 155) is in die zin gewijzigd dat zij thans luidt: Motie De Kamer gehoord de beraadslaging constaterende dat in het algemeen geldt dat grootouders natuurlijk op hun kleinkinderen mogen passen als zij een bijstandsuitkering ontvangen; overwegende dat oppaswerkzaamheden van bijstandsgerechtigden niet in de weg mogen staan van de arbeidsinschakeling; verzoekt de regering om gemeenten op te roepen het oppassen op eigen kleinkinderen door bijstandsgerechtigde grootouders toe te staan indien en voor zover deze oppaswerkzaamheden de arbeidsinschakeling niet in de weg staan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 159 was nr. 155 (30545). Ik stel vast dat wij hier nu over kunnen stemmen. In stemming komt de gewijzigde motie-Ulenbelt/Karabulut (30545 nr. 159 was nr. 155). De voorzitter: Ik constateer dat de aanwezige leden van de fracties van de PVV de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.