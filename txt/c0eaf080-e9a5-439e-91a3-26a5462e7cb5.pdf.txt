8 Regeling van werkzaamheden (stemmingen) De voorzitter: Aan de orde zijn de stemmingen maar voordat we gaan stemmen even een korte regeling. Ik stel voor zo dadelijk ook te stemmen over twee brieven van het Presidium te weten: - de brief van de vaste commissie voor FinanciÃ«n over het focusonderwerp voor de verantwoording over het jaar 2020 (31865 nr. 172); - de brief van het Presidium over een aangepast voorstel voor de parlementaire behandeling van de Voorjaarsnota 2020 (35450 nr. 2). Ik geef mevrouw Van der Graaf namens de ChristenUnie het woord. Mevrouw Van der Graaf (ChristenUnie): Mevrouw de voorzitter dank u wel voor het woord. Afgelopen maandag hebben we een heel stevig wetgevingsdebat gevoerd over een wijziging van de Faillissementswet de Wet homologatie onderhands akkoord. We hebben wat betreft de amendementen nog even wat extra tijd nodig om de laatste puntjes op de i zetten. Daarom verzoek ik mede namens de collega's Nijboer en Van Nispen om uitstel van de stemmingen onder de punten 4 en 5. Dat betreft de wet de amendementen en de ingediende moties. De voorzitter: Ik constateer dat niemand daar bezwaar tegen heeft. Dan gaan we volgende week stemmen over de agendapunten 4 en 5.