12 Stemmingen Aan de orde is de eindstemming over het wetsvoorstel Wijziging van de Drank- en Horecawet met het oog op de terugdringing van het alcoholgebruik onder met name jongeren de voorkoming van alcoholgerelateerde verstoring van de openbare orde alsmede ter reductie van de administratieve lasten (32022). (Zie vergadering van 15 juni 2011.) De voorzitter: Ik geef gelegenheid tot het afleggen van stemverklaringen vooraf. Mevrouw Agema (PVV): Voorzitter. Mijn fractie is tegen de strafbaarstelling van jongeren onder de 16 jaar voor het in de nabijheid hebben van alcohol. Dat heeft mijn fractie ook duidelijk gemaakt door de mede-indiening van een amendement maar dit amendement is helaas verworpen. Omdat de overige punten van het wetsvoorstel wel onze goedkeuring kunnen wegdragen zullen wij voor het wetsvoorstel stemmen met de aantekening dat wij tegen het deel met betrekking tot de strafbaarstelling van jongeren hebben gestemd. Mevrouw Dijkstra (D66): Voorzitter. Afgelopen dinsdag is een amendement aangenomen waarin de strafbaarstelling wordt geregeld voor jongeren onder de 16 jaar die alcohol in hun bezit hebben in de openbare ruimte. De D66-fractie is daar geen voorstander van. De fractie zal het kabinet blijven volgen wat betreft de effectiviteit hiervan. Het wetsvoorstel regelt echter ook een aantal zaken waarmee de fractie van D66 het eens is. Alles afwegende zal de fractie van D66 net als de fractie van de PVV voor het wetsvoorstel stemmen. Mevrouw Voortman (GroenLinks): Voorzitter. Ditzelfde geldt voor de fractie van GroenLinks. In stemming komt het wetsvoorstel zoals op onderdelen gewijzigd door de aanneming van het amendement-Straus/Van der Ham (stuk nr. 57) en het amendement Bouwmeester/Uitslag (stuk nr. 78). De voorzitter: Ik constateer dat de aanwezige leden van de fracties van de PvdD de PvdA GroenLinks D66 de VVD de SGP de ChristenUnie het CDA en de PVV voor dit wetsvoorstel hebben gestemd en de aanwezige leden van de fractie van de SP ertegen zodat het is aangenomen.