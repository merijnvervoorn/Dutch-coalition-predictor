24 Stemmingen moties Wet uitbreiding bestuurlijk instrumentarium onderwijs Aan de orde zijn de stemmingen over moties ingediend bij de behandeling van het wetsvoorstel Wijziging van een aantal onderwijswetten in verband met onder andere de uitbreiding van het bestuurlijk handhavingsinstrumentarium (Wet uitbreiding bestuurlijk instrumentarium onderwijs) te weten: - de motie-Van Baarle over het begrip "basiswaarden van de democratische rechtsstaat" in relatie tot de burgerschapsopdracht voorzien van een meer praktisch kader (35920 nr. 30); - de motie-De Hoop/Westerveld over afwegen of gelet op de academische vrijheid een spoedaanwijzing proportioneel en gewenst is (35920 nr. 31). (Zie vergadering van 29 juni 2022.) De voorzitter: De motie-De Hoop/Westerveld (35920 nr. 31) is in die zin gewijzigd dat zij thans luidt: Motie De Kamer gehoord de beraadslaging overwegende dat academische vrijheid op de universiteiten een groot goed vormen dat ook niet indirect in gevaar mag worden gebracht; constaterende dat universiteiten vrezen dat het onderhavige wetsvoorstel wel degelijk inbreuk mogelijk maakt op de institutionele autonomie en daarmee de academische vrijheid; verzoekt de regering om telkens expliciete bescherming van de academische vrijheid in de afweging te betrekken of bij universiteiten en hogescholen een (spoed)aanwijzing proportioneel en gewenst is en gaat over tot de orde van de dag. Zij krijgt nr. 33 was nr. 31 (35920). Ik stel vast dat wij hier nu over kunnen stemmen. In stemming komt de motie-Van Baarle (35920 nr. 30). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en Groep Van Hagavoor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-De Hoop/Westerveld (35920 nr. 33 was nr. 31). De voorzitter: Ik constateer dat deze gewijzigde motie met algemene stemmen is aangenomen. We slaan nu wat over en gaan door naar agendapunt 24.