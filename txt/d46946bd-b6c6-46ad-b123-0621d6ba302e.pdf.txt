12 Stemmingen moties Tekortkomingen bij onverdoofde rituele slacht Aan de orde zijn de stemmingen over moties ingediend bij het dertigledendebat over tekortkomingen bij onverdoofde rituele slacht te weten: - de motie-Ouwehand/Thieme over schrappen van de uitzondering op het wettelijk verbod op onverdoofde slacht (31571 nr. 30); - de motie-Graus over irreversibel verdoven van dieren (31571 nr. 31). (Zie vergadering van 28 september 2017.) De voorzitter: Op verzoek van mevrouw Ouwehand stel ik voor haar motie (31571 nr. 30) aan te houden. Daartoe wordt besloten. In stemming komt de motie-Graus (31571 nr. 31). De voorzitter: Ik constateer dat de leden van de fracties van de SP 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen.