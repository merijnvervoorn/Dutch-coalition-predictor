37 Stemming Landbouw- en Visserijraad Aan de orde is de stemming over een aangehouden motie ingediend bij het debat over de Landbouw- en Visserijraad te weten: - de motie-Koopmans/Snijder-Hazelhoff over zo spoedig mogelijk overnemen van de gegevens van de definitieve "beschikking toeslagrechten 2011" (21501-32 nr. 591). (Zie vergadering van 25 april 2012.) De voorzitter: De motie-Koopmans/Snijder-Hazelhoff (21501-32 nr. 591) is in die zin gewijzigd dat zij thans luidt: Motie De Kamer gehoord de beraadslaging overwegende dat Blauw en Korff hebben aanbevolen om te werken met "rust" in het perceelsregister; overwegende dat dit middels een statisch register waar jaarlijks wijzigingen van ondernemers en uit controles wordt verwerkt kan worden gerealiseerd; overwegende dat ondernemers bij het openen van de gecombineerde opgave voor 2012 geconfronteerd worden met het feit dat de overeengekomen gegevens niet zijn verwerkt en dus weer terug worden geworpen naar een andere situatie dan de beschikking 2011; verzoekt de regering zo spoedig mogelijk uiterlijk 15 mei de gegevens van de definitieve beschikking toeslagrechten (BTR) 2011 over te nemen en de vaste grenzen alleen over te schrijven door een gecertificeerde gps-meting en gaat over tot de orde van de dag. Zij krijgt nr. 595 (21501-32). Ik stel vast dat wij hier nu over kunnen stemmen. In stemming komt de gewijzigde motie-Koopmans/Snijder-Hazelhoff (21501-32 nr. 595). De voorzitter: Ik constateer dat deze gewijzigde motie met algemene stemmen is aangenomen.