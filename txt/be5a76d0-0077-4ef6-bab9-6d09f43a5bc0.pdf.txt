8 Nederlandse Polaire Strategie Aan de orde is het VAO Nederlandse Polaire Strategie (AO d.d. 11/02). De voorzitter: We gaan in één vloeiende beweging door met het volgende tweeminutendebat. Op mijn lijstje staat nog een "VAO". Zo noemden we dat vroeger. We hebben drie sprekers van de zijde van de Kamer. De eerste is de heer Van der Lee van de fractie van GroenLinks. Hij heeft zoals iedereen twee minuten spreektijd. Het woord is aan hem. De heer Van der Lee (GroenLinks): Dank u wel voorzitter. Het heet nog "VAO" omdat het in de oude periode is aangevraagd. De voorzitter: Nostalgisch. De heer Van der Lee (GroenLinks): Nostalgie ja. Ik heb een motie die ik ga voorlezen. Motie De Kamer gehoord de beraadslaging overwegende dat financiële instellingen en bedrijven zich hebben gecommitteerd aan de doelstellingen van het Klimaatakkoord en hieraan een bijdrage leveren; overwegende dat olie- en gaswinning in fragiel Noordpoolgebied grote risico's met zich meebrengen voor biodiversiteit en klimaat; constaterende dat Nederlandse financiële instellingen en bedrijven desondanks blijven investeren in mijnbouwbedrijven en in bedrijven die in het Noordpoolgebied gas en olie winnen en exploreren; verzoekt de regering om financiële instellingen op te roepen af te zien van de financiering van activiteiten en bedrijven die een bedreiging vormen voor de biodiversiteit in het kwetsbare polaire gebied en gaat over tot de orde van de dag. De voorzitter: Deze motie is voorgesteld door de leden Van der Lee Piri en Sjoerdsma. Zij krijgt nr. 71 (35570-V).De heer Van der Lee (GroenLinks): Ik hoor heel graag het oordeel maar dat doet mijn medewerker voor mij want ik moet zo dadelijk naar een ander debat waarin ik een inbreng moet leveren. De voorzitter: Kijk eens aan. Bij verstek dus eigenlijk. De heer Van der Lee (GroenLinks): Ja. Ik laat het hier dus bij. De voorzitter: De heer Brekelmans heeft een vraag. De heer Brekelmans (VVD): Ja ik heb even een vraag over hoe we deze motie moeten lezen. De heer Van der Lee zei al dat dit debat meer dan een jaar geleden is gevoerd en inmiddels heeft het kabinet een uitgebreide Polaire Strategie gepubliceerd. Daarin staat dat alle activiteiten die we in de regio doen aan strenge duurzaamheidsnormen moeten voldoen. Moet ik deze motie dus lezen als zijnde in lijn met dit kabinetsbeleid? Of is het een aanscherping daarvan? De heer Van der Lee (GroenLinks): Ik denk dat het in die zin een extra additioneel verzoek is om financiële instellingen actief op te roepen om het kabinetsbeleid te omarmen en dat ook mee te nemen in hun beslissingen over investeringen en de financiering daarvan door bedrijven die mogelijk activiteiten willen ontwikkelen in die regio. Het past ook bij het nieuw verschenen rapport van het Internationaal Energie Agentschap dat er heel nadrukkelijk voor pleit om te stoppen met de exploitatie of exploratie van nieuwe fossiele energie. De voorzitter: Een korte vraag heel kort. De heer Brekelmans (VVD): Dus de investeringen die mogelijk zijn blijven hetzelfde. Wat u betreft blijven de normen dus hetzelfde en is dit alleen de oproep om ons daaraan te houden. Concludeer ik dat goed? De heer Van der Lee (GroenLinks): Ja dat sowieso maar het is eigenlijk een oproep aan de financiële instellingen om dat ook te dóén. Want wij kunnen dat als overheid niet altijd volledig bepalen. De voorzitter: Prima. Dank u wel. Dan gaan we luisteren naar de heer Brekelmans van de fractie van de VVD.De heer Brekelmans (VVD): Dank voorzitter. Het AO hierover is meer dan een jaar geleden gevoerd. Inmiddels is er een nieuwe strategie ontwikkeld. De ontwikkelingen in de regio volgen elkaar nogal snel op ook omdat de Russen en Chinezen zich steeds actiever bemoeien met die regio. In aanvulling op de strategie die het kabinet heeft gepubliceerd zouden we daarom graag deze motie willen indienen. Motie De Kamer gehoord de beraadslaging overwegende dat Nederland geen Arctische staat is maar wel belangen heeft bij onder meer natuur- en milieubescherming vrije zeevaart militaire veiligheid grondstofwinning en multilaterale samenwerking in de noordpoolregio; overwegende dat de Russische militaire aanwezigheid in het gebied toeneemt en China en Rusland steeds nauwer samenwerken in het gebied onder meer bij de winning van grondstoffen en bij scheepvaartroutes richting Europa; overwegende dat Nederland staat voor vrije zeevaart op basis van het internationale recht waarbij in de zeegebieden van het noordpoolgebied het VN-Zeerechtverdrag (UNCLOS) de basis vormt; overwegende dat Nederland zich heeft gecommitteerd aan het klimaatakkoord van Parijs en dit kader mede de Nederlandse inzet bepaalt in het noordpoolgebied; overwegende dat Nederland zich inzet voor het laten plaatsvinden van economische activiteiten binnen strenge milieu- en veiligheidsnormen om zo het voortbestaan van kwetsbare ecosystemen op de noordpool te beschermen; verzoekt de regering doorlopend een goede balans na te streven in het opkomen voor de belangen van Nederland in het noordpoolgebied ten aanzien van klimaat milieu veiligheid en economie en hierin nauw samen te werken met internationale partners in onder andere de EU de NAVO en de Arctische Raad en gaat over tot de orde van de dag. De voorzitter: Deze motie is voorgesteld door de leden Brekelmans en Agnes Mulder. Zij krijgt nr. 72 (35570-V). De heer Brekelmans (VVD): Dank u wel. De voorzitter: Dank u wel. Dan de laatste spreker van de zijde van de Kamer. Dat is de heer Sjoerdsma van de fractie van D66.De heer Sjoerdsma (D66): Dank voorzitter. Één motie van mijn kant. Motie De Kamer gehoord de beraadslaging overwegende dat de scheepvaartindustrie verantwoordelijk is voor 25% van de totale wereldwijde uitstoot van broeikasgassen; overwegende dat de overlegstructuur van de IMO niet transparant is en dat transparante besluitvorming cruciaal is om eerlijke afspraken te maken over het aanpakken van de klimaatcrisis; constaterende dat de IMO nog weinig concrete stappen heeft ondernomen om de uitstoot van broeikasgassen tegen te gaan; verzoekt het kabinet om in Europees verband de IMO op te roepen de transparantie van haar besluitvorming te verbeteren door de notulen van vergaderingen openbaar te maken en journalisten toe te laten tot vergaderingen; verzoekt het kabinet om de IMO in Europees verband aan te sporen tot het ambitieuzer en concreter maken van hun maatregelen tegen de uitstoot van broeikasgassen door de scheepvaartindustrie en gaat over tot de orde van de dag. De voorzitter: Deze motie is voorgesteld door de leden Sjoerdsma en Tjeerd de Groot. Zij krijgt nr. 73 (35570-V). Dank u wel. Tot zover de termijn van de Kamer. Ik schors voor een paar minuten en daarna gaan we luisteren naar de minister. Aansluitend hebben we het tweeminutendebat Evaluatie Wet dieren. Ik zou het mooi vinden als we dat in één vloeiende beweging hierna kunnen doen dus als die woordvoerders deze kant op willen komen zou ik dat waarderen. De vergadering wordt enkele ogenblikken geschorst. De voorzitter: Het woord is aan de minister. Minister Kaag: Dank u wel meneer de voorzitter. De eerste motie geef ik oordeel Kamer. Ik herken daarin ten zeerste het werk dat verricht wordt en wat het kabinet verwacht middels het internationaal maatschappelijk verantwoord ondernemen. We werken er ook op EU-niveau aan — dat heeft onze voorkeur — waar het gaat om wetgeving en maatschappelijk verantwoord ondernemen. De Polaire Strategie wordt her-kend. Dus ik zie deze motie als een aanmoediging zodat ik die oordeel Kamer geef. Dan de motie van de heer Brekelmans en mevrouw Mulder. Die geef ik ook oordeel Kamer. Ik zie daarin een mooie reflectie en ondersteuning van de polaire strategie. Zoals de heer Brekelmans al zei is dit een ontzettend belangrijk gebied zowel geografisch en geo-economisch maar ook wat betreft biodiversiteit. Dan de motie van de heer Sjoerdsma. Het kabinet kan alleen maar voor transparantie en openbaarheid zijn. We zullen daarvoor ook pleiten in de IMO. We herkennen ook het streven vanuit het kabinet dat we nog meer moeten doen op dit punt. De IMO is daar een belangrijke internationale organisatie voor. Ik geef de motie dan ook oordeel Kamer. De voorzitter: Dank u wel. Tot zover het debat over een heel oud commissiedebat dat we eerder hadden. De beraadslaging wordt gesloten. De voorzitter: Dinsdag stemmen wij over de moties. Dank aan de minister voor haar aanwezigheid. We wensen haar een prettige werkdag toe. Ik schors tot 11.45 uur en dan gaan we praten over de evaluatie van de Wet dieren. De vergadering wordt van 11.35 uur tot 11.45 uur geschorst.