13 Stemming motie Jaarverslag en slotwet Koninkrijksrelaties en BES-fonds 2022 Aan de orde is de stemming over een motie ingediend bij het debat over het jaarverslag en de slotwet Koninkrijksrelaties en BES-fonds voor het jaar 2022 te weten: - de motie-Van den Berg/Wuite over een plan van aanpak om meer overzicht te krijgen over de bijzondere uitkeringen van andere departementen en hoe deze structureel gemaakt kunnen worden (36360-IV nr. 11). De voorzitter: De motie-Van den Berg/Wuite (36360-IV nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering er nog onvoldoende in slaagt om samenhang in het rijksbeleid ten aanzien van Caribisch Nederland te realiseren en de beleidsvrijheid van de openbare lichamen te bevorderen; overwegende dat een sterkere coördinerende rol voor de bewindspersoon belast met Koninkrijksrelaties zorgt voor een betere afstemming van planvorming en budgettering; overwegende dat de zelfredzaamheid en de beleidsvrijheid worden vergroot door meer ruimte in de bijzondere uitkeringen; overwegende dat in de zomer van 2023 resultaten bekend worden van onderzoek hoe de vrije uitkering in het BESfonds in overeenstemming kan worden gebracht met de demografische ontwikkelingen en hoe meerjarige incidentele uitgaven kunnen worden gebundeld en ondergebracht in structurele bijdragen; verzoekt de regering de resultaten daarvan te verwerken in de begroting 2025; verzoekt de regering met een plan van aanpak te komen om meer overzicht te krijgen over de bijzondere uitkeringen die andere departementen doen en hoe deze structureel gemaakt kunnen worden en gaat over tot de orde van de dag. Zij krijgt nr. 12 was nr. 11 (36360-IV). Ik stel vast dat wij hier nu over kunnen stemmen. (Zie wetgevingsoverleg van 27 juni 2023.)In stemming komt de gewijzigde motie-Van den Berg/Wuite (36360-IV nr. 12 was nr. 11). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA en BBB voor deze gewijzigde motie hebben gestemd en de leden van de overige fracties ertegen zodat zij is aangenomen.