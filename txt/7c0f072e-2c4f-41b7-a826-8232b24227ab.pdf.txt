5 Stemmingen moties Europese top van 10 april 2019 Aan de orde zijn de stemmingen over moties ingediend bij het debat over de Europese top van 10 april 2019 te weten: - de motie-Maeijer/Wilders over een laatste keer uitstel tot 22 mei 2019 (23987 nr. 348); - de motie-Verhoeven c.s. over ruimhartig maar functioneel uitstel bepleiten (23987 nr. 349); - de motie-Leijten over de toekomst van de Europese Unie bepalen na de uitslag van de verkiezingen (23987 nr. 350); - de motie-Leijten over heronderhandelen mogelijk maken als er een Brits plan ligt dat op een meerderheid kan rekenen (23987 nr. 351); - de motie-Omtzigt c.s. over zorgen dat nieuwe gremia onder de Transparantierichtlijn of equivalente regels vallen (23987 nr. 352). (Zie vergadering van heden.) In stemming komt de motie-Maeijer/Wilders (23987 nr. 348). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Verhoeven c.s. (23987 nr. 349). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Leijten (23987 nr. 350). De voorzitter: Ik constateer dat de leden van de fracties van de SP de PvdD de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Leijten (23987 nr. 351). De voorzitter: Ik constateer dat de leden van de fracties van de SP de PvdD de SGP en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Omtzigt c.s. (23987 nr. 352).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. De heer Omtzigt (CDA): Voorzitter. Deze motie was ontraden. Ik zou graag in het verslag dat we volgende week krijgen precies horen welke gremia er opgericht zijn en hoe de transparantie geregeld is. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het eind gekomen van de stemmingen. We gaan nu over tot het aanbieden van het jaarverslag van de Nationale ombudsman.