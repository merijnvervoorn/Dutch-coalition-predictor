11 Regeling van werkzaamheden De voorzitter: Ik stel voor toe te voegen aan de agenda: - het VAO Wegverkeer en verkeersveiligheid naar aanleiding van een algemeen overleg gehouden op 8 december met als eerste spreker de heer Hoogland van de Partij van de Arbeid. - het VAO Decentralisatie en participatie naar aanleiding van een algemeen overleg gehouden op 9 december met als eerste spreker mevrouw Ko(cid:0)er Kaya van D66. Daartoe wordt besloten. De voorzitter: Ik geef het woord aan mevrouw Ko(cid:0)er Kaya die een verzoek wil doen aan de Kamer. Mevrouw Ko(cid:0)er Kaya (D66): Voorzitter. Ik wil een debat met de staatssecretaris van Economische Zaken over ziekmakende kalvertransporten. Voorafgaand aan het debat wil ik ook een brief van de staatssecretaris waarin hij ingaat op de onderzoeken die Eyes on Animals heeft gedaan in opdracht van de Dierenbescherming. De heer Graus (PVV): Van harte steun voor dit debat mevrouw de voorzitter. Ik kan dan gelijk mijn moties om hieraan een einde te maken opnieuw indienen. Die moties zijn namelijk mede door het ontbreken van steun van D66 eerder niet aangenomen. De voorzitter: Dank voor deze vooraankondiging. De heer Graus (PVV): De oplossingen zijn dus al aangedragen. Mevrouw Lodders (VVD): Wij zouden graag eerst een brief ontvangen van het kabinet om daarna te bepalen of wij het verzoek om een debat steunen. Op dit moment dus geen steun voor het debat. De heer Geurts (CDA): Ook steun voor een brief geen steun voor een debat. Ik hoop dat de collega van D66 het woord "ziekmakende" even wil laten vervallen want dat is niet vastgesteld. De heer Öztürk (Groep Kuzu/Öztürk): Het is wel ziekmakend. Steun voor de brief en steun voor een debat.De heer Dijkgraaf (SGP): Steun voor de brief. Afhankelijk van de inhoud van de brief bepalen we wat we gaan doen. Dus nog steun voor het debat. De heer Van Dekken (PvdA): Zeker een brief. Het is misschien ook niet onbelangrijk om te melden dat er — ik zeg dit uit mijn hoofd — op 21 januari een algemeen overleg over dierziekten en antibiotica staat gepland. Volgens mij past deze ernstige kwestie daar uitstekend bij. Dus vooralsnog geen steun voor een plenair debat. De voorzitter: Wel voor de brief niet voor het debat. Mevrouw Voortman (GroenLinks): GroenLinks steunt beide verzoeken. De heer Bruins (ChristenUnie): Steun voor beide verzoeken. De heer Wassenberg (PvdD): Steun voor beide verzoeken. Mevrouw Siderius (SP): Steun voor de brief. De rest kan betrokken worden bij dat algemeen overleg waaraan de woordvoerder van de PvdA refereerde. De voorzitter: Geen steun voor het debat. Mevrouw Ko(cid:0)er Kaya u hebt geen steun van een meerderheid van de Kamer voor het houden van een plenair debat. U hebt wel brede steun voor uw verzoek om een brief waarin de regering ingaat op deze kwestie. Mevrouw Ko(cid:0)er Kaya (D66): Voorzitter ik wil toch nog opmerken dat ik dit debat mede namens mevrouw Thieme had willen aanvragen. Ik noem haar naam bij deze toch nog even. Ik ben blij dat er in ieder geval steun is voor mijn verzoek om een brief. Als de brief er is zal ik bekijken of ik het alsnog plenair wil agenderen of dat ik het voldoende vind om het bij dat algemeen overleg te betrekken. Ik wil niet dat dit debat weer wegloopt en dan kom ik hier dus weer terug. De voorzitter: Ik zal het stenogram van dit gedeelte van de vergadering doorgeleiden naar het kabinet. Het woord is aan mevrouw Siderius voor een rappel. Mevrouw Siderius u mag een rappel ook bij de interruptiemicrofoon doen.Mevrouw Siderius (SP): Voorzitter ik heb ook een verzoek. De voorzitter: U hebt gelijk. Begint u met uw rappel; dat is handig. Mevrouw Siderius (SP): Voorzitter. Ik heb maanden geleden vragen gesteld over Noorse investeerders in de kinderopvang. Er is een uitstelbrief gekomen maar wij willen toch echt nog voor het reces de antwoorden ontvangen. De voorzitter: Ik zal het stenogram van dit gedeelte van de vergadering doorgeleiden naar het kabinet voor spoedige beantwoording. U hebt een verzoek. Mevrouw Siderius (SP): Zojuist hebben we moties ingediend over de decentralisatie van de Wmo. In ieder geval een van die moties gaat over TSN de grootste thuiszorgorganisatie die op het randje van faillissement balanceert. Wij willen daar graag vanmiddag nog over stemmen. Verder vragen wij u om het debat van donderdagavond uit stellen naar volgende week. De voorzitter: U wilt vandaag nog stemmen. Ik kijk even naar de Kamer of u daarvoor de steun hebt van de Kamer. Mevrouw Agema (PVV): Ik ben benieuwd naar het oordeel van de medeondertekenaar mijnheer Van Dijk. Mevrouw Siderius (SP): Die steunt dat. Mevrouw Agema (PVV): Oké steun dan. De voorzitter: Steun van mevrouw Agema. Mevrouw Bergkamp? Mevrouw Bergkamp (D66): Steun. De heer Otwin van Dijk (PvdA): Steun. De heer Potters (VVD): Steun.Mevrouw Voortman (GroenLinks): Steun. De heer Knops (CDA): Ook de CDA-fractie steunt het verzoek. De voorzitter: U hebt steun van een meerderheid van de Kamer. Later op de dag gaan we het inplannen en dan komt er ook een nieuw schema. Een onderdeel van uw verzoek was uitstel van het debat van morgenavond. Ik neem aan dat iedereen ook daaraan steun heeft verleend. Mevrouw Agema (PVV): Ik wil u verzoeken de stemmingen te houden voor de aanvang van het debat over het VN-verdrag. De voorzitter: Dat verzoek ga ik proberen te honoreren maar dat kan ik nu nog niet toezeggen. Het betekent dat we vandaag stemmen over de ingediende moties en dat het debat van morgenavond van de agenda wordt afgevoerd. Mevrouw Siderius (SP): Hartelijk dank voorzitter. De voorzitter: Dan geef ik nu het woord aan mevrouw Karabulut van de SP-fractie voor een verzoek aan de Kamer. Mevrouw Karabulut (SP): Soms heb je dat: je bent 's nachts aan het werk en opeens stuit je op een interview met de staatssecretaris die verantwoordelijk is voor armoedebestrijding. In Limburg zijn de voedselbanken acties gestart omdat steeds meer mensen behoefte hebben aan en afhankelijk geworden zijn van voedselbanken. De staatssecretaris van Sociale Zaken mevrouw Klijnsma die de armoede moet bestrijden zegt dat voedselbanken nu eenmaal nooit zullen verdwijnen en dat het erom gaat dat mensen moeten durven zeggen dat ze daarvan afhankelijk zijn. Zij zegt verder dat er op zichzelf wel een goed vangnet is maar dat er gelukkig die voedselbanken zijn voor mensen die even kopje onder gaan. Daarmee kijkt zij volledig weg van haar eigen verantwoordelijkheid en de gigantische oorzaak van de armoede namelijk het kabinetsbeleid zelf. Ik zou graag een interpellatiedebat met de staatssecretaris van Sociale Zaken willen voeren over deze ernstige zaak. De voorzitter: Voor de duidelijkheid: voor een interpellatiedebat is de steun van 30 leden nodig.De heer De Graaf (PVV): Mevrouw Karabulut schiet dan een flink end op met de steun van de PVV. Mevrouw Voortman (GroenLinks): Een interpellatie is een beetje een bijzondere vorm want één Kamerlid krijgt dan wat meer ruimte. Die ruimte gun ik mevrouw Karabulut in dit geval graag. Dus ook steun van GroenLinks. De heer Krol (50PLUS): Het speelt overigens niet alleen in Limburg want het is een actie deze week van alle regionale omroepen. Ook van mij graag steun. Mevrouw Ko(cid:0)er Kaya (D66): Ik zou eigenlijk graag eerst een brief willen krijgen. We kunnen het daarna heel snel agenderen zeker als we het kabinet een korte termijn geven voor die brief. We kunnen er dan volgende week hier op terugkomen. De voorzitter: Op dit moment geen steun. De heer Öztürk (Groep Kuzu/Öztürk): De nieuwe voorzitter van de SP komt uit Limburg. Ik zie dat er veel aandacht voor is van de SP in Limburg. Steun voor het verzoek. De heer Pieter Heerma (CDA): Ik zou op dit moment het liefst eerst een brief krijgen. Daarna kunnen we bekijken of we een debat gaan voeren. De heer Wassenberg (PvdD): Steun voor het verzoek. De heer Moors (VVD): Geen steun van de VVD-fractie. Mevrouw Yücel (PvdA): Steun voor een brief geen steun voor een debat. De voorzitter: Mevrouw Karabulut u hebt voldoende steun voor het houden van een interpellatiedebat. Een aantal Kamerleden heeft ook behoefte aan een brief over dit onderwerp. Ik zal het stenogram van dit gedeelte van de vergadering daarom doorgeleiden naar het kabinet. Ik zal verder het interpellatiedebat toevoegen aan de lijst van debatten en het gaan inplannen. Mevrouw Karabulut (SP): Zal dat morgen zijn?De voorzitter: Nee. Mevrouw Karabulut (SP): Maar wel voor het kerstreces neem ik aan. De voorzitter: Nee tenzij de Kamer daar expliciet een meerderheidsbesluit over neemt. Mevrouw Karabulut (SP): Gegeven de omstandigheden en de groeiende armoede en de kerst en de donkere dagen die er voor sommige mensen aankomen zou ik willen vragen of het mogelijk is dit debat in ieder geval voor het kerstreces in te plannen. Eerlijk gezegd meende ik dat in het Reglement van Orde staat dat interpellatiedebatten spoedig worden ingepland. Vandaar ook dat ik het niet expliciet heb verzocht. De voorzitter: De Kamer heeft afgesproken dat interpellatiedebatten en dertigledendebatten hetzelfde regime kennen. Dat betekent dat ze met de steun van 29 andere leden worden gepland en dat ze onder het regime van de dertigledendebatten vallen tenzij de Kamer daarover een ander besluit neemt. U verzoekt nu om het interpellatiedebat voor de kerst in te plannen. Mevrouw Karabulut (SP): Graag. De voorzitter: Dan vraag ik de Kamer of u daarvoor de steun krijgt van de Kamer. Mevrouw Voortman (GroenLinks): Als we nou een heel volle agenda zouden hebben deze week dan zou ik ook zeggen dat het niet kan maar laten we nou net een gat in de agenda hebben. Ik steun dus het verzoek van mevrouw Karabulut om dit interpellatiedebat morgenavond te houden. De voorzitter: Morgenavond inplannen. Mevrouw Yücel (PvdA): De armoede en de schuldenproblematiek zijn in Nederland echt serieuze problemen. Daarover mag geen misverstand bestaan maar mevrouw Karabulut vraagt nu een debat aan over voedselbanken en over de vraag of ze mogen bestaan of niet. Ik vind het ook heel erg dat ze blijkbaar nodig zijn maar ik volg haar niet als zij vraagt om daar plotseling binnen een week een debat over te houden. Dus geen steun.De voorzitter: Het is een interpellatiedebat naar aanleiding van uitspraken van de staatssecretaris. U geeft geen steun aan het verzoek. De heer De Graaf (PVV): Ik begrijp de haast die mevrouw Karabulut heeft. Het is bijna kerst. Misschien speelt die gedachte ook wel mee. Ik ga toch uit van het regime dat de Kamer zelf heeft afgesproken. Uiteraard geef ik wel steun aan het debat. De voorzitter: Dat is genoteerd. Ik zal het stenogram van dit gedeelte van de vergadering doorgeleiden naar het kabinet. Mevrouw Karabulut (SP): En zo snel als mogelijk is alstublieft. De voorzitter: Dat snap ik. Ik geef het woord aan mevrouw Bergkamp die een verzoek wil doen aan de Kamer. Mevrouw Bergkamp (D66): Voorzitter. Er ligt een vernietigend rapport van de Inspectie Jeugdzorg over het functioneren van Veilig Thuis; de organisatie die kindermishandeling in kaart moet brengen en hulp aan gezinnen in gang moet zetten. Maar wat blijkt? Tien van de tien onderzochte vestigingen schieten ernstig tekort in hun taken. Het kan niet zo zijn dat wij tegen kinderen die mishandeld zijn zeggen: sorry maar de organisatie die verantwoordelijk is voor de hulp kan je niet helpen. Vandaar mijn verzoek om zo spoedig mogelijk een debat te houden. Maar mijn voorkeur gaat ernaar uit om dit voor de kerst te doen of anders vrij snel na de kerst gezien de urgentie van deze problematiek. Mevrouw Agema (PVV): Steun. Het is schandalig. Alles zou er beter op worden maar dat is dus niet zo. Ik denk wel dat het debat in januari plaats kan vinden. Maar mocht de voorzitter nog een gaatje vinden dan van harte steun. Mevrouw Van der Burg (VVD): Het is een heel belangrijk onderwerp. Wij hebben vanmorgen in de procedurevergadering al een reactie van de staatssecretaris gevraagd. De inspectie doet nu onderzoeken. Er komt ook nog een onderzoek uit. Ik steun het verzoek om een debat maar dan graag in januari met alle stukken op tafel zodat wij gelijk meters kunnen maken. Ik heb een plan ingediend dat voor een deel hierop ziet. Dan kunnen wij een goed debat voeren. Ik heb er nog een disclaimer bij. Ik wil graag dat het debat in januari plenair gevoerd wordt. Als dat niet lukt gaat mijn voorkeur uit naar een snel debat. Misschien moeten wij het dan omzetten in een algemeen overleg.De voorzitter: Ik concludeer dat u steun geeft aan het verzoek om een plenair debat te houden maar u steunt niet dat dit nog voor de kerst wordt ingepland. Mevrouw Kooiman (SP): Natuurlijke steun voor dit ontzettend belangrijke onderwerp. Ik heb schriftelijke vragen hierover gesteld. Als er een brief komt wil ik heel graag dat de beantwoording daarvan daarin wordt meegenomen. Ik steun ook het verzoek om het snel te doen maar dat is gezien de ruimte op de agenda misschien wat lastig. Mevrouw Volp (PvdA): Steun voor een snel debat. Er zijn verbeterplannen door de Veilig Thuis-organisaties beloofd. Die zouden voor het eind van het jaar komen. Ik kan mij voorstellen dat wij die ook meenemen. Dus zo snel mogelijk een debat maar wel met alle informatie om het te kunnen voeren. De voorzitter: Maar niet voor de kerst. De heer Knops (CDA): Steun voor het verzoek. De voorzitter: Ook om het dan nog voor de kerst te doen? Mevrouw Bergkamp (D66): Even een puntje van orde dat u zal helpen. Dit verzoek doe ik mede namens het CDA. Ik ben vergeten om te zeggen dat ik dit ook doe namens mevrouw Keijzer. De heer Wassenberg (PvdD): Steun voor het verzoek en geen speciale voorkeur voor een datum noch in 2015 noch in 2016. Mevrouw Voortman (GroenLinks): Steun voor het verzoek en als het voor de kerst kan: prima. De voorzitter: Mevrouw Bergkamp u hebt de steun van de meerderheid van de Kamer voor het houden van een debat. Dat zal niet meer voor de kerst worden maar zodra alles binnen is gaan wij proberen om het in te plannen. Ik meen dat er ook een brief is gevraagd. Ik zal het stenogram van dit gedeelte van de vergadering doorgeleiden naar het kabinet met het verzoek om uitleg te geven of in te gaan op de cijfers die naar buiten zijn gekomen. Mevrouw Bergkamp (D66): Nog een kleine opmerking. Volgens mij is er een meerderheid om het debat in januari te houden. De voorkeur ging ernaar uit om het vrij snel na het kersreces te doen.De voorzitter: We gaan ons best doen zoals ik al zei. Mevrouw Bergkamp (D66): Dank u wel. De voorzitter: Ik wilde het woord geven aan mevrouw Van Tongeren van GroenLinks maar ik vermoed dat dat mevrouw Voortman wordt. Mevrouw Voortman (GroenLinks): Voorzitter. Mevrouw Van Tongeren is samen met een flink aantal collega's bij de klimaatconferentie in Parijs. Dat weerhoudt haar er niet van om de media hier ook in de gaten te houden. Zij wil daarom graag een debat met de minister van Economische Zaken over het bericht dat het gaswinningsbesluit een halfjaar wordt uitgesteld. Zij vraagt dit aan mede namens de fracties van het CDA D66 de ChristenUnie de SP en de Partij voor de Dieren. De heer Bosman (VVD): Het in de gaten houden van de media is belangrijk maar soms zijn er proefballonnen. Ik heb van de minister nog niets over een ander besluit vernomen. Ik vind het onverstandig om hierop te reageren. Ik verwacht binnenkort gewoon een brief van de minister nog voor de kerst. Volgens mij kunnen wij daar prima op reageren. Dus geen steun voor het debat. De heer Jan Vos (PvdA): Het is toch wel een beetje merkwaardig. De Telegraaf schrijft een berichtje dat gewoon niet klopt. Alle partijen zitten in Parijs op de klimaattop en sturen gewoon iemand op pad om een debat aan te vragen. De voorzitter: Mijnheer Vos mijnheer Vos. De heer Jan Vos (PvdA): Oké. Kort en goed: geen steun voor het debat. Het lijkt mij wel verstandig dat de minister vanmiddag even een briefje schrijft waarin hij aangeeft dat hij gewoon volgende week een besluit neemt. Dan is dat ook weer uit de wereld. Als wij hier op ieder bericht in De Telegraaf moeten reageren dan zijn we druk. De voorzitter: Ik neem aan dat u ook wilt dat de minister ingaat op dat berichtje in De Telegraaf. De heer Jan Vos (PvdA): Dat hoeft wat mij betreft niet. Het gaat mij erom dat de minister aangeeft dat hij nakomt wat hij altijd heeft toegezegd. Nogmaals ik vind het onverstandig om zo'n bericht in De Telegraaf ... Ik ken De Telegraaf als een krant die enedag dit schrijft en de andere dag dat. Hier heb ik niets mee. Het is een canard. De voorzitter: Dank u wel mijnheer Vos. Mevrouw Klever (PVV): Ik las in een andere krant dat het gaswinningsbesluit gewoon op 18 december naar de Kamer komt. Het lijkt mij het handigst om de minister te vragen om per ommegaande een briefje te sturen waarin hij bevestigt dat het gaswinningsbesluit gewoon zoals gepland in december naar de Kamer komt. De heer Bruins (ChristenUnie): Dit debat wordt mede namens de ChristenUnie aangevraagd. Wij willen graag een brief vooraf en daarvoor kunnen de vragen via de commissie worden geïnventariseerd. De voorzitter: Mevrouw Voortman u hebt niet de steun van een meerderheid van de Kamer. Er is wel behoefte aan een ophelderend briefje. Op dat punt zijn er tegengestelde verzoeken. Ik heb veel leden horen vragen om per omgaande dus zo snel mogelijk een reactie te sturen. Het verzoek van de ChristenUnie staat daar haaks op. Dat duurt veel langer. Ik kijk even naar de heer Bruins. Ik stel voor dat er via de commissie vragen worden gesteld. Wat het briefje betreft zal ik het stenogram doorgeleiden naar het kabinet om de minister per ommegaande de vragen te laten beantwoorden die snel beantwoord kunnen worden. Mevrouw Voortman (GroenLinks): Het lijkt mij een goed idee dat wij om opheldering in een brief vragen. Ik memoreer nog even dat wij ook nog een debat hebben staan naar aanleiding van de uitspraak van de Raad van State dat nog dit jaar gehouden moet worden. Ik vraag dan ook om die brief voor dat debat naar de Kamer te sturen. De voorzitter: Er was zelfs al sprake van dat die brief per omgaande naar de Kamer moest komen. Dat lijkt mij niet in tegenspraak met elkaar. Nogmaals ik heb het stenogram reeds doorgeleid naar het kabinet. Het woord is aan de heer De Graaf voor een verzoek aan de Kamer. De heer De Graaf (PVV): Voorzitter. Groot nieuws vanmorgen in de krant van wakker Nederland. Op dat bericht gaan wij wel hier bij de microfoon reageren zo zeg ik tegen de PvdA. O de heer Vos is al weg jammer. AOW'ers die graag op hun 65ste weer AOW willen krijgen hoop door een uitspraak van de rechter in Leeuwarden. Ook al is de overheid in beroep gegaan toch willen wij een debat met staatssecretaris Klijnsma want dit is echt grootnieuws. Het gaat hier niet om één persoon maar om duizenden misschien wel tienduizenden mensen en misschien wel honderdduizenden mensen. Ook al moet het hoger beroep nog plaatsvinden dit kan wel het einde betekenen van de bezuinigingen op de AOW. Dat is belangrijk genoeg om in ieder geval een reactie aan de staatssecretaris te vragen en om dat met de gehele Kamer te doen. Daarom het verzoek aan mijn gewaardeerde collega's om mij daarin te steunen. Mevrouw Karabulut (SP): Die reactie hebben wij gisteren in de procedurevergadering gevraagd. Natuurlijk ook steun voor een debat want dat heeft de heer De Graaf net aangevraagd begrijp ik. De AOW-leeftijd moet niet alleen omlaag maar er moet ook een oplossing komen voor het AOW-gat van al deze mensen. Mevrouw Ko(cid:0)er Kaya (D66): Eerst de reactie en daarna kijken wij weer verder. Vooralsnog geen steun. Mevrouw Vermeij (PvdA): Helaas was de heer De Graaf gisteren niet bij de procedurevergadering aanwezig. Daar hebben wij het over dit punt gehad en wij zijn het erover eens geworden dat wij graag een reactie van de regering willen. Wij willen ook weten of er nog een vervolg op deze zaak komt die inderdaad door één persoon tegen de SVB is aangespannen. De voorzitter: Geen steun voor het debat begrijp ik De heer Klein (Klein): Ik was niet bij de procedurevergadering maar ik heb die wel gevolgd want dat kan en dat gaat heel goed. Ik heb het goed bekeken. De uitspraak van de rechtbank geeft ook aanleiding om die goed te bestuderen. Eerst moeten wij de brief afwachten. Het lijkt mij handig om aan de hand daarvan de discussie aan te gaan. Het gaat met name om de vraag hoe je het AOW-gat daadwerkelijk kunt voorkomen. De voorzitter: Ik begrijp het. Steun voor het debat. De heer Klein (Klein): Nee steun voor de brief en op basis daarvan kan er een debat komen. De heer Dijkgraaf (SGP): Ik heb begrepen dat er hoger beroep is ingesteld. Daarmee is het onder de rechter en dan is het eigenlijk niet gebruikelijk om te debatteren tenzij er beleidsconsequenties op korte termijn zijn. Of dat de vraag is weet ik niet. Dat zal in de brief staan die al gevraagd is. Wij wachten die brief eerst af.Mevrouw Schut-Welkzijn (VVD): Ik sluit mij volledig aan bij de heer Dijkgraaf. De zaak is nu onder de rechter. Wij hebben het verzoek om een brief gesteund maar geen steun voor een debat. De heer Krol (50PLUS): Voorzitter u weet hoe belangrijk ik dit onderwerp vind. Ik wilde dit debat gisteren al aanvragen. Nu er inmiddels een hoger beroep is steun ik een snel debat maar ik zou toch eerst die brief willen afwachten. Mevrouw Voortman (GroenLinks): Ik sluit mij aan bij wat er gisteren is afgesproken in de procedurevergadering van de vaste commissie voor Sociale Zaken: eerst de brief en dan verder kijken. De voorzitter: Mijnheer De Graaf. De heer De Graaf (PVV): Uiteraard kende ik het verzoek van gisteren. Ik kies een andere weg. Helaas wordt die niet gesteund. De voorzitter: U vroeg ook om een brief en daarvan is gezegd dat deze er al komt. De heer De Graaf (PVV): Prima. De voorzitter: Het woord is aan de heer Geurts voor een rappel. De heer Geurts (CDA): Voorzitter. Ik heb een rappel op onbeantwoorde schriftelijke vragen over de overdracht van melkveefosfaatreferentie. De voorzitter: Die vragen zijn ingezonden op 17 november 2015. Ik zal het stenogram van dit gedeelte van de vergadering doorgeleiden naar het kabinet. Tijdens de regeling van werkzaamheden is verzocht om vandaag te stemmen. Het lijkt er nu op dat wij vanmiddag rond 15.00 uur gaan stemmen over de moties ingediend bij het VAO over de Wmo. De vergadering wordt van 14.28 uur tot 15.02 uur geschorst.