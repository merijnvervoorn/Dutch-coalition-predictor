5 Vragenuur Vragen van het lid Van Bemmel aan de minister van Infrastructuur en Milieu over het bericht "Klonen van auto's neemt hoge vlucht". De heer Van Bemmel (PVV): Voorzitter. Wij lazen in De Telegraaf van zaterdag over een explosie van gekloonde – lees gekopieerde – gestolen auto's. Spraken wij vijf jaar geleden over slechts enkele gevallen namelijk twee nu gaat het maar liefst over 311 ontdekte gevallen. Ik heb in dit verband een nare mededeling voor de minister: volgens de Stichting Aanpak Voertuigcriminaliteit betreft dit nog maar het topje van de ijsberg. In oktober wees de PVV al op een levendige kloonen omkatpraktijk als gevolg van de domme EU-richtlijnen. In het debat een paar weken geleden noemde ik een kenteken op een EU-wrak of in het Verenigd Koninkrijk zelfs op een kanariepiet of een bankstel al een "foutje bedankt"; afschuwelijk. Gelukkig zijn er wat aanscherpingen doorgevoerd door onze aangenomen moties. Dit artikel gaat echter over gewoonweg brutaal gekopieerde auto's; gekopieerde gestolen auto's dus. Je rijdt in je auto maar ergens anders rijdt er nog iemand in een identieke auto. Dat is goed geregeld voor die andere persoon in de gekloonde auto. Jij krijgt alle bonnen en – dit zal geen verrassing zijn – justitie gaat achter jou aan en niet achter de crimineel. Wat gaat de minister eraan doen om dit te voorkomen? Ik wil in dit verband weer eens een interessant PVVideetje te lanceren. Ik dacht namelijk aan een website waarop je kunt zien of de auto die je koopt ook daadwerkelijk uitgeschreven is. Nu brak echter mijn klomp. Dit systeem is er namelijk al gewoon. Uit dat systeem valt gewoon af te lezen of de aangeboden auto daadwerkelijk is uitgeschreven. Minister heet dat systeem niet EUCARIS? Waarom wordt dit systeem niet gebruikt om deze vorm van diefstal de nek om te draaien? Gebruikt Nederland dit systeem al consequent? Minister Schultz van Haegen-Maas Geesteranus: Voorzitter. Ik ken die specifieke website niet. De heer Van Bemmel zegt zelf dat wij die al hebben. Hij heeft dit dus nagekeken. Ik ken natuurlijk wel de problematiek met de gekloonde auto's. Ik weet ook wat wij op dit moment aan het doen zijn om de problematiek terug te brengen want het is natuurlijk een ernstig probleem als je te goeder trouw met je auto rijdt en iemand met een gekloonde auto jou vervolgens met allerlei bonnen opzadelt. Wij zijn ermee bezig om een code op het overschrijvingsbewijs te maken. Verder wordt er gewerkt aan een creditcardversie van het kentekenbewijs met een chip. Uiteindelijk zullen wij er daarmee voor zorgen dat het een stuk complexer zo niet onmogelijk wordt om te klonen. Ik weet dat er inderdaad een mogelijkheid is om te zien of je auto uitgeschreven is. Als je een auto koopt is die op dat moment echter nog niet uitgeschreven want de koop moet dan nog plaatsvinden. Hij moet daarna nog uitgeschreven worden. Dat is van belang. Zodra je eengekloonde auto koopt weet je dat pas nadat de koop zich voltrokken heeft. Het is natuurlijk de vraag of mensen op een parkeerplaats een auto van iemand moeten kopen van wie ze alleen het 06-nummer kennen. Dat is echter een andere discussie. De heer Van Bemmel (PVV): De minister geeft aan dat de auto uitgeschreven moet zijn. Bij het voorbeeld in het Telegraafartikel ging het om een garage. Die had een auto op voorraad die ingekocht was. Blijkbaar was echter niet gecheckt of er nog mensen rondreden in een identieke auto. Ik heb nog een vraag over het EUCARIS-systeem. Heb ik het bij het rechte eind dat enkele EU-landen zoals Polen maar – geloof het of niet – ook Frankrijk gewoon te laks zijn om dit systeem te gebruiken? De minister zei dat zij het systeem niet kende maar wij moeten hieraan meedoen. Dit is een vorm van economische samenwerking die eindelijk eens een keer wel profijt kan opleveren. Het is dus te gek dat dit niet gebeurt. Nogmaals als dit het geval zou zijn en het systeem zou werken denkt de minister dan dat dit systeem deze diefstal de nek zou omdraaien of niet? Het lijkt mij een behoorlijk waterdicht systeem. Ik vraag mij ook af waarom het in zijn algemeenheid zo is dat nu nooit eens iemand voorstelt om de boel aan elkaar te koppelen ondanks de hoeveelheid aan systemen zoals BSN wegenbelasting en het zojuist genoemde EUCARIS-systeem. Wij leven eind 2011. Waar zitten wij met onze hoofden? Op deze manier lopen wij eigenlijk altijd een eind achter de criminelen aan. Minister wordt het niet eens tijd om hiermee een voorsprong te nemen? Minister Schultz van Haegen-Maas Geesteranus: U moet twee dingen uit elkaar halen. Ik heb een briefje gekregen dat EUCARIS voor buitenlandse auto's is en niet voor binnenlandse auto's. Als u meer informatie daarover wilt hebben kan ik u die doen toekomen: door wie wordt het gebruikt door wie wordt het gevuld en waarom. Belangrijker is welke maatregelen wij in Nederland nemen om klonen te voorkomen. Hoe kunnen wij voorkomen dat iemand van uw auto een kloon maakt en die ofwel zelf gebruikt ofwel verkoopt aan een ander? Ik heb aangegeven dat ik ervoor zal zorgen dat bij overschrijven op kenteken extra wordt gecontroleerd met een code op het overschrijvingsbewijs. Dat geeft zekerheid over de echtheid van de documenten. Ik zal ervoor zorgen dat die "creditcard" met chip er komt. Dat betekent een veel hoger beveiligingsniveau. En ik zal ervoor zorgen dat de nieuwe documenten centraal worden aangemaakt zodat diefstal van blanco documenten wat in het verleden ook gebeurde nagenoeg onmogelijk is. Daarmee zorg je er in ieder geval voor dat je niet zomaar de gegevens van een ander kunt overnemen. Iemand in een ander land kan dat wel doen maar dan is het de verantwoordelijkheid van de koper dat hij niet van een dubieus persoon een auto op een parkeerplaats probeert aan te schaffen. De heer Van Bemmel (PVV): Helemaal gerustgesteld ben ik niet zeker niet omdat de minister even een briefje moest krijgen over het systeem. Nogmaals mensen die in het buitenland gaan rijden worden niet automatisch gepakt als wij dit niet gaan doen. Mocht dit echt het topje van een ijsberg zijn zal dit dan niet enorm uitwerken op onze autoverzekeringspremies? Zijn er wel eens berekeningen van gemaakt? Stel dat het over duizenden gevallen gaat hoeveel betaalt de consu-Schultz van Haegen-Maas Geesteranus ment dan hierdoor gewoon te veel voor zijn autoverzekering? Minister Schultz van Haegen-Maas Geesteranus: Het gaat niet over duizenden gevallen. In de afgelopen jaren is er geen groei geweest maar is het aantal ongeveer stabiel gebleven op 250 tot 300 auto's. In 2011 zal het waarschijnlijk wat lager uitpakken ook omdat wij er een aantal politieacties op hebben gezet inclusief het oppakken van een aantal bendes die dit doen. Althans dat heeft mijn collega Opstelten gedaan. Wij werken er zowel aan de strafrechtelijke kant als aan de preventieve kant aan. Ik ken inderdaad niet al onze websites uit het hoofd. Daarom zei ik al dat als u er nog nadere informatie over wenst ik die altijd kan geven. EUCARIS wordt gebruikt voor het uitschrijven van buitenlandse auto's zodat je kunt nagaan hoe het daar zit. Voor de Nederlandse auto weten wij allemaal hoe het werkt. Je koopt iets van een ander en je regelt samen de overschrijving. Op die manier wordt het dan vormgegeven. De voorzitter: Ik zie geen vervolgvragen en dank de minister.