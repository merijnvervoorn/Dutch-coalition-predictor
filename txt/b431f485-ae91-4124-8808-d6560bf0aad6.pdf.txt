26 Stemmingen moties Berichtenservice eMates Aan de orde zijn de stemmingen over moties ingediend bij het tweeminutendebat Berichtenservice eMates te weten: - de motie-Ellian over het gebruik van eMates in de ebi te Vught per direct en definitief stoppen (24587 nr. 835); - de motie-Ellian over het gebruik van eMates stoppen bij alle gedetineerden die op de GVM-lijst staan en in alle terroristenafdelingen (24587 nr. 836); - de motie-Markuszower over gedetineerden voortaan uitsluitend per handgeschreven brief laten communiceren met de buitenwereld (24587 nr. 837); - de motie-Van Nispen over zo snel als verantwoord mogelijk weer een vorm van digitale berichtenservice opstarten voor gedetineerden (24587 nr. 838); - de motie-Van Nispen over een mogelijkheid om het aantal berichten te beperken dat gedetineerden kunnen versturen (24587 nr. 839); - de motie-Knops/Ellian over onderzoeken in hoeverre artificial intelligence kan worden ingezet om berichtenverkeer met gedetineerden te controleren op signalen van VCHD (24587 nr. 840). (Zie vergadering van 2 juni 2022.) De voorzitter: De motie-Markuszower (24587 nr. 837) is in die zin gewijzigd dat zij thans luidt: Motie De Kamer gehoord de beraadslaging constaterende dat de in- en uitgaande post van gedetineerden waaronder die van gevaarlijke criminelen en terroristen niet standaard wordt gecontroleerd; overwegende dat het algemeen bekend is dat criminelen hun criminele gedrag voortzetten vanuit de gevangenis; verzoekt de regering gedetineerden voortaan niet meer digitaal maar uitsluitend en zeer gelimiteerd per handgeschreven brief te laten communiceren met de buitenwereld en iedere in- en uitgaande brief van gedetineerden te controleren behoudens de vertrouwelijke communicatie tussen advocaten en cliënten en gaat over tot de orde van de dag. Zij krijgt nr. 841 was nr. 837 (24587). Ik stel vast dat wij hier nu over kunnen stemmen. In stemming komt de motie-Ellian (24587 nr. 835).De voorzitter: Ik constateer dat de leden van de fracties van GroenLinks DENK Fractie Den Haan de PvdA Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ellian (24587 nr. 836). De voorzitter: Ik constateer dat de leden van de fracties van GroenLinks Volt DENK Fractie Den Haan de PvdA Lid Gündoğan Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. Mevrouw Gündoğan. Mevrouw Gündoğan (Lid Gündoğan): Bij de vorige motie de motie-Ellian (24587 nr. 835) ben ik vergeten mijn hand op te steken dus ik had graag vóór willen stemmen. De voorzitter: Dank u wel. We zullen dit opnemen in de Handelingen. In stemming komt de gewijzigde motie-Markuszower (24587 nr. 841 was nr. 837). De voorzitter: Ik constateer dat de leden van de fracties van de SGP JA21 de PVV en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen (24587 nr. 838). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Gündoğan D66 Lid Omtzigt de ChristenUnie BBB en FVD voor deze motie hebben gestemd en de overige fracties ertegen zodat ... Volgens mij kunnen we deze uitslag niet vaststellen. Ik doe deze stemming nog een keer. Ik denk dat er hetzelfde uit komt maar we proberen het nog een keer. In stemming komt de motie-Van Nispen (24587 nr. 838). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Gündoğan D66 Lid Omtzigt de ChristenUnie BBB en FVD voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld.Wij zullen op een ander moment hoofdelijk over deze motie stemmen. We kunnen dat ook nu doen. Ik kijk dus even naar de indiener van de motie de heer Van Nispen. Doen we dat later of nu? Later. Op verzoek van de heer Van Nispen stel ik voor zijn motie (24587 nr. 838) aan te houden. Daartoe wordt besloten. De voorzitter: We gaan op een later moment hoofdelijk stemmen over deze motie. In stemming komt de motie-Van Nispen (24587 nr. 839). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Lid Gündoğan D66 Lid Omtzigt BBB JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Knops/Ellian (24587 nr. 840). De voorzitter: Ik constateer dat de leden van de fracties van GroenLinks Volt DENK Fractie Den Haan de PvdA Lid Gündoğan D66 Lid Omtzigt de ChristenUnie de VVD de SGP het CDA BBB JA21 en Groep Van Haga voor deze motie hebben gestemd en de leden van de overige fracties ertegen zodat zij is aangenomen.