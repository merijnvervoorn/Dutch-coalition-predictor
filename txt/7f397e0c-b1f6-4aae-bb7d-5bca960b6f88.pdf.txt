6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Vestering (21501-32 nr. 1296) de aangehouden motie-Van Esch c.s. (31409 nr. 315) en de aangehouden motie-Van Raan (35570-XII nr. 53). Dan geef ik eerst even het woord aan de heer Kuzu dan aan mevrouw Kuiken en dan aan mevrouw Belhaj. De heer Kuzu (DENK): Voorzitter dank. Bij de stemmingen onder nummer 24 over de ontwikkelingen rondom het coronavirus staat de motie op stuk nr. 1323 die gewijzigd was en daarna nog eens gewijzigd werd. Die wil ik aanhouden om haar nogmaals te wijzigen en volgende week in stemming te brengen. De voorzitter: Kijk we verheugen ons erop. Dat gaan we zo doen. Mevrouw Kuiken PvdA. Mevrouw Kuiken (PvdA): Ik dacht: misschien zijn we niet meer aan het poetsen. Dus ik was even aan het kijken. Voorzitter. Ik wil bij de stemmingen onder 24 over het debat over het coronavirus de motie op stuk nr. 1308 over het gratis verstrekken van mond-neusmaskers voor mantelzorgers graag intrekken omdat het kabinet vanochtend een brief heeft gestuurd waarin staat dat het deze motie gaat uitvoeren. Daarmee is die overbodig geworden. Aangezien de motie-Kuiken (25295 nr. 1308) is ingetrokken maakt zij geen onderwerp van behandeling meer uit. Dank u wel. Dan mevrouw Belhaj D66. Mevrouw Belhaj (D66): De motie van mevrouw Kuiken was die op stuk nr. 1308. Ik wil verzoeken bij de stemmingen onder 24 over moties ingediend bij het debat over het coronavirus et cetera de motie-Paternotte c.s. op stuk nr. 1302 (25295) over het aanbieden van een vaccinatievoorziening op Schiphol aan te houden. De voorzitter: Op verzoek van de heer Paternotte stel ik voor zijn motie (25295 nr. 1302) aan te houden. Daartoe wordt besloten.De voorzitter: Dank u wel. Dan gaan we stemmen.