12 Stemmingen motie Uitfaseren aftrek wegens geen of geringe eigenwoningschuld Aan de orde is de stemming over een motie ingediend bij de behandeling van het wetsvoorstel Wijziging van de Wet inkomstenbelasting 2001 tot het geleidelijk uitfaseren van de aftrek wegens geen of geringe eigenwoningschuld te weten: - de motie-Snels over het monitoren van onvoorziene gevolgen (34819 nr. 15). De voorzitter: De motie-Snels (34819 nr. 15) is in die zin gewijzigd dat zij thans luidt: Motie De Kamer gehoord de beraadslaging overwegende dat er veel inzicht is geboden in de koopkrachteffecten van de afschaffing van de wet-Hillen; overwegende dat het desondanks van belang is oog te houden voor eventuele onvoorziene en onwenselijke consequenties voor specifieke groepen mensen die nu niet worden voorzien; verzoekt de regering nauwlettend te monitoren of er alsnog onvoorziene of onwenselijke consequenties voor specifieke groepen mensen optreden; verzoekt de regering voorts bij onverhoopte constatering van dergelijke consequenties de Kamer daarover te rapporteren en daarbij aan te geven hoe deze worden opgelost en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 15 (34819). Ik stel vast dat wij hier nu over kunnen stemmen. In stemming komt de gewijzigde motie-Snels (34819 nr. 17 was nr. 15). De voorzitter: Ik constateer dat deze gewijzigde motie met algemene stemmen is aangenomen. Dan gaan we terug naar de amendementen en het wetsvoorstel.