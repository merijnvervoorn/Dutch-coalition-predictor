11 Stemmingen Tegengaan huwelijksdwang Aan de orde is de stemming in verband met het wetsvoorstel Wijziging van Boek 1 en Boek 10 van het Burgerlijk Wetboek betreffende de huwelijksleeftijd de huwelijksbeletselen de nietigverklaring van een huwelijk en de erkenning van in het buitenland gesloten huwelijken (Wet tegengaan huwelijksdwang) (33488). (Zie vergadering van 20 maart 2014.) In stemming komt het amendement-Segers (stuk nr. 12). De voorzitter: Ik constateer dat de aanwezige leden van de fracties van Bontes de SGP en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. Ik geef gelegenheid tot het afleggen van een stemverklaring vooraf. De heer Segers (ChristenUnie): Voorzitter. Een huwelijk dat in vrijheid is gesloten kan iets prachtigs zijn maar zodra er dwang manipulatie of geweld aan te pas komt kan het ook een hel worden. De ChristenUnie steunt daarom van harte de doelstelling van het wetsvoorstel tegen huwelijksdwang maar in het debat heeft zij aangegeven dat het wetsvoorstel op twee onderdelen verre van perfect is. Helaas is op een onderdeel zojuist mijn amendement verworpen. Daarmee beoog ik een uitzondering te maken voor minderjarige moeders die willen trouwen. Een ander onderdeel van het wetsvoorstel heeft betrekking op de vereiste verklaring voor het neef-nichthuwelijk. Voor de ChristenUnie-fractie is de relatie met dwang nog onvoldoende onderbouwd en tegelijkertijd zou een vrije keuze voor alle huwelijken moeten gelden niet alleen voor neefnichthuwelijken. Daarom wenst de ChristenUnie-fractie geacht te worden tegengestemd te hebben tegen onderdelen van de wet. Het gaat om de onderdelen C D en I van artikel I. Bij de finale afweging kun je alleen maar voor of tegen zijn en gezien het belang van het doel van de wet stemmen wij uiteindelijk voor. In stemming komt het gewijzigde amendement-Van Oosten/Rebel (stuk nr. 8) tot het invoegen van artikel IVa. De voorzitter: Ik constateer dat de aanwezige leden van de fracties van de PVV Van Vliet Bontes de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor dit gewijzigde amendement hebben gestemd zodat het is aangenomen.In stemming komt het wetsvoorstel zoals op onderdelen gewijzigd door de aanneming van het gewijzigde amendement-Van Oosten/Rebel (stuk nr. 8). De voorzitter: Ik constateer dat de aanwezige leden van de fracties van de PVV Van Vliet Bontes de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor dit wetsvoorstel hebben gestemd zodat het is aangenomen.