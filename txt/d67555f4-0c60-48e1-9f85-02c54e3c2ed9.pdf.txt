52 Eurogroep/Ecofin-Raad van 11 en 12 juli 2022 Aan de orde is het tweeminutendebat Eurogroep/EcofinRaad van 11 en 12 juli 2022 (CD d.d. 07/07). De voorzitter: Aan de orde is het tweeminutendebat Eurogroep/EcofinRaad van 11 en 12 juli 2022. Het commissiedebat vond plaats op 7 juli. Dat is vandaag; we zijn er bijtijds bij. Een hartelijk woord van welkom aan de minister van Financiën. Fijn dat u bij ons bent. We hebben vijf sprekers van de zijde van de Kamer. De eerste is de heer Tony van Dijck. Hij spreekt zoals iedereen twee minuten. Het woord is aan hem. De heer Tony van Dijck (PVV): Voorzitter dank u wel. Ik heb drie moties. Motie De Kamer gehoord de beraadslaging constaterende dat Kroatië een overheidsschuld heeft van 753% bbp; overwegende dat Nederland 15 miljard euro aan extra kapitaal moet inleggen bij het ESM als gevolg van de toetreding van Kroatië tot de eurozone; verzoekt de regering niet in te stemmen met een toetreding van Kroatië tot de eurozone en gaat over tot de orde van de dag. De voorzitter: Deze motie is voorgesteld door het lid Tony van Dijck. Zij krijgt nr. 1870 (21501-07). Motie De Kamer gehoord de beraadslaging overwegende dat Nederland voornemens is om honderden miljoenen euro's aan begrotingssteun aan Oekraïne over te maken of hiervoor garant te staan; overwegende dat Nederland zich op dit moment in een koopkrachtcrisis bevindt waarbij meer dan een miljoen Nederlandse gezinnen hun rekeningen niet meer kunnen betalen; verzoekt de regering geen geld meer naar Oekraïne over te maken of hiervoor garant te staanen gaat over tot de orde van de dag. De voorzitter: Deze motie is voorgesteld door het lid Tony van Dijck. Zij krijgt nr. 1871 (21501-07). De heer Tony van Dijck (PVV): De derde motie. Motie De Kamer gehoord de beraadslaging constaterende dat de ECB een antifragmentatie-instrument wil oprichten om gericht Italiaanse staatsobligaties op te kopen om te voorkomen dat de spreads nog verder oplopen; overwegende dat dit instrument monetaire financiering is en daarmee in strijd met het mandaat van de ECB en het EU-Verdrag; verzoekt de regering een duidelijk signaal af te geven dat dit instrument door Nederland niet wordt getolereerd en gaat over tot de orde van de dag. De voorzitter: Deze motie is voorgesteld door het lid Tony van Dijck. Zij krijgt nr. 1872 (21501-07). Prima. Dan de heer Heinen van de VVD. De heer Heinen (VVD): Voorzitter. Twee moties. Motie De Kamer gehoord de beraadslaging constaterende dat de Europese Centrale Bank een nieuw fragmentatie-instrument heeft aangekondigd om gericht schulden op te kopen van landen met een hoge staatsschuld met als doel renteverschillen tussen eurolanden te verkleinen; overwegende dat het bewaken van prijsstabiliteit het primaire doel van de ECB is en niet het verkleinen van renteverschillen tussen eurolanden; overwegende dat het Hof van Justitie van de Europese Unie eerdere programma's toelaatbaar achtte zolang deze in de ogen van het Hof gericht waren op prijsstabiliteit in de eurozone niet gericht waren op de financieringsbehoeftevan specifieke landen en niet het verbod op monetaire financiering omzeilden; overwegende dat er reële zorgen zijn dat het nieuw aangekondigde instrument niet aan deze juridische eisen voldoet; constaterende dat de ECB reeds crisisinstrumenten tot zijn beschikking heeft waaronder het OMT-programma dat samen met het Europese Stabiliteitsmechanisme onder strikte voorwaarde van hervormingen ingezet kan worden voor probleemlanden; spreekt uit dat een fragmentatie-instrument gericht op het verkleinen van renteverschillen tussen eurolanden zeer onwenselijk is en op gespannen voet staat met het mandaat van de ECB en het verbod op monetaire financiering; verzoekt de regering in de eurogroep met gelijkgezinde landen in sterke bewoordingen kenbaar te maken dat op geen enkele wijze het verdragsrechtelijke mandaat en verbod op monetaire financiering door de ECB geschonden mag worden en gezond begrotingsbeleid voorop moet blijven staan en gaat over tot de orde van de dag. De voorzitter: Deze motie is voorgesteld door het lid Heinen. Zij krijgt nr. 1873 (21501-07). Er is een korte vraag van de heer Van Weyenberg. De heer Van Weyenberg (D66): Ik snap uw tijdsdruk voorzitter. Wat ik zelf lastig vind bij het beoordelen van deze motie is het volgende. U heeft het over "het instrument" maar ik heb nog geen publicatie van het instrument gezien. Hoewel ik dingen als "geen monetaire financiering" en het verdrag respecteer en vanzelfsprekend steun weet ik nog niet of het instrument daaraan voldoet want ik ken het nog niet. Dat vind ik wel lastig. Hoe ziet u dat? De heer Heinen (VVD): Een goede vraag. Ik heb het over het aangekondigde instrument. Anders moet ik zeggen: een instrument dat gericht is op het verkleinen van verschillen. Als ik u met die kleine aanpassing kan overtuigen pas ik de motie nog aan. Voorzitter dan de tweede motie. Motie De Kamer gehoord de beraadslaging constaterende dat er in Europees verband wordt gewerkt aan een digitale euro waarbij vroegtijdig al ontwerpkeuzes worden gemaakt;overwegende dat het onwenselijk is dat een digitale euro programmeerbaar wordt waarbij bijvoorbeeld vervaldata of bestedingsdoelen kunnen worden toegevoegd; overwegende dat de kamer zich eerder met de motieAlkaya/Heinen heeft uitgesproken voor een digitale euro waarbij anonieme betalingen mogelijk moeten zijn; verzoekt de regering in aanvulling op deze voorwaarde zich in Europa tevens in te zetten voor een neutrale toegankelijke digitale euro die niet programmeerbaar is en gaat over tot de orde van de dag. De voorzitter: Deze motie is voorgesteld door de leden Heinen en Alkaya. Zij krijgt nr. 1874 (21501-07). De heer Heinen (VVD): Dank u wel. De voorzitter: Prima dank u wel. Dan de heer Eppink van de fractie van JA21. De heer Eppink (JA21): Voorzitter. Een motie. Motie De Kamer gehoord de beraadslaging overwegende dat de Europese Commissie investeringen in kernenergie als duurzaam in de groene taxonomie heeft aangemerkt; overwegende dat de meerderheid van het Europees Parlement kernenergie het groene label gaf; overwegende dat de deur is geopend voor grotere investeringen in kernenergie; verzoekt de regering de middelen al dan niet uit het coronaherstelfonds voor kernenergie open te stellen en ook bedrijven en beleggers aan te sporen tot meer investeringen in deze groene energie en gaat over tot de orde van de dag. De voorzitter: Deze motie is voorgesteld door het lid Eppink. Zij krijgt nr. 1875 (21501-07). Dank u wel. De heer Alkaya van de SP. Hij is tevens de laatste spreker van de zijde van de Kamer.De heer Alkaya (SP): Voorzitter dank u wel. Ik houd het heel kort. Ik sluit me kortheidshalve aan bij de kritiek die onder andere door de VVD en de PVV is geuit op het aangekondigde instrument van de Europese Centrale Bank. Ik ben benieuwd wat het kabinet te zeggen heeft over die moties. Tot slot noem ik de digitale euro. Ik sta natuurlijk onder de motie van de VVD over programmeerbaarheid. Ik heb nog één vraag aan het kabinet. Allereerst dank voor de toezegging om coalitievorming te doen over de eerder aangenomen motie over anonimiteit. Vanzelfsprekend ga ik ervan uit dat als deze motie over programmeerbaarheid wordt aangenomen we ook toewerken naar een coalitie in Europees verband om programmeerbaarheid van de digitale euro te voorkomen en dat dit ook wordt betrokken bij de toegezegde brief over het krachtenveld. De voorzitter: Prima. Tot zover de termijn van de Kamer. Ik schors een paar minuten en dan gaan we luisteren naar de minister. De vergadering wordt enkele ogenblikken geschorst. De voorzitter: Het woord is aan de minister. Minister Kaag: Dank meneer de voorzitter. We hebben vanochtend een heel goed debat gehad. Ik heb ook genoten van het debat tussen de Kamerleden onderling. Ik zal nu mijn appreciatie geven van de moties. De motie op stuk nr. 1870 van de heer Van Dijck. Zoals de heer Van Dijck vanochtend ook heeft gehoord voldoet Kroatië aan de vooraf gestelde criteria en eisen. Op basis daarvan ontraad ik deze motie. De motie op stuk nr. 1871 van de heer Van Dijck. Oekraïne verdient onze politieke humanitaire en militaire steun. Ook verdient Oekraïne onze steun qua liquiditeit of voor de mogelijke wederopbouw wanneer dat gepast is. Ik ontraad daarom ook deze motie. De motie op stuk nr. 1872. We kennen het instrument simpelweg nog niet. Er wordt veel over geschreven maar niet op basis van feiten of details. Het instrument moet nog worden gepresenteerd. Op basis daarvan ontraad ik deze motie. Over de motie op stuk nr. 1873 zeg ik het volgende richting de heer Heinen. We hebben daar vanochtend ook heel goed over kunnen wisselen. U heeft gehoord dat het kabinet altijd blijft onderstrepen dat de ECB onafhankelijk is. Maar we zijn natuurlijk ook helder — dat zijn alle lidstaten; de ECB zelf ook — voor wat betreft het verbod op monetaire financiering. In de context van een kleine woordelijke aanpassing of de verduidelijking die de heer Heinen heeft gegeven in het debat met de heer Van Weyenberg kan ik deze motie volgens mij oordeel Kamer geven.De motie op stuk nr. 1874. Ik denk dat het heel belangrijk is om de digitale euro niet programmeerbaar te maken. De motie ondersteunt het kabinetsbeleid. Ik heb het ook eerder benoemd in de brief. Ik begrijp de motie zo dat het niet de bedoeling is dat de overheid of de Centrale Bank allerlei restricties in een digitale euro kan bouwen zoals tijdslimieten of bestedingsdoelen. Dan denken we natuurlijk ook aan privacy en andere aspecten. Ik vind dat het mogelijk moet zijn dat je bijvoorbeeld als gebruiker automatische betalingen moet kunnen uitvoeren met een digitale euro. Het gaat echter om de programmeerbaarheid door anderen. Er zijn natuurlijk ook bestaande manieren van betalingen. Als ik de motie zo kan invullen dan geef ik de motie natuurlijk ook oordeel Kamer. Het is een heel belangrijke motie. De voorzitter: Dat wordt bevestigd door de leden. Minister Kaag: De motie op stuk nr. 1875 is van de heer Eppink. Meneer Eppink u weet dat in het Herstel- en Veerkrachtplan dat morgen formeel wordt ingediend een introductie van kernenergie niet meer mogelijk is. Maar het kabinet heeft de bouw van twee kerncentrales al in het coalitieakkoord staan. Daar wordt ook hard aan gewerkt door mijn collega de minister voor Klimaat en Energie. Het is natuurlijk ook zo dat er andere middelen beschikbaar zijn. Dat indachtig beschouw ik dit als ondersteuning van het beleid. Richting de heer Eppink kan ik de motie echter ook oordeel Kamer geven. Er wordt al werk van gemaakt door het kabinet. De voorzitter: U kunt haar ook overnemen. Minister Kaag: Ik gun de heer Eppink zijn motie. Ik geef de motie oordeel Kamer. De voorzitter: Dat is heel coulant op het randje van het parlementaire jaar. Tot zover. De beraadslaging wordt gesloten. De voorzitter: Vanavond laat gaan we stemmen over de moties. We wensen de minister een prettig reces toe. Ik schors enkele minuten. De vergadering wordt van 19.26 uur tot 19.30 uur geschorst.