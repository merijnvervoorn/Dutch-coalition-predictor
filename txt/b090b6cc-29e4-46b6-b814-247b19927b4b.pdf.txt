7 Stemmingen moties Informele Europese Raad d.d. 17 juni 2024 Stemmingen moties Informele Europese Raad d.d. 17 juni 2024 Aan de orde zijn de stemmingen over moties ingediend bij het tweeminutendebat Informele Europese Raad d.d. 17 juni 2024 te weten: - de motie-Van Baarle/Piri over bij de aankomende informele Raad oproepen tot het spoedig treffen van daadkrachtige Europese sancties tegen Israël (21501-20 nr. 2089); - de motie-Van Baarle over de afdeling economie en handel van de ambassade in Tel Aviv sluiten en andere landen oproepen dit ook te doen (21501-20 nr. 2090); - de motie-Paternotte/Piri over bij de goedkeuring van de volgende voorzitter van de Europese Commissie steun voor voortzetting van de Green Deal en steun aan Oekraïne als voorwaarden stellen (21501-20 nr. 2091); - de motie-Piri/Paternotte over in de onderhandelingen over het programma van de nieuwe Europese Commissie de bescherming van democratie en rechtsstaat in Europa als prioriteit behouden (21501-20 nr. 2092); - de motie-Piri/Paternotte over in de Europese Raad pleiten voor onderzoek naar buitenlandse inmenging in de Europese Parlementsverkiezingen (21501-20 nr. 2093). (Zie vergadering van 12 juni 2024.) In stemming komt de motie-Van Baarle/Piri (21501-20 nr. 2089). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Baarle (21501-20 nr. 2090). De voorzitter: Ik constateer dat de leden van de fracties van de SP de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Paternotte/Piri (21501-20 nr. 2091). De voorzitter: Ik constateer dat de leden van de fracties van GroenLinksPvdA de PvdD Volt D66 de VVD de ChristenUnie en het CDA voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Piri/Paternotte (21501-20 nr. 2092). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVDde ChristenUnie en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Piri/Paternotte (21501-20 nr. 2093). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. Tot zover de stemmingen. De vergadering wordt enkele ogenblikken geschorst.