21 Stemmingen moties Marktwerking en mededinging Aan de orde zijn de stemmingen over moties ingediend bij het VAO Marktwerking en mededinging te weten: - de motie-Alkaya/Moorlag over initiatieven die de mensenrechten bevorderen (24036 nr. 420); - de motie-Alkaya/Moorlag over de onlinemarkt voor aan huis bezorgde maaltijden (24036 nr. 421); - de motie-Van den Berg/Pieter Heerma over aandacht voor arbeidsvoorwaarden bij aanbestedingen (24036 nr. 423); - de motie-Van den Berg/Ronnes over het aanbestedingsgedrag van overheden (24036 nr. 424); - de motie-Paternotte over de informatieverstrekking aan zzp'ers (24036 nr. 425); - de motie-Moorlag over belemmeringen ten gevolge van mededingingsregels (24036 nr. 426); - de motie-Wörsdörfer over nationale koppen bij de implementatie van Europese regelgeving (24036 nr. 427). (Zie vergadering van 22 februari 2018.) De voorzitter: Ik geef gelegenheid tot het afleggen van een stemverklaring vooraf. De heer Bruins (ChristenUnie): Voorzitter. In het regeerakkoord zijn belangrijke afspraken gemaakt over samenwerking in de keten om duurzaamheid te bevorderen. Nederlandse bedrijven zijn duurzame koplopers maar om eerlijke prijzen voor eerlijke producten te bereiken is samenwerking in de productieketen nodig. De motie op stuk nr. 426 vraagt om belemmeringen in de mededingingsregels zo veel mogelijk weg te nemen. Juist dit is opgenomen in het regeerakkoord. Het kabinet komt nog met een uitwerking. Daarmee is de motie overbodig en zullen wij ertegen stemmen. De motie op stuk nr. 420 vraagt om naast duurzaamheid ook mensenrechten te betrekken bij het wetsvoorstel over het algemeen verbindend verklaren van duurzaamheidsinitiatieven. Bedrijven die deelnemen aan de SER-convenanten over mensenrechten in de keten zouden ook baat kunnen hebben bij deze wet bijvoorbeeld voor het produceren van kleding zonder dwangarbeid en kinderarbeid. Het wetsvoorstel is echter nog in voorbereiding. De staatssecretaris heeft aangegeven dat het een vernieuwend wetsvoorstel wordt en dat nog niet alle effecten helder zijn. Wij stemmen daarom op dit moment tegen de motie in afwachting van de uitwerking van het wetsvoorstel. De voorzitter: Dank u wel.In stemming komt de motie-Alkaya/Moorlag (24036 nr. 420). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Alkaya/Moorlag (24036 nr. 421). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze motie hebben gestemd en de leden van de fractie van FvD ertegen zodat zij is aangenomen. In stemming komt de motie-Van den Berg/Pieter Heerma (24036 nr. 423). De voorzitter: Ik constateer dat deze motie met algemene stemmen is aangenomen. In stemming komt de motie-Van den Berg/Ronnes (24036 nr. 424). De voorzitter: Ik constateer dat deze motie met algemene stemmen is aangenomen. In stemming komt de motie-Paternotte (24036 nr. 425). De voorzitter: Ik constateer dat deze motie met algemene stemmen is aangenomen. In stemming komt de motie-Moorlag (24036 nr. 426). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wörsdörfer (24036 nr. 427). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de PvdD ertegen zodat zij is aangenomen.