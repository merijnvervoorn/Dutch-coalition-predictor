4 Stemmingen moties Europese top 1718 december 2015 Aan de orde zijn de stemmingen over moties ingediend bij het debat over de Europese top van 17-18 december 2015 te weten: - de motie-Verhoeven over het oprichten van een Europese grens- en kustwacht (34166 nr. 34); - de motie-Fritsma/Wilders over de macht om de eigen grenzen te bewaken (21501-20 nr. 1067); - de motie-Voordewind c.s. over geen onomkeerbare stappen bij de overdracht van bevoegdheden (21501-20 nr. 1068); - de motie-Omtzigt/Keijzer over informatie vooraf over de plannen voor verdeling van vluchtelingen (21501-20 nr. 1070). (Zie vergadering van 15 december 2015.) De voorzitter: De motie-Verhoeven (34166 nr. 34) is in die zin gewijzigd dat zij thans is ondertekend door de leden Verhoeven en Sjoerdsma. Naar mij blijkt wordt de indiening ervan voldoende ondersteund. Zij krijgt nr. 41 was nr. 34 (34166). De voorzitter: De motie-Omtzigt/Keijzer (21501-20 nr. 1070) is in die zin gewijzigd dat zij thans luidt: Motie De Kamer gehoord de beraadslaging constaterende dat op Europees niveau gesproken wordt over een toelatingsschema van in Turkije verblijvende vluchtelingen; overwegende dat niet helder is wat de status is van deze mogelijke afspraken en gestelde voorwaarden ten aanzien van de herverdeling over de Europese lidstaten van deze vluchtelingen vanuit Turkije en in het vervolg daarop ook vanuit Libanon en Jordanië; verzoekt de regering voordat ingestemd wordt met Europese plannen over vluchtelingen de Kamer daarover te informeren inclusief de daarmee gepaard gaande (financiële) consequenties en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 1071 was nr. 1070 (21501-20). Ik stel vast dat wij nu over deze gewijzigde moties kunnen stemmen. Ik geef gelegenheid tot het afleggen van een stemverklaring vooraf. Mevrouw Gesthuizen (SP): Voorzitter. De gewijzigde motie van de leden Verhoeven en Sjoerdsma heeft een heel sympathiek dictum over het redden van mensen door de reddingscapaciteit uit te breiden. Toch is mij gisteren tijdens het debat gebleken dat het oprichten van een Europese grens- en kustwacht zou kunnen neerkomen — al heeft de premier daar onvoldoende duidelijkheid over kunnen geven — op een behoorlijke overdracht van bevoegdheden naar de Europese Commissie. Daarom zal de SP-fractie tegen deze motie stemmen hoe sympathiek het dictum van de motie ook is. In stemming komt de gewijzigde motie-Verhoeven/Sjoerdsma (34166 nr. 41 was nr. 34). De voorzitter: Ik constateer dat de aanwezige leden van de fracties van het CDA Klein de Groep Kuzu/Öztürk D66 en GroenLinks voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Fritsma/Wilders (21501-20 nr. 1067). De voorzitter: Ik constateer dat de aanwezige leden van de fracties van de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voordewind c.s. (21501-20 nr. 1068). De voorzitter: Ik constateer dat de aanwezige leden van de fracties van de SP de PvdD de PvdA 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Omtzigt/Keijzer (21501-20 nr. 1071 was nr. 1070). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers Klein de VVD de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezigeleden van de fractie van de Groep Kuzu/Öztürk ertegen zodat zij is aangenomen.