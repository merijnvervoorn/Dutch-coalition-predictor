17 Stemming motie Vreemdelingen- en asielbeleid Stemming motie Vreemdelingen- en asielbeleid Aan de orde is de stemming over een aangehouden motie ingediend bij het tweeminutendebat Vreemdelingen- en asielbeleid te weten: - de motie-Eerdmans over 1 november 2032 als einddatum van de opvang van asielzoekers in het voormalige hotel in Albergen juridisch bindend maken in de bestuursovereenkomst tussen de gemeente Tubbergen en het COA (19637 nr. 3278). (Zie vergadering van 25 september 2024.) De voorzitter: Er is een stemverklaring van mevrouw Rajkowski van de fractie van de VVD. Het woord is aan haar. Mevrouw Rajkowski (VVD): Dank voorzitter. De bewoners van Albergen vragen om duidelijkheid en om een betrouwbare overheid die haar afspraken nakomt. Dat verdienen ze ook. Daarom snap ik de onrust die is ontstaan. Maar ze verdienen ook het eerlijke verhaal. Dat is dat het nu niet aan de Tweede Kamer is maar dat het onder de rechter ligt. Daarom heb ik de indiener ook gevraagd om de motie aan te houden. Daarom heeft de minister de motie ook ontraden. Wij zullen tegen stemmen. In stemming komt de motie-Eerdmans (19637 nr. 3278). De voorzitter: Ik constateer dat de leden van de fracties van NSC de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is verworpen.