13 Stemmingen Meerderheid van stemmen Aan de orde zijn de stemmingen over het Voorstel van rijkswet van het lid Van der Staaij houdende verklaring dat er grond bestaat een voorstel in overweging te nemen tot verandering in de Grondwet strekkende tot invoering van het vereiste van een meerderheid van twee derden van het aantal uitgebrachte stemmen in de Staten-Generaal voor de goedkeuring van verdragen betreffende de Europese Unie (30874(R1818)). (Zie vergadering van 9 september 2015.) In stemming komt het amendement-Pechtold (stuk nr. 8 II). De voorzitter: Ik constateer dat de aanwezige leden van de fracties van Klein de Groep Kuzu/Öztürk D66 GroenLinks en de PvdA met uitzondering van het lid Monasch voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 8 voorkomende amendementen als verworpen kunnen worden beschouwd. In stemming komt het wetsvoorstel. De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de ChristenUnie de SGP de VVD de Groep Kuzu/Öztürk Houwers Van Vliet 50PLUS het lid Monasch van de PvdA de PvdD en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. Ik verzoek de initiatiefnemer van het wetsvoorstel de heer Van der Staaij om de verdediging van het wetsvoorstel in de Eerste Kamer ter hand te nemen. De heer Van der Staaij (SGP): Mevrouw de voorzitter. Ik ben heel graag bereid om dit wetsvoorstel ook in de Eerste Kamer te verdedigen. Ik weet mij daarin ook gesteund door het voormalige LPF-Kamerlid Mat Herben die ooit het voortouw heeft genomen voor dit wetsvoorstel. Ik wil hem vandaag ook graag met ere genoemd hebben. De voorzitter: Dit is een voorbeeld van "de aanhouder wint" want het initiatiefwetsvoorstel heeft heel lang in de Kamer gelegen. Gefeliciteerd en sterkte met de verdediging in de Eerste Kamer. De stemmingen over de Wijzigingswet financiële markten zijn komen te vervallen.