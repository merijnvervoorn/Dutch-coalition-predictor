19 Stemmingen Geneesmiddelenbeleid Aan de orde zijn de stemmingen over moties ingediend bij het VAO Geneesmiddelenbeleid te weten: - de motie-Van Gerven/Van den Berg over een revolverend fonds voor niet-commercieel academisch onderzoek (29477 nr. 630); - de motie-Van Gerven over een acceptabele prijs voor geneesmiddelen afdwingen (29477 nr. 631); - de motie-Veldman over de ervaringen met het pay-forperformancemodel (29477 nr. 632); - de motie-Veldman over het voor kleine bedrijven aantrekkelijk maken om een geneesmiddel te ontwikkelen (29477 nr. 633); - de motie-Ellemeet over in gesprek blijven met GGD's over de doelgroep die in aanmerking komt voor PrEP (29477 nr. 634); - de motie-Dik-Faber over bevorderen dat het Meldpunt geneesmiddelentekorten en -defecten alle leveringsonderbrekingen publiceert op zijn website (29477 nr. 635). (Zie vergadering van 4 december 2019.) De voorzitter: De motie-Van Gerven (29477 nr. 631) is in die zin gewijzigd dat zij thans luidt: Motie De Kamer gehoord de beraadslaging constaterende dat fabrikant Lupin voor het middel mexiletine een registratie als weesgeneesmiddel aangevraagd heeft bij het European Medicines Agency (EMA) en zo tien jaar marktexclusiviteit heeft verkregen terwijl er geen nieuwe investeringen ten grondslag liggen aan het geregistreerde middel; constaterende dat dergelijk misbruik van marktexclusiviteit de toegankelijkheid en betaalbaarheid van geneesmiddelen in gevaar brengt; spreekt uit dat al het mogelijke moet worden gedaan om een acceptabele prijs af te dwingen onder andere door het uitvoeren van een kosteneffectiviteitsstudie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 637 was nr. 631 (29477). Ik stel vast dat wij hier nu over kunnen stemmen.In stemming komt de motie-Van Gerven/Van den Berg (29477 nr. 630). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Gerven (29477 nr. 637 was nr. 631). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Veldman (29477 nr. 632). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Veldman (29477 nr. 633). De voorzitter: Ik constateer dat deze motie met algemene stemmen is aangenomen. In stemming komt de motie-Ellemeet (29477 nr. 634). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Dik-Faber (29477 nr. 635). De voorzitter: Ik constateer dat deze motie met algemene stemmen is aangenomen.