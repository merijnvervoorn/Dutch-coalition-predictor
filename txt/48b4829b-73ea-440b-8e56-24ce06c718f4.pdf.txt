8 Regeling van werkzaamheden De voorzitter: Ik stel voor toe te voegen aan de agenda van de Kamer: - het debat over het burgerinitiatief "Abortus is geen misdaad" (36326 nr. 1); - het tweeminutendebat Landbouw- en Visserijraad van 20 maart 2023 (21501-32 nr. 1517) met als eerste spreker het lid Vestering van de Partij voor de Dieren; - het tweeminutendebat Herziening Richtlijn Luchtkwaliteit (36246 nr. 6) met als eerste spreker het lid Van Esch van de Partij voor de Dieren. Ik deel aan de Kamer mee dat de fractie van JA21 bij de stemming van 21 maart jongstleden over de motie-Van Baarle/Dekker-Abdulaziz (30950 nr. 331) geacht wenst te worden tegen deze motie te hebben gestemd. Ik deel aan de Kamer mee dat de vaste commissie voor Sociale Zaken en Werkgelegenheid tot haar ondervoorzitter heeft gekozen het lid Van Beukering-Huijbregts. Ik deel mee dat het dertigledendebat over het bericht dat Nederland 41 Nederlandse IS-vrouwen en kinderen uit SyriÃ« wil ophalen is komen te vervallen. Overeenkomstig de voorstellen van de voorzitter wordt besloten. De voorzitter: Daarmee zijn we aan het einde gekomen van deze regeling van werkzaamheden. Ik schors de vergadering voor een enkel moment en dan gaan we straks weer verder met het debat over de wijziging van de Mediawet. De vergadering wordt van 15.15 uur tot 15.22 uur geschorst.