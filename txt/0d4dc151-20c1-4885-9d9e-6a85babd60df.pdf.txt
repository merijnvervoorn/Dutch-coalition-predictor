25 Stemmingen moties Klimaat en Energie Stemmingen moties Klimaat en Energie Aan de orde zijn de stemmingen over moties ingediend bij het tweeminutendebat Klimaat en Energie te weten: - de motie-Postma/Erkens over in de SDE++ openstaande bedragen verrekenen met voorschotten die projecten in de toekomst ontvangen of anders terugvorderen (32813 nr. 1376); - de motie-Vermeer over een voorstel voor standaardisering van plaatsing en brandveiligheid van thuisbatterijen en een plan voor het stimuleren van het gebruik van thuisbatterijen (32813 nr. 1377); - de motie-Kröger over de SDE++-methodiek zodanig herzien dat technieken waarbij fossiele energie nog steeds de bron is pas in laatste instantie gehonoreerd worden (32813 nr. 1379); - de motie-Erkens over het faciliteren van pilotprojecten in de SMR-programma-aanpak en het realiseren van minimaal één pilotproject voor 2030 (32813 nr. 1380); - de motie-Teunissen/Postma over de import van houtige biomassa uit het buitenland sterk ontmoedigen en geen nieuwe subsidies hiervoor verstrekken (32813 nr. 1381). (Zie vergadering van 18 april 2024.) De voorzitter: De motie-Vermeer (32813 nr. 1377) is in die zin gewijzigd dat zij thans luidt: Motie De Kamer gehoord de beraadslaging constaterende dat Nederland internationaal achterblijft bij het plaatsen van thuisbatterijen; constaterende dat thuisbatterijen de overbelasting van de netten door aanlevering van te veel zonne-energie tegen kunnen gaan door die op te slaan; overwegende dat er nog onvoldoende regulering en standaardisering zijn voor thuisbatterijen waarbij het gaat over plaatsing in het huis en brandpreventie; overwegende dat het stimuleren van thuisbatterijen wenselijk is maar de terugverdientijd nog lang is en de regeling om btw terug te ontvangen complex is; verzoekt de regering om met een voorstel te komen waarbij de plaatsing en de brandveiligheid aangaande thuisbatterijen nader gestandaardiseerd worden; verzoekt de regering om met een plan te komen om het gebruik van thuisbatterijen te bevorderen en in gesprek tetreden met de sector over hoe kostendaling mogelijk is en de Kamer hiervan op de hoogte te houden en gaat over tot de orde van de dag. Zij krijgt nr. 1382 was nr. 1377 (32813). Ik stel vast dat wij hier nu over kunnen stemmen. In stemming komt de motie-Postma/Erkens (32813 nr. 1376). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Vermeer (32813 nr. 1382 was nr. 1377). De voorzitter: Ik constateer dat de leden van de fracties van de SP DENK Volt NSC de VVD de ChristenUnie en BBB voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Kröger (32813 nr. 1379). De voorzitter: Ik constateer dat de leden van de fracties van de SP GroenLinks-PvdA de PvdD DENK en Volt voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Erkens (32813 nr. 1380). De voorzitter: Ik constateer dat de leden van de fracties van DENK Volt D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Teunissen/Postma (32813 nr. 1381). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. Mevrouw Teunissen. Mevrouw Teunissen (PvdD): De motie op stuk nr. 1381 is zojuist door de Kamer aangenomen. Die was ontraden door het kabinet dus ik ontvang graag in de eerste week na het meireces een brief. De voorzitter:Heel goed. Ik zal het stenogram van dit deel van de vergadering doorgeleiden naar het kabinet.