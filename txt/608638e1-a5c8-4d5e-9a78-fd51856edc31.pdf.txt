20 Stemming Voorstel van wet van de leden Van den Bosch en Van der Molen inzake het voorzitterschap van raads- staten- en eilandsraadscommissies Aan de orde is de stemming in verband met het Voorstel van wet van de leden Van den Bosch en Van der Molen tot wijziging van de Gemeentewet de Provinciewet en de Wet openbare lichamen Bonaire Sint Eustatius en Saba in verband met het laten vervallen van het verplicht voorzitterschap door raadsleden statenleden en eilandsraadsleden van raads- staten- en eilandsraadscommissies (35397). (Zie vergadering van 29 oktober 2020.) In stemming komt het wetsvoorstel. De voorzitter: Ik constateer dat de leden van de fracties van de PvdA Krol GroenLinks 50PLUS Van Kooten-Arissen DENK D66 de VVD de SGP het CDA de ChristenUnie FvD en Van Haga voor dit voorstel hebben gestemd en de leden van de overige fracties ertegen zodat het is aangenomen. Meneer Van den Bosch zijn de initiatiefnemers bereid de verdediging van het wetsvoorstel in de Eerste Kamer op zich te nemen? Even nadenken? De heer Van den Bosch mede namens de heer Van der Molen. De heer Van den Bosch (VVD): Voorzitter. Ik was al aan het opspringen voordat u begon. Maar ik dank de Kamer dat ze het vertrouwen heeft gegeven om de Gemeentewet te veranderen. Dat is een mooi punt voor de gemeenten. De heer Van der Molen en ik zijn allebei bereid om hopelijk zo snel mogelijk in de Eerste Kamer dit wetsvoorstel te verdedigen. De voorzitter: Dank u wel. Ik wens u daarbij heel veel succes.