6 Regeling van werkzaamheden (stemmingen) De voorzitter: Dan is nu aan de orde een korte regeling van werkzaamheden vóór de stemmingen. Ik stel voor zo dadelijk ook te stemmen over de aangehouden motie-Peters/Palland (35213 nr. 36). Daartoe wordt besloten. De voorzitter: Ik geef nu eerst het woord aan de heer Bruins dan aan de heer Van Meenen en daarna aan mevrouw Van Esch of iemand anders van de Partij voor de Dieren. De heer Bruins. De heer Bruins (ChristenUnie): Voorzitter. Het verzoek is om de stemmingen over de punten 3 en 4 over de Fiscale verzamelwet 2021 op de stemmingslijst een weekje uit te stellen. De voorzitter: Heeft iemand daar bezwaar tegen? Nee? Dan gaan we daar niet over stemmen. De heer Van Meenen. De heer Van Meenen (D66): Voorzitter. Hetzelfde verzoek voor de punten 5 en 6 over de Wet Zerodays Afwegingsproces omdat de initiatiefnemer nog met een nota van wijziging komt. De voorzitter: Dan is dat ook ... Het gaat snel vandaag met de stemmingen denk ik. De heer Van Raan namens de Partij voor de Dieren. De heer Van Raan (PvdD): Voorzitter. De motie op stuk nr. 602 (25295) onder punt 8 de stemmingen over moties ingediend bij het debat over de ontwikkelingen rondom het coronavirus willen wij graag aanhouden. De voorzitter: Op verzoek van mevrouw Van Esch stel ik voor haar motie (25295 nr. 602) aan te houden. Daartoe wordt besloten. De heer Van Raan (PvdD): Dank u wel. De voorzitter: Dan gaan we nu naar de stemmingslijst. We beginnen dus bij agendapunt 7.