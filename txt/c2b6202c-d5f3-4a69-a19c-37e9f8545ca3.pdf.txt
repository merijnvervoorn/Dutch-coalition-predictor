22 Stemming motie EU-Klimaatdoel 2040 Stemming motie EU-Klimaatdoel 2040 Aan de orde is de stemming over een aangehouden motie ingediend bij het tweeminutendebat EU-Klimaatdoel 2040 te weten: - de motie-Teunissen over zich in Europees verband inzetten om biomassaverbranding niet langer aan te merken als duurzame energiebron (31793 nr. 260). (Zie vergadering van 21 maart 2024.) De voorzitter: De motie-Teunissen (31793 nr. 260) is in die zin gewijzigd dat zij thans luidt: Motie De Kamer gehoord de beraadslaging constaterende dat onderzoek van het Environmental Investigation Agency in 2022 vaststelde dat vrachtwagens met boomstammen gekapt in Natura 2000-gebieden en andere natuurreservaten hun oogst rechtstreeks afleveren bij fabrikanten van houtpellets in vier Europese landen; overwegende dat Nederland de grootste importeur is van biomassa in de EU en dat niet gegarandeerd kan worden dat alle houtige biomassa die wordt ge√Ømporteerd op een duurzame manier wordt geproduceerd; constaterende dat het RIVM al in 2018 waarschuwde voor gezondheidsschade door energieproductie op basis van houtige biomassa; overwegende dat uit de klimaatraadpleging blijkt dat het overgrote deel van de Nederlandse burgers tegen het importeren van houtige biomassa uit het buitenland is; verzoekt de regering zich in Europees verband in te zetten om houtige biomassaverbranding niet langer aan te merken als duurzame energiebron en gaat over tot de orde van de dag. Zij krijgt nr. 270 was nr. 260 (31793). Ik stel vast dat wij hier nu over kunnen stemmen. In stemming komt de gewijzigde motie-Teunissen (31793 nr. 270 was nr. 260). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 NSC JA21 FVD en de PVV voor deze gewijzigde motie hebben gestemd en deleden van de overige fracties ertegen zodat zij is aangenomen.