7 Regeling van werkzaamheden (stemmingen) De voorzitter: Dan is nu aan de orde een korte regeling van werkzaamheden voordat we gaan stemmen. Ik stel voor zo dadelijk ook te stemmen over het wetsvoorstel Wijziging van de Beginselenwetten de Wet justitiÃ«le en strafvorderlijke gegevens de Wet politiegegevens en enkele andere wetten in verband met het vervoer het medisch klachtrecht en wijzigingen van technische aard (33844) en over de aangehouden motie-Ouwehand/Van Raan (32813 nr. 276) en de aangehouden motie-Raemakers (31322 nr. 383). Daartoe wordt besloten. De voorzitter: Ik zie de heer Van Meenen staan. De heer Van Meenen (D66): Voorzitter. Ik wil graag onder punt 13 van de stemmingslijst de stemmingen over moties ingediend bij het VAO Toegankelijkheid en kansengelijkheid binnen het hoger onderwijs mijn motie op stuk nr. 711 (31288) aanhouden. De voorzitter: Op verzoek van de heer Van Meenen stel ik voor zijn motie (31288 nr. 711) aan te houden. Daartoe wordt besloten. De voorzitter: De heer Gijs van Dijk. De heer Gijs van Dijk (PvdA): Voorzitter. Ik wil graag onder punt 7 van de stemmingslijst de stemmingen over moties ingediend bij het VAO Arbeidsmarktbeleid mijn motie op stuk nr. 887 (29544) aanhouden. De voorzitter: Op verzoek van de heer Gijs van Dijk stel ik voor zijn motie (29544 nr. 887) aan te houden. Daartoe wordt besloten. De voorzitter: De heer Kerstens.De heer Kerstens (PvdA): Dag voorzitter. Ik zou graag onder punt 16 van de stemmingslijst de stemmingen over moties ingediend bij het VAO Verpleeghuiszorg mijn motie op stuk nr. 383 (31765) aanhouden. De voorzitter: Op verzoek van de heer Kerstens stel ik voor zijn motie (31765 nr. 383) aan te houden. Daartoe wordt besloten. De voorzitter: Dan gaan we nu stemmen.