13 Stemmingen moties Beperken emissies van kooldioxide door werkgebonden personenmobiliteit Aan de orde zijn de stemmingen over moties ingediend bij het tweeminutendebat Besluit activiteiten leefomgeving en het Omgevingsbesluit in verband met het beperken van emissies van kooldioxide door werkgebonden personenmobiliteit te weten: - de motie-Koerhuis/Van Ginneken over elektriciteitstarieven op laadpalen en langs snelwegen ook zichtbaar laten zijn (33118 nr. 251); - de motie-Kröger over zakelijk vliegen meenemen in de rapportageverplichting (33118 nr. 252); - de motie-Kröger over een emissiegrenswaarde voor woon-werkverkeer (33118 nr. 253). (Zie vergadering van 6 april 2023.) In stemming komt de motie-Koerhuis/Van Ginneken (33118 nr. 251). De voorzitter: Ik constateer dat deze motie met algemene stemmen is aangenomen. In stemming komt de motie-Kröger (33118 nr. 252). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kröger (33118 nr. 253). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD en Lid Gündoğan voor deze motie hebben gestemd en de leden van de overige fracties ertegen zodat zij is verworpen.