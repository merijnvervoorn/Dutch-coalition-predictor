22 Stemming motie Georganiseerde criminaliteit Aan de orde is de stemming over een aangehouden motie ingediend bij het VAO Georganiseerde criminaliteit te weten: - de motie-Berndsen-Jansen/Kooiman over het adequaat versterken van de recherche (29911 nr. 112). (Zie vergadering van 2 juli 2015.) De voorzitter: De motie-Berndsen-Jansen/Kooiman (29911 nr. 112) is in die zin gewijzigd dat zij thans is ondertekend door de leden Berndsen-Jansen Kooiman en Oskam en luidt: Motie De Kamer gehoord de beraadslaging constaterende dat de aanpak van georganiseerde criminaliteit een van de prioriteiten in de Veiligheidsagenda 20152018 is; overwegende dat er onvoldoende specialistische recherchecapaciteit is om de georganiseerde criminaliteit effectief aan te pakken; verzoekt de regering op korte termijn actie te ondernemen om de recherche kwantitatief en kwalitatief adequaat te versterken en ervoor te zorgen dat deze rechercheurs een executieve status krijgen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 117 was nr. 112 (29911). Ik stel vast dat wij hier nu over kunnen stemmen. In stemming komt de gewijzigde motie-Berndsen-Jansen c.s. (29911 nr. 117 was nr. 112). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de Groep Kuzu/Öztürk Van Vliet 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.