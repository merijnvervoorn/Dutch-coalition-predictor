18 Stemmingen Vierde anti-witwasrichtlijn Aan de orde zijn de stemmingen in verband met het wetsvoorstel Implementatiewet vierde anti-witwasrichtlijn (34808). (Zie vergadering van 21 februari 2018.) De voorzitter: Ik zie dat de heer Paternotte het woord wil. De heer Paternotte (D66): Ik zou graag de motie-Paternotte/Van der Lee (34808 nr. 10) aanhouden. De voorzitter: Ok√© dat is bij het volgende punt. Op verzoek van de heer Paternotte stel ik voor zijn motie (34808 nr. 10) aan te houden. Daartoe wordt besloten. In stemming komt het gewijzigde amendement-Van der Linde/Leijten (stuk nr. 12). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor dit gewijzigde amendement hebben gestemd en de leden van de fractie van FvD ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het gewijzigde amendement-Van der Linde/Leijten (stuk nr. 12). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor dit wetsvoorstel hebben gestemd en de leden van de fractie van de PVV ertegen zodat het is aangenomen.