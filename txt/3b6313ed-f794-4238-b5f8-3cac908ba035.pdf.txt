6 Stemmingen overige moties Burgerdoden bij Nederlandse luchtaanval in Irak Aan de orde zijn de stemmingen over moties ingediend bij het debat over de burgerdoden bij een Nederlandse luchtaanval in Irak in 2015 te weten: - de motie-Karabulut over meer transparantie over burgerslachtoffers door wapeninzet (27925 nr. 665); - de motie-Kerstens over een standaardcompensatie voor de burgerslachtoffers (27925 nr. 666); - de motie-Öztürk over ontheffing van de voormalige minister van Defensie uit haar VN-functie (27925 nr. 667); - de motie-Belhaj/Voordewind over een vrijwillige schadevergoeding voor de nabestaanden (27925 nr. 668); - de motie-Belhaj over maximale transparantie over burgerslachtoffers bij luchtaanvallen (27925 nr. 669). (Zie vergadering van 5 november 2019.) De voorzitter: Aangezien de motie-Kerstens (27925 nr. 666) is ingetrokken maakt zij geen onderwerp van behandeling meer uit. De voorzitter: De motie-Belhaj/Voordewind (27925 nr. 668) is in die zin gewijzigd dat zij thans luidt: Motie De Kamer gehoord de beraadslaging constaterende dat er burgerslachtoffers te betreuren zijn als direct gevolg van Nederlandse wapeninzet; verzoekt de regering om binnen de begroting van Defensie middelen vrij te maken voor vrijwillige schadevergoeding richting de nabestaanden en de gemeenschappen in kwestie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 671 was nr. 668 (27925). Ik stel vast dat wij hier nu over kunnen stemmen. In stemming komt de motie-Karabulut (27925 nr. 665).De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Öztürk (27925 nr. 667). De voorzitter: Ik constateer dat de leden van de fracties van de SP de PvdD DENK Van Kooten-Arissen en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Belhaj/Voordewind (27925 nr. 671 was nr. 668). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Belhaj (27925 nr. 669). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen.