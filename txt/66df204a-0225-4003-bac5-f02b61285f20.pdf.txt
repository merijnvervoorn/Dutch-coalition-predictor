18 Stemming motie Zorgnorm SAR-helikopters en SAR-verbeterprogramma Aan de orde is de stemming over een motie ingediend bij het tweeminutendebat Zorgnorm SAR-helikopters en SARverbeterprogramma te weten: - de motie-Hagen over een specifieke regeling voor werken rusttijden bij Search and Rescue (30490 nr. 37). (Zie vergadering van 27 mei 2021.) In stemming komt de motie-Hagen (30490 nr. 37). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie de VVD de SGP het CDA BBB JA21 FVD Groep Van Haga en de PVV voor deze motie hebben gestemd zodat zij is aangenomen. Mevrouw Belhaj. Mevrouw Belhaj (D66): Voorzitter. Het gebeurt weleens dat moties niet worden aangenomen maar soms kan je dat gewoon niet geloven dus ik dacht: ik check het maar even. Het gaat over de motie op stuk nr. 190 (32761) onder agendapunt 11 over het debat over het bericht dat het leger informatie verzamelt over de Nederlandse samenleving. Het ging mij net iets te snel. De voorzitter: Wilt u het nog één keer herhalen? Dan wordt het hier even snel opgezocht. Mevrouw Belhaj (D66): De motie-Kuzu/Belhaj (32761 nr. 190) onder 11. De voorzitter: Die is niet aangenomen maar verworpen. Ja die is verworpen. U kon het al niet geloven maar het klopt: ze is niet aangenomen. Dan gaan we naar de stemmingen onder 14.