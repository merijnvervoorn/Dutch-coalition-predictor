15 Stemmingen Wet Huis voor klokkenluiders Aan de orde is de stemming in verband met het Voorstel van wet van de leden Van Raak Fokke Schouw Voortman Segers Ouwehand en Klein houdende de oprichting van een Huis voor klokkenluiders (Wet Huis voor klokkenluiders)(33258). (Zie vergadering van 11 december 2013.) In stemming komt het gewijzigde amendement-Litjens (stuk nr. 25 I). De voorzitter: Ik constateer dat de aanwezige leden van de fracties van de PVV Bontes de SGP en de VVD voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 25 voorkomende gewijzigde amendementen als verworpen kunnen worden beschouwd. In stemming komt het amendement-Bisschop c.s. (stuk nr. 27 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement de overige op stuk nr. 27 voorkomende amendementen als aangenomen kunnen worden beschouwd. In stemming komt het amendement-Litjens (stuk nr. 21 I). De voorzitter: Ik constateer dat de aanwezige leden van de fracties van het CDA en de VVD voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 21 voorkomende amendement als verworpen kan worden beschouwd. Ik geef gelegenheid tot het afleggen van stemverklaringen vooraf. De heer Litjens (VVD): Voorzitter. De VVD-fractie vindt het belangrijk dat de positie van klokkenluiders wordt verbeterd. Daarom onderschrijven wij de doelstelling van het wetsvoorstel Huis voor klokkenluiders. Door het onderbrengen van het Huis voor klokkenluiders bij de Nationale ombudsman wordt echter de reikwijdte van de Ombudsman verbreed tot de private sector.De VVD-fractie is van mening hierin ondersteund door het advies van de minister van Binnenlandse Zaken dat dit in strijd is met de Grondwet. De VVD-fractie heeft geprobeerd dit probleem weg te nemen met het amendement op stuk nr. 25 waarmee slechts de publieke sector bij de Ombudsman wordt ondergebracht. Voor de private sector ligt namelijk een andere oplossing voor de hand. Nu dit amendement is verworpen is dit wetsvoorstel in strijd met de Grondwet en zal de VVD-fractie tegen het voorstel stemmen. Mevrouw Van Toorenburg (CDA): Voorzitter. Wij stemmen zo dadelijk over een zeer sympathiek wetsvoorstel waarin de positie van de klokkenluiders wordt versterkt. Ook de CDA-fractie onderschrijft het doel en het belang hiervan. Ook wij geloven dat een wettelijke regeling nodig is. Wij vinden wel dat het Huis voor klokkenluiders ook moet gaan over de private sector maar dan kan het niet vallen onder de Ombudsman zo heeft ook de regering aangegeven. Zij deed dit vrij stellig door te zeggen dat het wetsvoorstel zoals het nu voorligt in strijd is met de Grondwet. Omdat wij echt oprecht bang zijn dat hiermee dit wetsvoorstel niet door de Eerste Kamer zal komen zullen wij tegen dit wetsvoorstel stemmen maar onze verantwoordelijkheid vasthouden om te kijken of dit niet toch via een zbo kan worden vormgegeven. De heer Bisschop (SGP): Voorzitter. De SGP hecht zeer aan een goede positionering en bescherming van klokkenluiders. Dat is ook de reden geweest dat wij volop hebben deelgenomen aan de debatten over dit initiatiefvoorstel waarvoor wij de initiatiefnemers oprechte waardering en lof hebben toegezwaaid. Het is ook de reden geweest dat wij met een amendement zijn gekomen. Echter er blijven wat haken en ogen aan dit wetsvoorstel kleven met name van constitutionele aard. Er zijn wat bewoordingen gebruikt die ik niet helemaal namens de SGP tot de mijne maak maar de samenvoeging van de private en de publieke sector het samen onderbrengen niet bij een zbo maar bij de Ombudsman levert voor ons toch staatsrechtelijk gezien een te grote hobbel op. Dat is de reden dat wij tegen dit wetsvoorstel zullen stemmen zonder overigens maar iets in mindering brengen op de waardering die wij voor dit initiatiefvoorstel hebben. In stemming komt het wetsvoorstel zoals op onderdelen gewijzigd door de aanneming van de amendementen-Bisschop c.s. (stuk nrs. 27 I tot en met III). De voorzitter: Ik constateer dat de aanwezige leden van de fracties van de PVV Bontes de ChristenUnie 50PLUS D66 GroenLinks de PvdA de PvdD en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. (Geroffel op de bankjes) Mag ik de initiatiefnemers vragen of zij bereid zijn de verdediging van dit wetsvoorstel in de Eerste Kamer op zich te nemen? Ik zie dat de heer Van Raak de mede-indieners feliciteert. Mijnheer Van Raak mag ik u voordat u de heleKamer de hand hebt geschud vragen of u dat wilt doen? Met deze ondertekening moet het toch geen verbazing wekken zou ik denken. De heer Van Raak (SP): Ik heb even kort overleg moeten voeren omdat de voorzitter met een verzoek komt! Mevrouw Fokke de heer Schouw de heer Segers mevrouw Voortman mevrouw Ouwehand de heer Klein en ikzelf zijn graag bereid om deze wet namens de Tweede Kamer te verdedigen in de Eerste Kamer. De voorzitter: Ik wens u daarbij heel veel succes. (Geroffel op de bankjes)