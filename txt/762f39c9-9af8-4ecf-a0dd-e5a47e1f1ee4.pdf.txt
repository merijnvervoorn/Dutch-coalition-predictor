16 Stemmingen moties Spoor Aan de orde zijn de stemmingen over moties ingediend bij het VAO Spoor te weten: - de motie-Dik-Faber c.s. over varianten schrappen voor de goederenroutering met spoorbogen bij Bathmen (29984 nr. 448); - de motie-Van Tongeren/Van Veldhoven over gevaarlijke stoffen bij voorkeur op de Betuweroute vervoeren (29984 nr. 449); - de motie-Van Tongeren over het aantal gele informatieborden op stations (29984 nr. 450); - de motie-Van Tongeren/Van Veldhoven over laadpalen voor mobiele dragers (29984 nr. 451); - de motie-Smaling over het concreet uitwerken van een scenario "niet linksaf slaan bij Elst" (29984 nr. 454); - de motie-De Boer/Hoogland over de Brabantroute en IJssellijn ontzien bij het vervoer van gevaarlijke stoffen (29984 nr. 455); - de motie-De Boer/De Rouwe over overleg vooraf over aanpassingen aan dienstregelingen (29984 nr. 456); - de motie-Van Veldhoven/De Rouwe over overlast van goederenvervoer op andere trajecten dan de Betuweroute in 2016-2022 (29984 nr. 457); - de motie-De Rouwe over een effectief stelsel van prikkels en sancties in de concessie voor het HRN (29984 nr. 459); - de motie-De Rouwe over hinder door trilling in 's-Hertogenbosch en Rosmalen (29984 nr. 460). (Zie vergadering van 29 januari 2014.) De voorzitter: Op verzoek van mevrouw Dik-Faber stel ik voor haar motie (29984 nr. 448) aan te houden. Daartoe wordt besloten. De voorzitter: De motie-Van Veldhoven/De Rouwe (29984 nr. 457) is in die zin gewijzigd dat zij thans luidt: Motie De Kamer gehoord de beraadslaging constaterende dat werkzaamheden aan de Duitse kant van de Betuweroute leiden tot tijdelijk toenemend goederenvervoer op andere trajecten in de periode 2016-2022; overwegende dat een toename van overlast op deze trajecten onvermijdelijk is maar wel zo veel mogelijk beperkt moet worden; verzoekt de regering in kaart te brengen welke gevolgen de tijdelijke toename van goederenvervoer op deze trajectenbetekent voor de toename van geluid trillingen en veiligheidsrisico's en in overleg met gemeenten en provincies die te maken krijgen met dit toenemend goederenvervoer te zorgen voor maatregelen die deze overlast zo veel mogelijk beperken; verzoekt de regering tevens de Kamer hierover bij de uitwerking van het gehele maatregelenpakket in het najaar van 2014 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 462 was nr. 457 (29984). Ik stel vast dat wij hier nu over kunnen stemmen. In stemming komt de motie-Van Tongeren/Van Veldhoven (29984 nr. 449). De voorzitter: Ik constateer dat deze motie met algemene stemmen is aangenomen. In stemming komt de motie-Van Tongeren (29984 nr. 450). De voorzitter: Ik constateer dat de aanwezige leden van de fracties van de PVV Bontes het CDA 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Tongeren/Van Veldhoven (29984 nr. 451). De voorzitter: Ik constateer dat de aanwezige leden van de fracties van de SGP het CDA de ChristenUnie D66 GroenLinks de PvdA en de PvdD voor deze motie hebben gestemd en de aanwezige leden van de overige fracties ertegen zodat zij is aangenomen. De volgende motie is de motie-Smaling over het concreet uitwerken van een scenario "niet linksaf slaan bij Elst". (Hilariteit) De voorzitter: Het ligt er maar aan van welke kant je komt aanrijden denk ik dan. In stemming komt de motie-Smaling (29984 nr. 454). De voorzitter: Ik constateer dat de aanwezige leden van de fracties van de ChristenUnie 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-De Boer/Hoogland (29984 nr. 455). De voorzitter: Ik constateer dat deze motie met algemene stemmen is aangenomen. In stemming komt de motie-De Boer/De Rouwe (29984 nr. 456). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van Veldhoven/De Rouwe (29984 nr. 462 was nr. 457). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-De Rouwe (29984 nr. 459). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie de VVD 50PLUS D66 GroenLinks de PvdA en de PvdD voor deze motie hebben gestemd en de aanwezige leden van de fractie van de SP ertegen zodat zij is aangenomen. In stemming komt de motie-De Rouwe (29984 nr. 460). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.