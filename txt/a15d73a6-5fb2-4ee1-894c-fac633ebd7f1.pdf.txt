19 Stemming motie Kinderporno en kindermisbruik Aan de orde is de stemming over een aangehouden motie ingediend bij het VAO Kinderporno en kindermisbruik te weten: - de nader gewijzigde motie-Van Nispen c.s. over seksueel misbruik bij de Jehova's getuigen (31015 nr. 153 was nr. 152 was nr. 139). (Zie vergadering van 27 maart 2018.) De voorzitter: De nader gewijzigde motie-Van Nispen c.s. (31015 nr. 153 was nr. 152 was nr. 139) is in die zin opnieuw nader gewijzigd dat zij thans luidt: Motie De Kamer gehoord de beraadslaging constaterende dat er veel meldingen zijn van seksueel misbruik in de gemeenschap van Jehova's getuigen maar dat deze meldingen om uiteenlopende redenen niet allemaal hebben geleid of zullen kunnen leiden tot aangiftes bij de politie; constaterende dat er aanwijzingen zijn dat de cultuur van geslotenheid in de gemeenschap van Jehova's getuigen eraan heeft bijgedragen dat veel binnenskamers is gebleven en dat dit systeem nog steeds niet de juiste waarborgen biedt om kinderen maximaal te beschermen tegen misbruik; constaterende dat het bestuur van de Jehova's getuigen niet bereid is mee te werken aan onderzoek naar het vermeend seksueel misbruik; verzoekt de regering te bewerkstelligen zonder dat hiermee eventuele strafrechtelijke onderzoeken worden doorkruist dat onderzoek wordt uitgevoerd naar opgedane ervaringen door personen die onderdeel zijn (geweest) van de gemeenschap van Jehova's getuigen met als doel om inzicht te krijgen in het mogelijk onderliggende patroon de gebruikte (kerk)regels gebruiken en structuren binnen de gemeenschap en de invloed die dit heeft op de aangiftebereidheid van deze personen; verzoekt de regering voorts te bewerkstelligen dat er een analyse wordt gemaakt naar de in andere landen reeds verrichte onderzoeken op het terrein van seksueel misbruik binnen de gemeenschap van Jehova's getuigen en daarbij zo mogelijk aanbevelingen voor Nederland te formuleren en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 154 was nr. 153 (31015). Ik stel vast dat wij hier nu over kunnen stemmen. De heer Krol (50PLUS): Ik maakte een vergissing mevrouw de voorzitter. Bij de motie op stuk nr. 153 worden wij geacht tegen te hebben gestemd. De voorzitter: Welk nummer? Meneer Krol? De heer Krol (50PLUS): Ik bedoel de motie op stuk nr. 217 (25087). De voorzitter: Deze opmerking zal in de Handelingen worden opgenomen. In stemming komt de opnieuw nader gewijzigde motie-Van Nispen c.s. (31015 nr. 154 was nr. 153). De voorzitter: Ik constateer dat deze opnieuw nader gewijzigde motie met algemene stemmen is aangenomen.