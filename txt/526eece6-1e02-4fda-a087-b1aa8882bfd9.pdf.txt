19 Stemmingen moties Voortgang voorinvesteringen op instellingen hoger onderwijs Aan de orde zijn de stemmingen over moties ingediend bij het VAO Voortgang voorinvesteringen op instellingen hoger onderwijs te weten: - de motie-Westerveld c.s. over een uitgebreide evaluatie van het leenstelsel (31288 nr. 729); - de motie-Futselaar over een wetsvoorstel voor een basisbeurs (31288 nr. 730); - de motie-Futselaar over onderzoek naar de mogelijkheden om een uitgesloten generatie studenten te compenseren (31288 nr. 731); - de motie-Van den Hul over het naar voren halen van studievoorschotmiddelen (31288 nr. 732); - de motie-Kops/Beertema over voorinvesteringen gespecificeerd laten opnemen in de begrotingen van hogescholen en universiteiten (31288 nr. 733); - de motie-Van Meenen over het faciliteren van de decentrale medezeggenschapsraad (31288 nr. 734); - de motie-Van der Molen/Westerveld over een gedetailleerd overzicht van de problemen bij DUO (31288 nr. 735); - de motie-Van der Molen/Westerveld over aanspraak maken op en flexibel inzetten van studievouchers (31288 nr. 736). (Zie vergadering van 5 juni 2019.) De voorzitter: De motie-Westerveld c.s. (31288 nr. 729) is in die zin gewijzigd dat zij thans is ondertekend door de leden Westerveld Futselaar Van den Hul en Beertema. Naar mij blijkt wordt de indiening ervan voldoende ondersteund. Zij krijgt nr. 739 was nr. 729 (31288). Ik stel vast dat wij hier nu over kunnen stemmen. Ik geef gelegenheid tot het afleggen van een stemverklaring vooraf. De heer Van der Molen (CDA): Dank u wel voorzitter. Deze stemverklaring leg ik mede namens de fractie van de ChristenUnie af. Het leenstelsel kon tot voor kort rekenen op steun in deze Kamer. Maar die steun vertoont inmiddels wel barstjes of rekening houdend met de nieuwe positie van de fractie van GroenLinks: barsten zo groot dat je er inmiddels doorheen kunt kijken. Ik onderstreep nog maar eens dat wat ChristenUnie en CDA betreft het leenstelsel zijn langste tijd heeft gehad. Dit kabinet gaat aan de slag met een evaluatie van het leenstelsel naar aanleiding van de motie van collega Klaver die toen ook door CDA en ChristenUnie is gesteund. Daar ben ik positief over.Voorzitter. Vandaag stemmen we over de motie op stuk nr. 729 die aanstuurt op onderzoek naar allerlei alternatieven voor het huidige stelsel. Geloof me wat CDA en ChristenUnie betreft gaan die alternatieven er ook komen. Wel heb ik me laten overtuigen om nu niet voor deze motie te stemmen maar eerst de evaluatie zoals door collega Klaver gevraagd af te wachten zodat daarna kan worden gekozen voor een goed onderbouwd alternatief. Voorzitter. De jonge generatie heeft het op veel meer terreinen flink te verduren. De prestatiedruk de woningnood de stress de psychische klachten ... De voorzitter: Dank u wel meneer Van der Molen. De heer Van der Molen (CDA): We willen jongeren meer ademruimte geven en dus heeft wat ons betreft het leenstelsel zijn langste tijd gehad. De voorzitter: Ja. Dat heeft u gezegd. U heeft echt één minuut daarom ging ik er doorheen praten. Dat is heel storend maar het kan niet anders. Dank u wel. In stemming komt de gewijzigde motie-Westerveld c.s. (31288 nr. 739 was nr. 729). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Futselaar (31288 nr. 730). De voorzitter: Ik constateer dat de leden van de fracties van de SP de PvdD 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. Mevrouw Agema. Mevrouw Agema (PVV): Wij wensen geacht te worden voor de motie op stuk nr. 729 te hebben gestemd. De voorzitter: Dan zal deze opmerking in de Handelingen worden opgenomen. Dank u wel. In stemming komt de motie-Futselaar (31288 nr. 731). De voorzitter: Ik constateer dat de leden van de fracties van de SP de PvdD DENK 50PLUS en FvD voor deze motie hebbengestemd en de leden van de overige fracties ertegen zodat zij is verworpen. In stemming komt de motie-Van den Hul (31288 nr. 732). De voorzitter: Ik constateer dat de leden van de fracties van de PvdA GroenLinks de PvdD DENK de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kops/Beertema (31288 nr. 733). De voorzitter: Ik constateer dat de leden van de fracties van de SP de PvdA GroenLinks de PvdD DENK de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Meenen (31288 nr. 734). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van der Molen/Westerveld (31288 nr. 735). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van D66 ertegen zodat zij is aangenomen. In stemming komt de motie-Van der Molen/Westerveld (31288 nr. 736). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie de PVV en FvD voor deze motie hebben gestemd en de leden van de fractie van de VVD ertegen zodat zij is aangenomen.