3 Vragenuur Vragenuur Vragen Van Baarle Vragen van het lid Van Baarle aan de minister van Buitenlandse Zaken over het bericht "VN-Veiligheidsraad neemt resolutie aan over onmiddellijk staakt-het-vuren in Gaza". De voorzitter: Dan geef ik graag het woord aan de heer Van Baarle van de fractie van DENK. Hij heeft een vraag aan de minister van Buitenlandse Zaken die ik bij dezen van harte welkom heet. Het woord is aan de heer Van Baarle. De heer Van Baarle (DENK): Meer dan 30.000 doden. Bijna 100.000 gewonden. 70% van de gebouwen is vernietigd. 11 miljoen mensen lijden aan catastrofale honger. Dat was nodig voordat de VN-Veiligheidsraad eindelijk bereid was om een resolutie aan te nemen over een staakt-het-vuren in Gaza. Schandálíg laat! Deelt de minister dat dit schandalig laat is? Dat de internationale gemeenschap heeft gefaald en dat weerloze mensen daardoor zo lang hebben moeten lijden? Dat er veel te lang is toegekeken en gekissebist terwijl er voor onze ogen een genocide plaatsvindt? Voorzitter. Die resolutie moet nú uitgevoerd worden dat staakt-het-vuren moet er nú komen alle blokkades op humanitaire hulp moeten nú opgeheven worden maar de Verenigde Staten en Israël steken een misdadige middelvinger op naar de internationale rechtsorde. Want de Verenigde Staten proberen zich ervan af te maken door te zeggen dat de resolutie niet bindend zou zijn. Ik wil de minister vragen daarop te reageren. En Israël gaat maar door met moorden. Sinds de resolutie is aangenomen zijn minstens 60 doelen in Gaza gebombardeerd en zijn minstens 81 mensen gedood waaronder vele kinderen. Netanyahu Gallant en Ben-Gvir gaan openlijk door en dreigen zelfs om de militaire acties op te voeren en Rafah binnen te vallen. Voorzitter. De vraag aan Nederland is: aan welke kant van de geschiedenis gaan wij nu staan? Gaan wij Israël hier weer mee weg laten komen of komen er nou eindelijk gevolgen sancties? Komt er vervolging van oorlogsmisdadigers van Netanyahu? Deze genocide in Gaza moet gestopt worden. Palestina moet vrij zijn. De voorzitter: Het woord is aan de minister. Minister Bruins Slot: Voorzitter. Dank voor de vraag van de heer Van Baarle. Gisteren heeft de Veiligheidsraad voor het eerst een resolutie aangenomen over het conflict tussen Israël en Hamas. Dat gebeurde nadat daar vele resoluties hebben gelegen. Ik vind het positief dat er nu een aangenomen resolutie ligt van de brede internationale gemeenschap die in de Veiligheidsraad zit. Deze resolutie roept op tot een onmiddellijk staakt-het-vuren gedurende de ramadan. De resolutie doetaan de ene kant de oproep aan Hamas om onvoorwaardelijk alle gijzelaars vrij te laten zodat die terug kunnen naar hun familie. Aan de andere kant wil men er met de resolutie voor zorgen dat er massief meer humanitaire hulp Gaza binnengaat zodat de mensen die daar nu hongersnood hebben geholpen kunnen worden. Nederland ondersteunt dat en dat dragen wij ook al langere periode uit. En ja als zo'n resolutie door de Veiligheidsraad wordt aangenomen — Nederland zit natuurlijk niet in de Veiligheidsraad — dan moet deze ook uitgevoerd worden. Daarover moeten twee partijen onderhandelen want aan de ene kant heb je Israël en aan de andere kant heb je Hamas. Zij zullen uiteindelijk tot een staakt-het-vuren moeten komen. Ik hoop dus ook dat dit de juiste effectieve diplomatieke druk zet om ervoor te zorgen dat ze tot een vergelijk komen zodat de gijzelaars naar hun familie kunnen en zodat er massief meer humanitaire hulp binnenkomt. Dat betekent dat het juist heel goed is dat deze resolutie er nu ligt. Resoluties zijn bindend van karakter maar er zitten geen afdwingbare onderdelen in deze resolutie. Ik hoorde dat de heer Van Baarle in zijn inbreng vooral Israël noemde maar ik heb het woord "Hamas" niet gehoord. Ik wil hier dus vooral duidelijk maken dat er twee partijen zijn die op dit moment een conflict met elkaar hebben. Er zijn dus ook twee partijen verantwoordelijk voor een staakt-hetvuren. De opdracht voor die beide partijen zit ook in deze resolutie. Over Rafah ben ik als minister en is later ook de ministerpresident ontzettend duidelijk geweest: een grootscheepse militaire aanval op Rafah leidt tot een humanitaire catastrofe en dat is niet te rechtvaardigen. Als dat gebeurt terwijl al die meer dan een miljoen Palestijnen daar nog aanwezig zijn dan heeft dat politieke gevolgen zoals de ministerpresident en ikzelf ook al eerder hebben gezegd. De heer Van Baarle (DENK): Wat een ongelofelijk teleurstellende slappe hap van deze minister. De mensen in Gaza zullen daar weer een tijdlang de dupe van zijn. Deze minister geeft aan dat de resolutie bindend is maar tegelijkertijd zegt ze niks over wat ze gaat doen om ervoor te zorgen dat die resolutie ook uitgevoerd gaat worden. Geen acties. Niet eens het begin van sancties. Niet eens het begin van het opvoeren van de druk richting de Israëlische regering. Niet eens het begin van een pleidooi voor vervolging van Israëlische oorlogsmisdadigers. Vandaag heeft Francesca Albanese VN-rapporteur een rapport uitgebracht waarin staat dat er gegronde redenen zijn om aan te nemen dat Israël zich schuldig maakt aan genocide. Maar ik hoor niks over acties van de Nederlandse regering. Ik vraag deze minister dus: wat voor acties gaat u ondernemen als die resolutie ook daadwerkelijk bindend is? En kom dan niet weer met die slappe hap maar met acties die ervoor zorgen dat mensen zoals Netanyahu zich er gewoon aan gaan houden. Minister Bruins Slot: Allereerst hebben we de afgelopen periode natuurlijk al vele debatten in de Kamer gehad waarbij heel duidelijk de inzet van de Nederlandse regering en van mij als minister van Buitenlandse Zaken naar voren is gekomen. Wij roepen al langere tijd zowel Hamas alsook de Israëlische regering op tot een onmiddellijk staakt-het-vuren om gijzelaars vrij te laten en om tot meer humanitaire hulp over te gaan.Hopelijk leidt dat uiteindelijk tot de beëindiging van de vijandelijkheden. Daarnaast zetten we ook alles op alles om ervoor te zorgen dat er voldoende humanitaire hulp is. Meer dan 55 miljoen euro hebben we op dit moment al beschikbaar gemaakt om ervoor te zorgen dat de Palestijnen de hulp krijgen die nodig is. Dan vind ik de uitspraken van de heer Van Baarle geen recht doen aan de intenties die deze regering heeft om aan beide kanten ervoor te zorgen dat er uiteindelijk een rechtvaardige vrede komt. Laten we overduidelijk zijn: ja er is een voorlopige voorziening van het Internationaal Gerechtshof als het gaat om de claim van Zuid-Afrika met betrekking tot genocide. Daarin worden de regering van Israël en Hamas opgeroepen om te voldoen aan de voorlopige voorzieningen. Daar zit onder andere in de manier van militair optreden daar zit in het toelaten van meer militaire en meer humanitaire hulp. Daarnaast wordt in de voorlopige voorziening de oproep gedaan aan Hamas — door een rechter dus — om alle gijzelaars vrij te laten. Ook Hamas heeft geen gehoor gegeven aan deze rechter. Als minister doe ik de oproep dat Hamas zich houdt aan deze uitspraak van het Internationaal Gerechtshof. Die oproep doe ik op verschillende plekken ook rechtstreeks met de regering van Israël en via andere landen aan Hamas. De heer Van Baarle (DENK): Genocide. Ik herhaal het nog maar even: genocide. De misdaad der misdaden. Er is een rapport van een VN-vertegenwoordiger die zegt dat er gegronde redenen zijn om te zeggen dat die plaatsvindt. Maar ik hoor de minister het alleen maar hebben over alles op alles zetten en oproepen doen. Dat doet deze minister al maandenlang. En wat zeggen Netanyahu en al die andere Israëlische ministers? "Deze resolutie moet Israël juist aansporen om de militaire acties te verergeren." U staat erbij. U kijkt ernaar. U doet niks en het Israëlische geweld gaat maar door. Ik vind dat afkeurenswaardig. Minister Bruins Slot: Daarvoor geldt dat deze resolutie een oproep doet beide partijen zowel aan Hamas als aan Israël. De Nederlandse regering ondersteunt dat ook maar deze oproep hebben we al eerder gedaan. De Nederlandse regering en ikzelf hebben ook ingezet op de verklaring van de Europese regeringsleiders van afgelopen week waarbij het nog een keer duidelijk is aangegeven. Daarbij is deze resolutie de overtreffende diplomatieke trap als het gaat om het doen van oproepen aan twee partijen aan Hamas en aan Israël. Over het vraagstuk van genocide loopt er op dit moment een rechtszaak bij het Internationaal Gerechtshof. Wij doen recht aan de voorlopige voorziening omdat wij zeggen dat we die respecteren en we de partijen ertoe oproepen om zich daar ook aan te houden. De heer Brekelmans (VVD): Na deze eenzijdige tirade van DENK is het wel tijd voor meer nuance. Ik ben heel blij met wat de minister zei namelijk dat het een gebalanceerde resolutie is die aan beide kanten verplichtingen oplegt om precies de dingen te doen die de minister net zei. Nu heb ik Nederland en ook een heleboel andere westerse landen al heel veel oproepen zien doen aan Israël om te zorgen voor meer humanitaire toegang en om te komen tot een staakt-het-vuren. Maar dedruk richting Hamas richting de andere kant is heel beperkt. Op dit moment is de leider van Hamas in overleg met de minister van Buitenlandse Zaken van Iran. Ik heb nog geen enkele oproep gezien vanuit Rusland China Brazilië en al die landen die gisteren getekend hebben om daarmee ook de druk voor de andere kant op te voeren. Mijn vraag is wat Nederland samen met bondgenoten doet om ook die kant tot meer actie over te laten gaan. Minister Bruins Slot: Daar zitten een aantal aspecten in. Het goede van deze resolutie is dat er ook in staat dat gijzelaars eigenlijk zonder voorwaarden vrijgelaten moeten worden. Daar staat nu ook de handtekening van China onder. Daar staat nu ook de handtekening van Rusland onder. Dat vind ik een sterk diplomatiek signaal naar Hamas toe. Ik roep de partijen waarvan ik weet dat zij het gesprek met Hamas voeren en waarvan ik ook weet dat het uitmaakt dat ik dat tegen hen zeg op om druk uit te oefenen op Hamas om tot een staakthet-vuren te komen. Dat heeft niet bij elk land effect maar van een aantal landen weet ik dat ze daar echt echt inzet voor plegen. Die landen zijn Egypte en Qatar. De heer Veldkamp (NSC): We hebben een verhaal gehoord van de heer Van Baarle van DENK. Ik vond het toch echt heel ernstig dat hij daarin gevoeglijk vergat om het lot van de gijzelaars te benoemen. Die bevinden zich nog steeds in de handen in de klauwen van Hamas. Dat is iets wat we continu voor ogen moeten houden. Ik hoor de minister over onderhandelingen om spoedig een staakt-het-vuren tot stand te brengen iets wat de NSC-fractie zeer steunt. Dan kan ook humanitaire hulp zo veel mogelijk Gaza in om daar bij de juiste mensen terecht te komen. Ik wil aan de minister vragen hoe zij de kans inschat dat die onderhandelingen van Qatar Egypte de VS en Israël in Qatar nog tot slagen kunnen leiden. Minister Bruins Slot: Met Egypte Qatar en de Verenigde Staten is daar wel alles op gericht. Het feit dat de Verenigde Staten zich bij deze resolutie onthouden hebben is natuurlijk een enorm sterk internationaal signaal. Dat geven zij omdat zij het van eminent belang vinden dat zo'n staakt-het-vuren er komt. We zien echter dat er al een langere periode onderhandelingen gaande zijn. Ik ben niet optimistisch en ik ben niet heel erg pessimistisch; ik ben realistisch. Het is buitengewoon lastig maar ik weet dat heel veel mensen zich er heel hard voor inzetten dat het wél tot een staakt-het-vuren komt zodat de gijzelaars vrijgelaten kunnen worden en humanitaire hulp massief meer in Gaza terechtkan. Mevrouw Dobbe (SP): We hebben hier inderdaad meerdere debatten over gevoerd. Ik ben het met de minister eens dat deze resolutie goed is. Ze is eindelijk een goede stap in de goede richting. Het mocht tijd worden want de minister weet ook dat wij al heel lang oproepen tot een staakt-het-vuren en dat dat heel belangrijk is. Het is ook goed dat Israël én Hamas worden opgeroepen. Op dit moment heeft een op de drie kinderen in Gaza honger. Er dreigt hongersnood. Er zitten mensen vast in Rafah. Dat is verschrikkelijk. En de gijzelaars zijn inderdaad nog niet vrijgelaten. We veroordelen dat met woorden en in elk debat dat we hierover voeren zijn wehet er allemaal over eens dat het zo niet langer kan maar wat is de reactie van de Nederlandse regering op het moment dat deze resolutie niet wordt uitgevoerd? Minister Bruins Slot: Laat ik allereerst zeggen dat we los van deze resolutie alles op alles moeten zetten om meer humanitaire hulp in Gaza te krijgen. Dat doen we en hebben we gedaan met de luchtdroppings. Dat doen we met de steun aan de maritieme corridor met 10 miljoen euro. Er is ook een motie van mevrouw Dobbe geweest die ons daarin nog eens extra heeft gestimuleerd. We voeren ook heel actief het gesprek met Israël om ervoor te zorgen dat er meer grensovergangen opengaan en dat er een goede begeleiding van de hulp plaatsvindt. Bijvoorbeeld een partij als UNRWA is echt heel belangrijk om daar een rol in te spelen. Voor de volledigheid zeg ik dat deze resolutie er dus niet toe moet leiden dat we dit soort inzetten nu niet doen maar de verantwoordelijkheid ligt nu allereerst bij de onderhandelende partijen. De resolutie is nu één dag oud. Het systeem van de Verenigde Naties is zo dat als blijkt dat daar niet snel genoeg opvolging aan wordt gegeven de Veiligheidsraad daar dan weer verdere actie op onderneemt. Ik roep als Nederlandse minister van Buitenlandse Zaken die niet in de Veiligheidsraad zit beide partijen natuurlijk op — dat heb ik gisteren ook gedaan — om gelijk invulling aan deze resolutie te geven. Maar de vervolgactie ligt straks allereerst weer bij de Veiligheidsraad die daarin een afweging moet maken natuurlijk los van wat ik tussendoor doe. Mevrouw Dobbe (SP): Maar de minister heeft ook wel een rol en een stem. Wat ik in de debatten toch telkens vind tegenvallen is dat er geen strengere maatregelen worden getroffen door de Nederlandse regering bij het niet uitvoeren van bijvoorbeeld een voorlopige uitspraak van het Internationaal Gerechtshof of deze resolutie. Ik noem ook de sancties en de militaire samenwerking met Israël die ook nog steeds plaatsvindt. Gaat deze minister naar sancties kijken op het moment dat deze resolutie niet wordt uitgevoerd? Gaat deze minister dan bijvoorbeeld de militaire samenwerking met Israël opschorten? En krijgen wij daar dan ook bericht over? Minister Bruins Slot: Juist op het gebied van sancties heb ik de afgelopen periode een hele actieve inzet gepleegd. Hamas staat nu op een sanctielijst door onze inzet binnen de Europese Unie. En afgelopen week heb ik na heel lang trekken en druk zetten ook bereikt dat er nu een politiek akkoord ligt waardoor de kolonisten op de Westbank nu ook op een sanctielijst terechtkomen. Dat is een Nederlandse inzet geweest. De voorzitter: Mevrouw Teunissen van de Partij voor de Dieren. Minister Bruins Slot: Dus er zijn al sancties. Mevrouw Teunissen (PvdD):De resolutie is een belangrijke stap richting het voorkomen van nog meer burgerslachtoffers en ook richting het zo snel mogelijk vrijlaten van de gijzelaars maar feitelijk houdt die slechts een eerste stap in. Het is een gevechtspauze want hij duurt maar twee weken. Hulporganisaties luiden de noodklok want er is een humanitaire catastrofe. Mensen eten dierenvoer en onkruid om zichzelf in leven te kunnen houden. Rafah staat op het punt om aangevallen te worden. Hulporganisaties zeggen: "Je kunt nu wel een gevechtspauze inlassen maar wat daarna? Dan blijven er weer burgerdoden vallen nóg meer. Er zijn nu al tienduizenden slachtoffers gevallen waaronder kinderen. Dit kan niet." Wij hebben al eerder opgeroepen tot een permanent staakthet-vuren want dat is de enige juiste maatregel om echt tot een duurzame oplossing te komen. Mijn vraag is op welke manier het kabinet zich inzet voor een blijvend staakthet-vuren. Minister Bruins Slot: Allereerst ben ik het er helemaal mee eens dat het ontzettend belangrijk is om meer voedsel en water het gebied in te krijgen. Dat doen we ook met humanitaire hulp via land over zee en ook via de lucht. Maar in deze resolutie staat ook dat deze tijdelijke gevechtspauze dit tijdelijk staakt-hetvuren uiteindelijk moet leiden tot de beëindiging van de vijandelijkheden. Dat perspectief waar mevrouw Teunissen het over heeft zit er dus gewoon in. Het zit in de tekst van de resolutie dat dit uiteindelijk moet leiden tot het stoppen van de vijandelijkheden. De heer Boswijk (CDA): De resolutie bestaat uit twee delen. Ik ben eigenlijk benieuwd in hoeverre ook slechts een deel van die resolutie kan worden uitgevoerd. Of moet die altijd compleet worden uitgevoerd? En hoe staat het nu eigenlijk met het toelaten van de onafhankelijke waarnemers waar de Kamer al meerdere keren toe heeft opgeroepen? Minister Bruins Slot: Het eerste is dat de kernboodschap van de resolutie het onmiddellijke staakt-het-vuren is om de gijzelaars vrij te laten en om ervoor te zorgen dat er massief humanitaire hulp binnenkomt. In de resolutie staat ook gewoon de algemene oproep dat de gijzelaars nu direct moeten worden vrijgelaten. Maar dat men moet komen tot een uitkomst van onderhandelingen is echt de kern van de resolutie. Ik zou die dus niet in verschillende delen willen opknippen. Ik denk ook niet dat dat uiteindelijk sneller leidt tot een staakt-het-vuren. Wat betreft de onafhankelijke waarnemers heb ik in de laatste Raad Buitenlandse Zaken van de Europese Unie actief opgeroepen om te kijken hoe we de komst daarvan als EU kunnen bevorderen. Dat deed ik ook naar aanleiding van een motie die de heer Boswijk zelf heeft ingediend. Daarnaast heb ik onlangs 1 miljoen dollar vrijgemaakt voor de Office of the High Commissioner for Human Rights. Dat is goed Engels maar geen Nederlands voorzitter. Die is bij uitstek ook actief in de Palestijnse gebieden ziet dus ook wat er gebeurt en kan nu dus beter zijn werk doen. Daarmee zetten wij eigenlijk de eerste twee stappen in de uitvoering van de motie van de heer Boswijk.De heer Dassen (Volt): We hebben het debat hierover inmiddels inderdaad al heel vaak gevoerd. Ik heb vaker de conclusie getrokken dat het voornamelijk loze woorden zijn als er geen acties aan verbonden worden. Een op de zes kinderen in Gaza lijdt honger. 60.000 zwangere vrouwen hebben op dit moment niet de mogelijkheid om de juiste middelen te krijgen die zij heel hard nodig hebben. Israël blokkeert noodhulp aan het noorden van Gaza waar een gigantische hongersnood gaande is. De Veiligheidsraad komt nu met een resolutie maar zojuist twittert Netanyahu alweer een statement waarbij hij een duidelijk signaal afgeeft dat hij zich er niet aan gaat houden. Ik vraag de minister dus met alle andere vragen die ik al eerder heb gesteld hoe zij Israël ertoe gaat dwingen te zorgen dat die humanitaire hulp op gang komt. Mijn vraag aan de minister is heel simpel: waarom denkt zij nu dat er daadwerkelijk geluisterd gaat worden door Netanyahu; waarin ziet zij nu daadwerkelijk een verschil? De voorzitter: Ja ja. Dat is helder. Minister Bruins Slot: Allereerst denk ik dat het goed is om aan te geven dat er natuurlijk twee strijdende partijen zijn. De oproep is niet alleen aan Israël maar ook aan Hamas. Het is heel belangrijk dat deze Veiligheidsraadresolutie geldt voor alle partijen. Het zou niet best zijn als je als veiligheidsorganisatie een terroristische organisatie niet zou kunnen aanspreken. Dat maakt ook dat we alles doen op het gebied van humanitaire hulp bijvoorbeeld met de maritieme corridor het aanspreken van de Israëlische regering en de verwachting dat zowel Hamas als de Israëlische regering deze Veiligheidsraadresolutie gaan uitvoeren. De heer Paternotte (D66): 100.000 dode Gazanen. Die situatie hebben we deze zomer als het op deze manier doorgaat. De vraag is: moeten we dat echt laten afhangen van de keuzes van een terreurorganisatie? Want dat is Hamas. Mensen in Gaza zijn ook onderdrukt door die terreurorganisatie. De gijzelaars moeten vrij en de raketten moeten gestopt. Het kabinet heeft tot nu toe steeds gezegd dat er een gevechtspauze moet komen voor veel meer hulp zodat die hongersnood kan worden opgelost onafhankelijk van wat Hamas doet. Maar nu hoor ik de minister zeggen: "Nee Hamas en Israël moeten het eens zijn over een staakt-het-vuren. Dan pas heeft die resolutie nut." Dat kan het kabinet toch niet menen? Mijn vraag is of het kabinet alstublieft weer wil inzetten op de komst van een staakt-het-vuren — het werd een gevechtspauze genoemd — zodat er veel meer hulp Israël binnenkomt. Wil het kabinet druk op Israël zetten om dat ook mogelijk te maken? Want uiteindelijk is het Israël dat het nu onmogelijk maakt dat er voldoende hulp de Gazastrook in komt. Minister Bruins Slot: Volgens mij heb ik mij dan niet precies genoeg uitgedrukt. Op dit moment zijn beide partijen nog aan het vechten. Om tot een onmiddellijk staakt-het-vuren te komen moet zowel Israël als Hamas de wapens neerleggen. Je kunt geen humanitaire hulp naar binnen brengen als Hamas wel doorblijft vechten. Dat is het punt dat ik wilde maken maar ik begrijp dat ik daarin niet duidelijk genoeg was. Mevrouw Piri (GroenLinks-PvdA): Ik was gisteren iets optimistischer toen ik de minister hoorde; deze uitleg vind ik echt teleurstellend. We hebben hier te maken met een uitspraak van allereerst het allerhoogste Internationaal Gerechtshof. Dat heeft dwingende maatregelen opgelegd aan Israël want het zijn staten die onder het Gerechtshof vallen. Maar we zien dat er juist minder hulp wordt toegelaten in plaats van meer. Nu hebben we van het hoogste politieke orgaan dat we hebben na 117 dagen oorlog en 32.000 doden eindelijk een politieke uitspraak om te komen tot een staakt-het-vuren. Dan is mijn vraag aan de minister: wat is het internationaal recht nog waard op het moment dat de partijen die aan die hoogste organen gebonden zijn zich daar niet aan houden? Minister Bruins Slot: Dat betekent dat de kracht van de Veiligheidsraad wordt ondermijnd als het uiteindelijk niet tot een staakt-het-vuren komt. Dat heeft wel effect ook op al die andere conflicten die we proberen te beëindigen in de Veiligheidsraad. Daar zitten de landen uiteindelijk om dit soort beslissingen te nemen. De heer De Roon (PVV): Israël de Joodse staat het Joodse volk is in een existentiële strijd verwikkeld de strijd om zijn voortbestaan tegen een organisatie Hamas die is opgericht met als enige doel het vernietigen van Israël. Nu is deze resolutie aangenomen een resolutie waarin de binding aan het voorstel dat eerder ter tafel kwam namelijk om een staakt-het-vuren te verbinden aan de voorwaarde dat de gijzelaars eerst worden vrijgelaten is doorgeknipt. Daarmee is dit een enorm foute resolutie geworden. De resolutie is gewoon een geweldige blunder. Is de minister dat met mij eens? Minister Bruins Slot: Allereerst herken ik wat de heer De Roon zegt over de veiligheid van Israël. Als ik met mensen uit de Israëlische samenleving spreek merk ik dat de afschuwelijke terroristische aanval op 7 oktober het veiligheidsgevoel van de Israëliërs fundamenteel heeft geraakt. Het gaat hier wat mij betreft nog altijd om een levensvatbare Palestijnse staat maar ook om een veilig Israël. Dat zit op het laatste. Vandaag heb ik met de Speciale Vertegenwoordiger mevrouw Patten gesproken die vanuit de Verenigde Naties onderzoek heeft gedaan naar het vreselijke seksueel geweld dat Hamas heeft gepleegd. Dat was heel aangrijpend om te horen. Voorzitter. Over de vraag of dit een slechte resolutie is: nee. Het kabinet vindt dit een goede resolutie. Een onmiddellijk staakt-het-vuren is echt nodig. De gijzelaars moeten terug naar hun familie en er moet meer massief humanitaire hulp Gaza in want mensen lijden honger. De voorzitter: Hartelijk dank aan de minister van Buitenlandse Zaken.