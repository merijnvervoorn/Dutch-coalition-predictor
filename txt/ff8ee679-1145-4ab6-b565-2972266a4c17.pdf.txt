20 Stemming motie Belastingen Aan de orde is de stemming over een aangehouden motie ingediend bij het tweeminutendebat Belastingen te weten: - de motie-Stoffer/Idsinga over ondernemingen met toekomstperspectief de mogelijkheid bieden hun terugbetaaltermijn te verlengen (35927 nr. 121). (Zie vergadering van 30 maart 2022.) De voorzitter: De motie-Stoffer/Idsinga (35927 nr. 121) is in die zin gewijzigd dat zij thans luidt: Motie De Kamer gehoord de beraadslaging constaterende dat de opgebouwde belastingschuld als gevolg van corona binnen vijf jaar moet worden afgelost; overwegende dat deze termijn voor een groot deel van de ondernemers passend is maar voor een groep ondernemingen knelt terwijl deze ondernemingen wel toekomstperspectief hebben; overwegende dat de mogelijk knellende terugbetalingstermijn slecht is voor de ondernemers maar ook voor de economie als geheel omdat investeringen hierdoor geremd worden; verzoekt de regering om diverse scenario's te maken om ondernemingen met toekomstperspectief de mogelijkheid te bieden hun terugbetaaltermijn te verlengen naar (fors) langer dan de huidige vijf jaar zodat zij niet in de problemen komen door een voor hen knellend terugbetaalregime van de Belastingdienst; verzoekt de regering deze scenario's voor het debat over het coronasteunpakket van 12 mei met de Kamer te delen en gaat over tot de orde van de dag. Zij krijgt nr. 124 was nr. 121 (35927). Ik stel vast dat wij hier nu over kunnen stemmen. In stemming komt de gewijzigde motie-Stoffer/Idsinga (35927 nr. 124 was nr. 121). De voorzitter: Ik constateer dat de leden van de fracties van GroenLinks Volt DENK Fractie Den Haan de PvdA D66 Lid Omtzigt de ChristenUnie de VVD de SGP het CDA BBB JA21 de PVV Groep Van Haga en FVD voor deze gewijzigde motiehebben gestemd en de leden van de fracties van de SP en de PvdD ertegen zodat zij is aangenomen. Daarmee zijn wij aan het einde gekomen van deze stemmingen. Ik schors de vergadering voor een enkel moment. Daarna gaan we over tot de regeling van werkzaamheden. De vergadering wordt enkele ogenblikken geschorst.