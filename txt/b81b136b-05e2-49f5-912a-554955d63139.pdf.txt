10 Stemmingen moties Defensie (Materieel) Aan de orde zijn de stemmingen over moties ingediend bij het debat over het onderdeel materieel van de begroting van het ministerie voor Defensie voor het jaar 2012 (33000-X) te weten: - de motie-Jasper van Dijk over opschorten van de wapenexport naar Griekenland (33000-X nr. 19); - de motie-Knops over sourcing (33000-X nr. 20); - de motie-Hernandez over robotisering (33000-X nr. 21). (Zie wetgevingsoverleg van 7 november 2011.) De voorzitter: De motie-Hernandez (33000-X nr. 21) is in die zin gewijzigd dat zij thans luidt: Motie De Kamer gehoord de beraadslaging constaterende dat de technologische vooruitgang de komende decennia in hoog tempo doorgaat en dat robots en onbemande systemen op steeds grotere schaal worden ingevoerd in het militair optreden; overwegende dat de meerjarenplanning van Defensie thans in beperkte mate voorziet in investeringen op het gebied van robotisering en onbemande systemen; overwegende dat het project Deelverkenningen van het ministerie van Defensie anticipeert op de taakverschuiving naar robots en stelt dat Defensie bij elke materieelverwerving de elementen "onbemand" en "autonoom" centraal moet stellen; verzoekt de regering bij elke materieelverwerving de mogelijkheden van toepassing van toekomstgerichte technologieÃ«n zoals robotisering en onbemande systemen te onderzoeken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 59 (33000-X). Ik stel vast dat wij hier nu over kunnen stemmen. In stemming komt de motie-Jasper van Dijk (33000-X nr. 19). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Knops (33000-X nr. 20). De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Hernandez (33000-X nr. 59). De voorzitter: Ik constateer dat de aanwezige leden van de fracties van D66 de VVD de SGP de ChristenUnie het CDA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.