11 Stemmingen Jaarverslag en slotwet Buitenlandse Zaken Aan de orde zijn de stemmingen over moties ingediend bij het debat over het jaarverslag en de slotwet van het ministerie van Buitenlandse Zaken 2011 ( 33240-V ) te weten: - de motie-Kortenoeven/Wilders over het staken van de contributies aan UNRWA (33240-V nr. 8); - de motie-Kortenoeven over het bevriezen van de contributies aan UNESCO (33240-V nr. 9). (Zie wetgevingsoverleg van 14 juni 2012.) In stemming komt de motie-Kortenoeven/Wilders (33240V nr. 8). De voorzitter: Ik constateer dat de aanwezige leden van de fracties van de SGP de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kortenoeven (33240-V nr. 9). De voorzitter: Ik constateer dat de aanwezige leden van de fracties van de SGP de ChristenUnie en de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen.