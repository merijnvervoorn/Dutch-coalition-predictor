10 Stemmingen moties Mededinging in de digitale economie Aan de orde zijn de stemmingen over moties ingediend bij het debat over de initiatiefnota van het lid Verhoeven over mededinging in de digitale economie te weten: - de motie-Sjoerdsma c.s. over modernisering van de Nederlandse en Europese mededingingsregels (35134 nr. 5); - de motie-Moorlag/Buitenweg over versterking van de positie van consumenten (35134 nr. 6); - de motie-Buitenweg c.s. over vormgeving van data trusts in Nederland (35134 nr. 7); - de motie-Palland/Sjoerdsma over duidelijkheid over en de gevolgen van een verplichting tot datadeling (35134 nr. 8); - de motie-Palland/Sjoerdsma over betrekken van de waarde van data bij het concentratietoezicht (35134 nr. 9); - de motie-Palland/Aartsen over consumentvriendelijke gebruikersvoorwaarden voor digitale platforms (35134 nr. 10). (Zie notaoverleg van 16 december 2019.) De voorzitter: De motie-Sjoerdsma c.s. (35134 nr. 5) is in die zin gewijzigd dat zij thans luidt: Motie De Kamer gehoord de beraadslaging constaterende dat techbedrijven over grote marktmacht beschikken en daarmee schade kunnen toebrengen aan eerlijke concurrentie en innovatie hetgeen slecht is voor consumenten start-ups en het midden- en kleinbedrijf; overwegende dat de digitale economie een aantal specifieke kenmerken heeft zoals netwerkeffecten zero-priced diensten data-accumulatie en het verspreiden van activiteiten over verschillende markten; overwegende dat de initiatiefnota Mededinging in de digitale economie (35134 nr. 2) voorstellen doet om de macht van techbedrijven in te perken door de mededingingsregels te moderniseren; verzoekt de regering de Nederlandse mededingingsregels te moderniseren met elementen uit de initiatiefnota waaronder het concentratietoezicht het ex ante ingrijpen bij poortwachters datadeling ten behoeve van het mkb en de toegang van de toezichthouders en de Kamer daarover voor het tweede kwartaal 2020 te informeren;verzoekt de regering tevens bij de Europese Commissie te pleiten voor modernisering van de Europese richtsnoeren over mededinging en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 11 was nr. 5 (35134). Ik stel vast dat wij hier nu over kunnen stemmen. In stemming komt de gewijzigde motie-Sjoerdsma (35134 nr. 11 was nr. 5). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Moorlag/Buitenweg (35134 nr. 6). De voorzitter: Ik constateer dat deze motie met algemene stemmen is aangenomen. In stemming komt de motie-Buitenweg c.s. (35134 nr. 7). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Palland/Sjoerdsma (35134 nr. 8). De voorzitter: Ik constateer dat deze motie met algemene stemmen is aangenomen. In stemming komt de motie-Palland/Sjoerdsma (35134 nr. 9). De voorzitter: Ik constateer dat deze motie met algemene stemmen is aangenomen. In stemming komt de motie-Palland/Aartsen (35134 nr. 10). De voorzitter: Ik constateer dat deze motie met algemene stemmen is aangenomen.De heer Sjoerdsma. De heer Sjoerdsma (D66): Voorzitter dank. Nu mijn gewijzigde motie op stuk nr. 5 is aangenomen zou ik graag een brief van het kabinet willen. De voorzitter: Ik stel voor het stenogram van dit deel van de vergadering door te geleiden naar het kabinet.