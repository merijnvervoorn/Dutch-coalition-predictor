22 Regeling van werkzaamheden De voorzitter: Op verzoek van de aanvragers stel ik voor de volgende debatten van de lijst af te voeren: - het dertigledendebat over de begrotingsreserve duurzame energie; - het dertigledendebat over een patiëntenstop in de thuiszorg. Op verzoek van een aantal leden stel ik voor de volgende door hen ingediende moties opnieuw aan te houden: 34047 nr.13; 31135 nr. 61; 33529 nr. 225; 29664 nr. 136. Ik stel voor toe te voegen aan de agenda: - het VAO Advies van Onderwijsraad "Herkenbaar vmbo met sterk vakmanschap" met als eerste spreker het lid Siderius namens de SP; - het VAO Arbeidsmarktbeleid met als eerste spreker het lid Van Weyenberg namens D66. Overeenkomstig de voorstellen van de voorzitter wordt besloten. De voorzitter: Ik geef het woord aan heer Van Helvert namens het CDA. De heer Van Helvert (CDA): Voorzitter. Afgelopen week kwamen wij in diverse media tegen dat de situatie bij de holding Air France-KLM structureel fout zit. Er was wederom sprake van dat vluchten zouden worden overgeboekt van Amsterdam naar Parijs wat ten koste zou gaan van Schiphol. Het is niet de eerste keer dat de holding een poging doet … De voorzitter: U wilt een debat De heer Van Helvert (CDA): … om stukjes in te lijven. Ik stel voor dat wij daarover een debat voeren. Donderdag was er al brede steun voor de vraag om een debat maar was er nog behoefte aan wat feiten. Die feiten liggen nu op tafel. Ik vraag u om het debat zo spoedig mogelijk in te plannen. Ik zie de vertegenwoordiger van de SP hier ook staan; hij was daar een groot voorstander van. Het debat stond al met potlood in de agenda voor vanavond. Ik kan vanavond voorzitter. De vraag is of u en de collega's ook kunnen vanavond. De heer Smaling (SP): De regering heeft tussen donderdag en nu haar best gedaan maar voor de SP-fractie is er nog steeds voldoende aanleiding om vandaag een debat te voeren.Mevrouw Belhaj (D66): Wij hebben vorige keer gezegd dat wij het belangrijk vonden dat er een brief zou komen. Die brief is zo helder dat ik me afvraag wat wij vanavond zouden moeten doen. Ik steun in dit geval de vraag om een debat niet maar wel met de opmerking dat ik de volgende keer dat het kabinet pas naar aanleiding van een krantenbericht besluit dat het hierover wil praten met de Kamer ieder debatverzoek over dit onderwerp zal honoreren. De voorzitter: Dit wordt ook in de Handelingen opgenomen mevrouw Belhaj. De heer Elias (VVD): Het verzoek van de heer Van Helvert stelt mij voor een dilemma want de KLM is buitengewoon belangrijk en de werkgelegenheid op Schiphol die daarvan afhangt ook. Wij hebben echter een buitengewoon goede brief van het kabinet ontvangen waarin de situatie is uitgelegd. De paniek om het zo te zeggen is weg. Laten wij hier debatteren als het belangrijk is en laten wij als zo'n debat niet nodig is vooral niet doen alsof degenen die niet meedoen de KLM niet belangrijk vinden. De voorzitter: Dus geen steun. De heer Elias (VVD): Ik wil graag debatteren over de KLM als dat nodig is. Het kabinet heeft voortvarend en snel geopereerd. De voorzitter: Dus voorlopig geen steun. De heer Krol (50PLUS): Steun. De heer Monasch (PvdA): Wij stonden hier vorige week ook. Toen zijn er Kamervragen gesteld en inmiddels hebben wij een brief van het kabinet ontvangen naar aanleiding van nieuwsberichten. De vragen zijn beantwoord. Nu komt er een nieuw nieuwsbericht over hetzelfde feit. Volgens mij is de goede volgorde dat die brief wordt betrokken bij het algemeen overleg over mainport Schiphol over twee weken. Het lijkt mij prima als wij daar dan wat meer tijd voor nemen; wij zullen dit morgen in de procedurevergadering bespreken. Wij kunnen hierover dus binnen twee weken debatteren. Wij kunnen de brief toevoegen aan de agenda en dan hebben wij dat debat dat wij allen willen. De heer Fritsma (PVV): De PVV steunt het verzoek.De voorzitter: Mijnheer Van Helvert u hebt geen meerderheid voor het houden van een debat. De heer Van Helvert (CDA): Dat is heel spijtig omdat de brief over de verhouding tussen twee bedrijven gaat. Wij willen debatteren over het publieke belang. Het kabinet heeft gezegd dat het een rol heeft in het publieke belang. Ik heb begrepen dat er ruimte is voor een dertigledendebat. Ik zou graag zien dat dit aan de lijst wordt toegevoegd. De voorzitter: Dat zal ik doen. Dan geef ik nu het woord aan de heer Azmani namens de VVD. De heer Azmani (VVD): Voorzitter. Het zal ruim vier maanden geleden zijn dat ik hier ook stond om een debat aan te vragen over de zorgelijke situatie rondom Eritrea en de lange arm van Eritrea in dit land. Afgelopen week waren er weer ernstige ontwikkelingen in de situatie rondom Eritrea. Het lijkt mij verstandig om dit debat zo snel mogelijk in te plannen het liefst voor het zomerreces. Er is ook een brief gevraagd destijds door de heer Sjoerdsma. Mevrouw Voortman heeft die destijds ook gesteund. Mevrouw Karabulut wenst dat ook de minister voor integratie daarbij aanwezig is. Ik zou graag het verzoek willen doen om een rappel op die brief. Mevrouw Ko(cid:0)er Kaya (D66): Steun voor het debat. De voorzitter: Het gaat om het sneller plannen van het debat nog voor het zomerreces. Mevrouw Ko(cid:0)er Kaya (D66): Ik ben ook voor het snel inplannen voorzitter. Mevrouw Karabulut (SP): Steun voor het verzoek. Mevrouw Voortman (GroenLinks): Dat debat is inderdaad heel hard nodig gezien de ontwikkelingen in Eritrea. Dus van harte steun van GroenLinks voor dit verzoek. Mevrouw Agnes Mulder (CDA): Ook steun van de CDA-fractie. Mevrouw Thieme (PvdD): Steun.De voorzitter: Ik kijk ook naar de PvdA en de VVD. O sorry de heer Azmani staat hier namens de VVD. Het is goed. Er is een meerderheid voor het snel plannen van het debat nog voor het zomerreces. Dank u wel mijnheer Azmani. De heer Azmani (VVD): Dank u wel mevrouw de voorzitter. De voorzitter: Dan geef ik nu het woord aan mevrouw Vermeij namens de PvdA-fractie. Mevrouw Vermeij (PvdA): Voorzitter. Ik doe het even aan de interruptiemicrofoon. Ik spreek als voorzitter van de vaste commissie voor Economische Zaken. Wij hebben een wens voor een nog in te plannen debat naar aanleiding van het rapport van de tijdelijke commissie Breed welvaartsbegrip te houden nog voor het reces. De voorzitter: Daar gaan we rekening mee houden. Ik wil nog even een opmerking maken over het sneller inplannen van het debat dat door de heer Azmani is aangevraagd. Ik wil meegeven dat naarmate meer bewindspersonen bij een debat worden gevraagd het lastiger wordt om het snel te plannen omdat je met verschillende agenda's te maken hebt. Dan geef ik nu het woord aan mevrouw Ko(cid:0)er Kaya namens D66. Mevrouw Ko(cid:0)er Kaya (D66): Voorzitter. Ik wil zo snel mogelijk een debat met minister Schultz over het bericht dat de kust in sneltempo wordt volgebouwd. Mevrouw Thieme (PvdD): Aanstaande donderdag kunnen wij al over dit onderwerp spreken. Dat is wat mij betreft ook heel snel maar omdat het nogal wat gaat vergen om ervoor te zorgen dat de kust echt beveiligd wordt tegen de bebouwing lijkt het mij heel goed om op termijn ook een plenair debat te voeren om te kijken welke wetgeving we kunnen veranderen om dat te bewerkstelligen. Mevrouw Cegerek (PvdA): Ik zou wel eerst graag een brief willen van de minister want het gaat ook om ruimtelijke ordening. Dus eerst een brief en verder steun voor het debat. De heer Smaling (SP): Ik had mondelinge vragen aangemeld. Die zijn helaas niet doorgegaan. Wat jammer is dat nu toch maar ik heb wel schriftelijke vragen gesteld. Ik steun het debat volledig maar die schriftelijke vragen wil ik dan wel eerst beant-woord zien. Daarin is ook opgenomen dat de minister een zogenoemde reactieve aanwijzing kan geven. Dat staat in de Wet ruimtelijke ordening. Daarmee kan zij alle wijzigingen van bestemmingsplannen bevriezen totdat wij hierover gesproken hebben. Dat zou de SP voorstaan. De voorzitter: Die mondelinge vragen zijn niet goedgekeurd omdat het algemeen overleg aanstaande donderdag plaatsvindt. Maar ik begrijp dat u het heel jammer vindt. De heer Krol (50PLUS): Ik ben het geheel eens met de Partij voor de Dieren. Steun. De heer Grashoff (GroenLinks): Steun voor dit debat maar er is ook een heel duidelijk raakvlak met natuurwetgeving onder meer de aanwijzing van landschappen en dergelijke. Wij pleiten ervoor om ook de staatssecretaris voor natuur en landbouw bij dit debat uit te nodigen. De heer Ronnes (CDA): Wij zijn niet tegen een debat maar het zou goed zijn om eerst de reactie van de minister via een brief te ontvangen. De heer Veldman (VVD): Het is prima om er een debat over te voeren maar volgens mij moeten we even wachten op het kustpact. De minister is bezig om met alle belanghebbenden een kustpact op te stellen. Dat komt na de zomer. Volgens mij moeten we dat eerst afwachten en dan eventueel een debat erover voeren. De voorzitter: Er is een meerderheid voor het houden van een debat en het verzoek om een brief. Ik zal het stenogram van dit deel van de vergadering doorgeleiden naar het kabinet. Mevrouw Ko(cid:0)er Kaya (D66): Fijn dank u wel. De voorzitter: Het woord is aan mevrouw Bergkamp namens D66. Mevrouw Bergkamp (D66): Voorzitter. Ik wil graag een debat aanvragen met de staatssecretaris van Volksgezondheid Welzijn en Sport over de kinderrechten in Nederland. Uit de KidsRights Index blijkt dat Nederland is gezakt van de tweede naar de dertiende plaats. Ook los van deze index lijkt het me goed dat de Kamer het een keer heeft over de kinderrechten in Nederland. Mevrouw Thieme (PvdD): Ik schaamde me toen ik las dat ons land zo aan het zakken is. Daarom steun ik dit verzoek.Mevrouw Voortman (GroenLinks): Het is inderdaad beschamend om te zien dat wij zo slecht scoren op het gebied van kinderrechten. GroenLinks steunt dit debatverzoek dus van harte. Mevrouw Van der Burg (VVD): Het is een index van een particuliere organisatie. Wij steunen het verzoek niet. Dit kan prima bij het algemeen overleg op 30 juni besproken worden. Mevrouw Ypma (PvdA): Ik wil graag over dit rapport doorpraten en dat kan zo snel mogelijk volgende week bij het algemeen overleg. De heer Geurts (CDA): Namens de woordvoerder zeg ik dat wij het verzoek om een debat niet steunen maar wel het verzoek om een brief. Mevrouw Kooiman (SP): Zolang kinderen nog in armoede opgroeien en de decentralisatie desastreus verloopt gaan we dit natuurlijk niet onderschuiven in een klein AO maar plenair bespreken. We steunen dus het verzoek. De voorzitter: Mevrouw Bergkamp u hebt geen meerderheid voor het houden van een debat. Mevrouw Bergkamp (D66): Een dertigledendebat zit er wel in? De voorzitter: Ja. Mevrouw Bergkamp (D66): Dan ga ik daarop wachten. Helaas is er geen steun voor mijn verzoek. Het gaat over de kinderrechten in Nederland. Ik vind het jammer dat we dit onderwerp bij een algemeen overleg onderbrengen in plaats van plenair hierover te spreken. Helaas steunt de coalitie mijn verzoek niet. De voorzitter: Volgens mij was het niet alleen de coalitie. Ik zal het stenogram van dit deel van de vergadering doorgeleiden naar het kabinet. Tot slot is het woord aan de heer Koolmees. Sorry ik heb de heer Remco Dijkstra overgeslagen. De heer Koolmees (D66): Hij heeft een verzoek voor een VAO toch? De voorzitter: Ja. Dat mag even voor.Het woord is aan de heer Dijkstra. De heer Remco Dijkstra (VVD): Voorzitter. Volgende week is de Milieuraad ergens in Europa. Ik wil de staatssecretaris wat meegeven over versterking van de emissiehandel. We spreken daar vanmiddag over maar ik denk dat dit uitmondt in moties. Daar wil ik dan graag donderdag over stemmen. De voorzitter: Ik zal er in de planning rekening mee houden. Het woord is aan de heer Koolmees. De heer Koolmees (D66): Voorzitter. Gisteren lekte uit dat het kabinet voor de begroting van 2017 12 miljard euro heeft gevonden. Nu lekken in Den Haag wel vaker stukken uit maar gisteren gebeurde er wel iets bijzonders want de staatssecretaris van VWS bevestigde de berichtgeving voor de camera's van de NOS en op de website van de Partij van de Arbeid. Dan is het hoog tijd dat de Tweede Kamer hierover wordt geïnformeerd. Dat zal de Voorzitter met mij eens zijn. Daarom vraag ik het kabinet om een brief te ontvangen voor het debat morgenavond over de veiligheidsketen met daarin een toelichting op de bedragen. Waar wordt die 12 miljard aan besteed? Waar komt het geld vandaan? Wat is de dekking? De voorzitter: Ik zal het stenogram van dit deel van de vergadering doorgeleiden naar het kabinet. Hiermee zijn wij aan het einde gekomen van de regeling van werkzaamheden. De vergadering wordt van 15.47 uur tot 16.16 uur geschorst. Voorzitter: Recourt