19 Stemming brief Groene kaart inzake belastingheffing en financiële transparantie Aan de orde is de stemming in verband met de brief van de vaste commissie voor Financiën over een voorstel voor een groene kaart inzake belastingheffing en financiële transparantie in de EU (34718 nr. 1). In stemming komt de concepttekst van de groene kaart inclusief de daarop door de commissie voor Financiën voorgestelde wijzigingen. De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze brief hebben gestemd en de leden van de overige fracties ertegen zodat hij is aangenomen. Daarmee zijn we klaar met de stemmingen. We hadden immers zojuist besloten om de stemmingen over agendapunt 15 uit te stellen. Ik wil de leden eraan herinneren dat wij morgen voorafgaand aan de aanbieding van de verantwoordingsstukken over het jaar 2016 om 9.15 uur een ontbijtbijeenkomst hebben. Voor sommigen is dat te vroeg omdat zij van ver moeten komen maar het zou fijn zijn als iedereen morgen aanwezig is. Ook Zijne Koninklijke Hoogheid prins Constantijn zal aanwezig zijn en zijn ideeën over de betekenis van verantwoording met ons delen. De vergadering wordt enkele ogenblikken geschorst.