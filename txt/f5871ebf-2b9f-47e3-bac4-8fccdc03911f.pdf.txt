21 Stemmingen moties Wijziging Participatiewet ten behoeve van de werkvoorzieningen voor visueel beperkten Aan de orde zijn de stemmingen over moties ingediend bij de behandeling van het wetsvoorstel Wijziging van de Participatiewet ten behoeve van de werkvoorzieningen voor visueel beperkten te weten: - de motie-De Kort c.s. over het delen van de resultaten van de invoeringstoets met de Kamer één jaar na de invoering van de wetswijziging (36245 nr. 9); - de motie-De Kort over een aanspreekpunt waar de mogelijkheden om visueel beperkten in dienst te nemen inzichtelijk worden gemaakt voor werkgevers (36245 nr. 10). (Zie vergadering van 14 juni 2023.) In stemming komt de motie-De Kort c.s. (36245 nr. 9). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd zodat zij is aangenomen. Mevrouw Simons van BIJ1. Mevrouw Sylvana Simons (BIJ1): Voorzitter. Ik dacht u misschien punt 17 de stemmingen over moties ingediend bij de Wijziging van de Participatiewet nog even wilde afmaken. Ik zou graag willen dat in de Handelingen komt te staan dat BIJ1 geacht wordt vóór het wetsvoorstel onder punt 16 te hebben gestemd de Wijziging van de Participatiewet. De voorzitter: Dank u wel. We zullen dit opnemen in de Handelingen. Dan gaan we inderdaad verder met de stemmingen onder punt 17. In stemming komt de motie-De Kort (36245 nr. 10). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd zodat zij is aangenomen.