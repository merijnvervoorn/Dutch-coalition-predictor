25 Stemmingen moties Algemene Politieke Beschouwingen (ronde 2) Aan de orde zijn de stemmingen over aangehouden moties ingediend bij de Algemene Politieke Beschouwingen te weten: - de motie-Wilders over fors verhogen van de salarissen van zorgmedewerkers in alle zorgsectoren (35570 nr. 9); - de motie-Klaver c.s. over een zorgakkoord met vakbonden werkgevers en financiers van zorg om de lage lonen te verbeteren (35570 nr. 15); - de motie-Marijnissen c.s. over opnemen van een structurele waardering voor zorgverleners in de plannen voor 2021 (35570 nr. 18). (Zie vergadering van 17 september 2020.) De voorzitter: Ik kijk of iedereen er is. Dat denk ik wel. Dan gaan we hoofdelijk stemmen. We beginnen met de aangehouden moties ingediend bij de Algemene Politieke Beschouwingen. De leden van de tweede groep De Groot tot en met Van Nispen brengen hun stem uit.