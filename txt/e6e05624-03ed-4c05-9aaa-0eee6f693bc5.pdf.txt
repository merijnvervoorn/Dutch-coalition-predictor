13 Stemming motie Luchtvaart Aan de orde is de stemming over een aangehouden motie ingediend bij het VAO Luchtvaart te weten: - de motie-De Rouwe/Hachchi over meer regie en prioriteit bij de ontwikkeling van vliegveld Lelystad (31936 nr. 150). (Zie vergadering van 20 juni 2013.) De voorzitter: De motie-De Rouwe/Hachchi (31936 nr. 150) is in die zin gewijzigd dat zij thans luidt: Motie De Kamer gehoord de beraadslaging overwegende de sterke en strategische samenhang en toekomstige noodzakelijke overloop tussen Schiphol en vliegveld Lelystad maar ook het belang voor de toekomst van de internationale positie van de Nederlandse luchtvaart; verzoekt de regering met regie en prioriteit de ontwikkeling van vliegveld Lelystad ter hand te nemen en de Kamer actief te informeren over de voortgang hiervan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 154 was nr. 150 (31936). Ik stel vast dat wij hier nu over kunnen stemmen. In stemming komt de gewijzigde motie-De Rouwe/Hachchi (31936 nr. 154 was nr. 150). De voorzitter: Ik constateer dat de aanwezige leden van de fracties van de PVV de SGP het CDA en D66 voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.