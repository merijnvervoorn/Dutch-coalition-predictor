6 Regeling van werkzaamheden (stemmingen) Regeling van werkzaamheden (stemmingen) Regeling van werkzaamheden (stemmingen) De voorzitter: Ik stel voor om zo dadelijk ook te stemmen over de aangehouden motie-Sneller (29023 nr. 472). Ik geef graag het woord aan de heer Ellian van de fractie van de VVD. De heer Ellian (VVD): Dank voorzitter. Een vriendelijk verzoek om de stemmingen onder de punten 14 en 15 over de Wijziging van de Wet op de rechterlijke organisatie de Wet rechtspositie rechterlijke ambtenaren de Wet op de Raad van State en enige andere wetten uit te stellen omdat we een toelichting van de Raad van State gaan krijgen. De voorzitter: Bestaat daar enig bezwaar tegen? Dat is niet het geval. Dat ziet u allemaal in de stemmingslijst. Mevrouw Keijzer fractie van BBB. Mevrouw Keijzer (BBB): Voorzitter. Ik had gevraagd om mijn motie op stuk nr. 2175 (25295) onder agendapunt 13 aan te houden maar als de Kamer akkoord is wil ik die nu toch in stemming brengen. De voorzitter: Heel goed. Als daar geen bezwaar tegen bestaat gaan we dat doen. Het lid Kostić. Kamerlid Kostić (PvdD): Voorzitter. Ik zou mijn motie op stuk nr. 96 (33836) onder agendapunt 18 willen aanhouden. De voorzitter: Op verzoek van het lid Kostić stel ik voor de motie (33836 nr. 96) aan te houden. Daartoe wordt besloten.