12 Stemmingen moties Wet op de Nederlandse Sportraad Aan de orde zijn de stemmingen over moties ingediend bij de behandeling van het wetsvoorstel Regels omtrent de instelling van de Nederlandse Sportraad (Wet op de Nederlandse Sportraad) te weten: - de motie-Inge van Dijk over aandacht in de advisering van de Sportraad voor kansengelijkheid (35983 nr. 10); - de gewijzigde motie-Van Nispen over de Nederlandse sport minder afhankelijk maken van sponsoring door gokbedrijven (35983 nr. 11); - de motie-Rudmer Heerema over onderzoek naar het bevorderen van sportparticipatie door ouderen (35983 nr. 12). (Zie vergadering van 18 mei 2022.) De voorzitter: De motie-Van Nispen (35983 nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat de Nederlandse sport op dit moment voor haar financiering voor een groot deel afhankelijk is van bijdrages van loterijen en sponsorovereenkomsten met gokbedrijven; stelt de Kamer voor om de Nederlandse Sportraad om advies te vragen over de vraag of en zo ja hoe de Nederlandse sport zonder dat dit leidt tot een verlaging van het budget minder afhankelijk kan worden van opbrengsten uit kansspelen en van sponsoring van gokbedrijven en gaat over tot de orde van de dag. Zij krijgt nr. 13 was nr. 11 (35983). De voorzitter: De motie-Rudmer Heerema (35983 nr. 12) is in die zin gewijzigd dat zij thans luidt: Motie De Kamer gehoord de beraadslaging overwegende dat een groot deel van de 55-plussers te weinig beweegt en naarmate zij ouder worden steeds minder voldoen aan de beweegrichtlijnen;overwegende dat te weinig bewegen het risico op een verscheidenheid aan aandoeningen en lichamelijke beperkingen verhoogt; overwegende dat gezonde en fitte ouderen minder vaak een beroep hoeven doen op maatschappelijke ondersteuning; constaterende dat geen van de adviezen van de NLsportraad is toegespitst op het stimuleren van de sportparticipatie van ouderen; verzoekt de regering om de NLsportraad een onderzoek te laten uitvoeren naar het bevorderen van de sportparticipatie van ouderen waarbij een advies gegeven wordt over hoe de afstand tot de sport die ouderen hebben verkleind kan worden of kan worden weggenomen en gaat over tot de orde van de dag. Zij krijgt nr. 14 was nr. 12 (35983). Ik stel vast dat wij nu over deze gewijzigde moties kunnen stemmen. In stemming komt de motie-Inge van Dijk (35983 nr. 10). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 de ChristenUnie de VVD de SGP het CDA BBB en JA21 voor deze motie hebben gestemd en de leden van de fracties van de PVV FVD en Groep Van Haga ertegen zodat zij is aangenomen. In stemming komt de gewijzigde motie-Van Nispen (35983 nr. 13 was nr. 11). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 de ChristenUnie de VVD de SGP het CDA BBB en JA21 voor deze gewijzigde motie hebben gestemd en de leden van de fracties van de PVV FVD en Groep Van Haga ertegen zodat zij is aangenomen. In stemming komt de gewijzigde motie-Rudmer Heerema (35983 nr. 14 was nr. 12). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 de ChristenUnie de VVD de SGP het CDA BBB JA21 en FVD voor deze gewijzigde motie hebben gestemd en de leden van de fracties van de PVV en Groep Van Haga ertegen zodat zij is aangenomen.