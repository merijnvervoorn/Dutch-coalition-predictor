38 VAO Eurogroep/Ecofin-Raad (AO d.d. 06/07) Aan de orde is het VAO Eurogroep/Ecofin-Raad (AO d.d. 06/07). De voorzitter: We gaan verder met het VAO Eurogroep/Ecofin-Raad. Ik geef de heer Edgar Mulder het woord namens de PVV maar niet dan nadat ik heb gezegd dat de spreektijd twee minuten is inclusief het indienen van de moties. De heer Edgar Mulder (PVV): Voorzitter. Zoals bekend verzet de PVV zich al jaren tegen het nutteloos geld geven aan Griekenland. Vandaar de volgende motie. Motie De Kamer gehoord de beraadslaging overwegende dat Nederland de deelname van het IMF als keiharde voorwaarde voor het steunpakket aan Griekenland heeft gesteld en dat het IMF nog steeds niet meedoet; overwegende dat Griekenland tot nu toe meer dan 250 miljard euro aan hulpgeld heeft ontvangen van de eurolanden en dat de kans levensgroot is dat we dat geld nooit meer terugzien; spreekt uit dat het onwenselijk is dat er nog extra miljarden van ons belastinggeld in de bodemloze put van Griekenland verdwijnen; verzoekt de regering niet in te stemmen met de volgende tranche van 85 miljard euro aan Griekenland en ervoor te zorgen dat we al het geleende geld zo snel mogelijk terugkrijgen en gaat over tot de orde van de dag. De voorzitter: Deze motie is voorgesteld door de leden Edgar Mulder en Tony van Dijck. Naar mij blijkt wordt de indiening ervan voldoende ondersteund. Zij krijgt nr. 1451 (21501-07). De vergadering wordt enkele ogenblikken geschorst. Staatssecretaris Wiebes: Voorzitter. Voor de heer Mulder twee keer goed nieuws en één keer slecht nieuws. Het IMF doet anders dan in de motie staat mee zo is overeengekomen op 15 juni. Het is ook niet zo dat de ESM-fondsen ten koste gaan van ons belastinggeld want het zijn gewoon marktleningen. Dat was twee keer goed nieuws. Het slechte nieuws voor hem is dat de Grieken hun deel van de afspraken zijn nagekomen dat wij ons deel van de afspraken na zullen komen en dat ik deze motie daarom ontraad. De beraadslaging wordt gesloten. De voorzitter: Over deze motie gaan we vanavond stemmen. Ik schors de vergadering voor enkele ogenblikken. De vergadering wordt enkele ogenblikken geschorst.