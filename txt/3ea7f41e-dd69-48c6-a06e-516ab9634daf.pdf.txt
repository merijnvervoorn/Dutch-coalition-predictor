3 Regeling van werkzaamheden Regeling van werkzaamheden De voorzitter: Ik stel voor dinsdag aanstaande ook te stemmen over de aangehouden motie-Van Gerven (33000-XIII nr. 109). Ik stel voor toe te voegen aan de agenda van een van de volgende weken: – het wetsvoorstel Intrekking van de Invoeringswet Wet stedelijke vernieuwing en het redactioneel en wetstechnisch wijzigen van enkele wetten op het terrein van het wonen (Reparatiewet BZK op het terrein van het wonen) (33102); – het wetsvoorstel Goedkeuring van de op 10 mei 2010 te Brussel tot stand gekomen Kaderovereenkomst tussen de Europese Unie en haar lidstaten enerzijds en de Republiek Korea anderzijds (Trb. 2010 172) (33028); – het wetsvoorstel Wijziging van de Wet veiligheid en kwaliteit lichaamsmateriaal ter implementatie van Richtlijn 2010/53/EU inzake kwaliteits- en veiligheidsnormen voor menselijke organen bestemd voor transplantatie (33063); – het wetsvoorstel Wijziging van de Elektriciteitswet 1998 en van de Gaswet (implementatie van richtlijnen en verordeningen op het gebied van elektriciteit en gas) (32814). Ik stel voor de volgende stukken van de stand van werkzaamheden af te voeren: 28973-84; 28973-86; 28973-85; 28973-79; 28973-87; 28973-80; 31532-69; 32708-6; 31532-72; 28625-138; 31532-67; 32708-4; 30825-80; 30196-149; 31532-65; 31532-57; 29683-113; 29683-112; 21501-32-562; 22112-1303; 22112-1320; 29683-108; 31923-27; 29675-140; 22112-1309; 29683-111; 21501-32-564; 31923-26; 32549-46; 29659-74; 30825-111; 32849-3; 32849-4; 33000-XIII-4; 32849-2; 32849-1; 32372-85; 32372-84; 32563-26; 32372-71; 22054-189; 22112-1285; 22054-188; 22054-179; 22054-180; 22054-178; 31574-22; 31574-21; 31574-20; 31920-16; 28286-538; 29683-106; 28286-536; 28286-529; 29683-105; 28973-82; 29683-104; 28286-523; 29683-60; 28973-75; 28286-520; 28286-512; 28286-505; 28286-516; 29683-103; 28286-448; 25074-178; 29502-78; 2011Z25546; 32201-34; 22112-1254; 29675-139; 31923-25; 29675-135; 29675-136; 21501-32-539; 21501-32-561; 2011Z16367 en 28625-139. Ik stel voor het dertigledendebat over concurrentie tussen huisartsen en het dertigledendebat over de NMa-boete voor de Landelijke Huisartsen Vereniging alsnog samen te voegen en het debat hedenmiddag te houden. Ik stel voor toe te voegen aan de agenda: – het VAO intensieve veehouderij met als eerste spreker het lid Ouwehand (PvdD). Overeenkomstig de voorstellen van de voorzitter wordt besloten. De voorzitter: Het woord is aan de heer Van Gerven.De heer Van Gerven (SP): Voorzitter. Er is alom tumult in het land over de exploderende tandartstarieven. Vandaag was er weer een bericht van de NOS dat 50% van de tandartsen een dubbel tarief vraagt. De VGZ de verzekeraar heeft ook nieuwe cijfers over exploderende tandartskosten. Wij willen graag een brief van de minister van Volksgezondheid Welzijn en Sport over de uitkomst van het gesprek met de Nederlandse Maatschappij tot bevordering der Tandheelkunde en de zorgverzekeraars over de tarieven in de jeugdmondzorg de bijbetalingen voor kinderen en over de uitkomst van de monitoring mondzorg VGZ van 25 januari 2012. Wij willen die brief voor aanstaande dinsdag 12.00 uur ontvangen. Dit verzoek doe ik mede namens de Partij van de Arbeid. Mevrouw Gerbrands (PVV): Wij gaan akkoord met die brief maar ik zou daarin ook graag de reactie van de minister zien op de rol van de zorgverzekeraars in dezen. VGZ maakt wel een hoop kabaal maar wat is de rol die zij zelf heeft gehad? De heer Van Gerven (SP): Dat lijkt mij een uitstekende aanvulling. De voorzitter: Dan stel ik voor om dit deel van het stenogram door te geleiden naar het kabinet. Daartoe wordt besloten. De voorzitter: Het woord is aan mevrouw Ouwehand. Mevrouw Ouwehand (PvdD): Voorzitter. Ik heb mij op het laatste moment aangemeld omdat wij hebben geconstateerd dat staatssecretaris Bleker een brief die wij wel hebben gevraagd niet heeft gestuurd. Dat gaat over het convenant dat hij in de Eerste Kamer tijdens de behandeling van de initiatiefwet-Thieme over het onverdoofd slachten heeft aangekondigd. De Eerste Kamer is inmiddels begonnen met de behandeling. Wij zouden als Tweede Kamer graag ook weten wat de staatssecretaris van plan is. Daarom de vraag of die brief deze week nog hierheen kan komen. De voorzitter: Wij zullen een rappel uit laten gaan en het stenogram doorgeleiden. Wij gaan dadelijk verder met het VSO over de Crisis- en herstelwet. Na de behandeling daarvan zijn er stemmingen. Ik heb die stemmingen wat later gezet om daarmee de conferentie die op het ogenblik in dit gebouw gaande is een kans te geven. Anders moeten daar allerlei mensen uit terug komen. De verwachting is dat wij rond 14.45 uur gaan stemmen. De vergadering wordt enkele ogenblikken geschorst. Voorzitter: Elias