15 Stemmingen moties Goedkeuringswet derde verlenging geldingsduur Twm covid-19 Aan de orde zijn de stemmingen over moties ingediend bij de behandeling van het wetsvoorstel Goedkeuringswet derde verlenging geldingsduur Twm covid-19 te weten: - de motie-Van Houwelingen over het coronatoegangsbewijs nooit invoeren in essentiële voorzieningen (35899 nr. 7); - de motie-Van Houwelingen over de invoering van een 2G-systeem uitsluiten (35899 nr. 8); - de motie-Van der Plas over de basisregels en hygiëne in COVID-19-beleid en -communicatie leidend laten zijn (35899 nr. 10). (Zie wetgevingsoverleg van 8 november 2021.) De voorzitter: De motie-Van der Plas (35899 nr. 10) is in die zin gewijzigd dat zij thans luidt: Motie De Kamer gehoord de beraadslaging constaterende dat het om de verspreiding van het virus te beperken erg belangrijk is dat iedereen de basisregels blijft volgen: - heb je klachten blijf thuis en laat u testen; - was vaak en goed uw handen; - 15 meter is een veilige afstand; bescherm uzelf en anderen in de samenleving; - blijf zorgen voor voldoende frisse lucht; constaterende dat ook de heer Van Dissel voorzitter van het OMT zegt: "Ik denk dat de ernst toch bij iedereen wel helder is. Je hoopt dat mensen het oppikken en niet denken: het is nog niet verplicht dus ik doe het niet."; overwegende dat het accent leggen op de noodzaak van het coronatoegangsbewijs in plaats van het tegelijkertijd benadrukken van het belang om zich te houden aan de basismaatregelen leidt tot een tweedeling in de maatschappij; overwegende dat het accent leggen op de noodzaak van het coronatoegangsbewijs in plaats van het tegelijkertijd benadrukken van het belang om zich te houden aan de basismaatregelen leidt tot een vals gevoel van veiligheid omdat ook gevaccineerden besmettelijk kunnen zijn; verzoekt het kabinet het naleven van de basisregels en hygiëne met ingang van heden structureel en elke keer opte nemen in alle informatie en communicatie over het indammen van COVID-19 zodat alle burgers ervan doordrongen raken dat een groen vinkje geen garantie is dat je niet besmettelijk of positief kunt zijn en zij — mede door structurele informatie en communicatie door de overheid — beseffen dat de basismaatregelen essentieel zijn om het verspreiden van COVID-19 tegen te gaan en zodat burgers door het nemen van eigen verantwoordelijkheid meewerken aan het verminderen van de druk op de zorg en gaat over tot de orde van de dag. Zij krijgt nr. 11 was nr. 10 (35899). Ik stel vast dat wij hier nu over kunnen stemmen. Ik zou mevrouw Bikker het woord willen geven voor een stemverklaring. Mevrouw Bikker (ChristenUnie): Dank u voorzitter. We stemmen vandaag over twee moties waarvan de ene suggereert dat we vandaag stemmen over een voorstel voor 2G zodat ongevaccineerden zouden worden uitgesloten van delen van de samenleving. De andere doet alsof een uitbreiding van het coronatoegangsbewijs aanstaande is voor onder meer het openbaar vervoer maar dat ligt hier niet voor. Laat ik het nog één keer zeggen: de ChristenUnie ziet niet hoe 2G zich kan verhouden tot de keuzevrijheid voor vaccinatie. Ziekenhuizen scholen en andere essentiële locaties moeten altijd bereikbaar zijn. Maar ik vind het onwenselijk om nu zonder debat en zonder dat we kunnen spreken over andere oplossingen in deze ongekende gezondheidscrisis deze uitspraken per motie hier te doen. Dat is suggestief voorbarig en veel te gemakkelijk. Daarom stemt de ChristenUnie tegen de beide moties. De voorzitter: Dank. Dan gaan we nu over tot de stemmingen. In stemming komt de motie-Van Houwelingen (35899 nr. 7). De voorzitter: Ik constateer dat de leden van de fracties van de SP GroenLinks DENK de PvdD de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de fracties van Volt de PvdA Fractie Den Haan D66 de ChristenUnie de VVD en het CDA ertegen zodat zij is verworpen. In stemming komt de motie-Van Houwelingen (35899 nr. 8). De voorzitter: Ik constateer dat de leden van de fracties van de SP DENK de PvdD de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de fracties van GroenLinks Volt de PvdA FractieDen Haan D66 de ChristenUnie de VVD en het CDA ertegen zodat zij is verworpen. In stemming komt de gewijzigde motie-Van der Plas (35899 nr. 11 was nr. 10). De voorzitter: Ik constateer dat de leden van de fracties van de SP GroenLinks Volt DENK de PvdD Fractie Den Haan de SGP Lid Omtzigt JA21 BBB de PVV en Groep Van Haga voor deze gewijzigde motie hebben gestemd en de leden van de fracties van de PvdA D66 de ChristenUnie de VVD het CDA en FVD ertegen zodat zij is verworpen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.