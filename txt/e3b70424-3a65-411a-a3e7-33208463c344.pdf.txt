9 Stemming motie Verordening duurzaam gebruik gewasbeschermingsmiddelen Aan de orde is de stemming over een aangehouden motie ingediend bij het tweeminutendebat Verordening duurzaam gebruik gewasbeschermingsmiddelen te weten: - de gewijzigde motie-Van der Plas over onderzoek doen naar het opnemen van laagdrempelige stimuleringsprogramma's (22112 nr. 3517 was nr. 3514). (Zie vergadering van 6 oktober 2022.) De voorzitter: De gewijzigde motie-Van der Plas (22112 nr. 3517 was nr. 3514) is in die zin nader gewijzigd dat zij thans luidt: Motie De Kamer gehoord de beraadslaging constaterende dat de verordening een eenzijdig doel kent namelijk het verminderen van het gebruik van chemische gewasbeschermingsmiddelen; overwegende dat boeren en tuinders de transitie naar weerbare teeltsystemen en weerbare planten met een beperkte gerichte inzet van chemische gewasbeschermingsmiddelen onderschrijven; verzoekt de regering om onderzoek te doen naar het opnemen in het Uitvoeringsprogramma Toekomstvisie gewasbescherming van laagdrempelige stimuleringsprogramma's en bijbehorende middelen voor: - precisieland- en -tuinbouw; - biologische land- en tuinbouw; - ontwikkeling IPM-tools voor duurzame teeltsystemen; - kennisverspreidingsprogramma's en gaat over tot de orde van de dag. Zij krijgt nr. 3518 was nr. 3517 (22112). Ik stel vast dat wij hier nu over kunnen stemmen. In stemming komt de nader gewijzigde motie-Van der Plas (22112 nr. 3518 was nr. 3517). De voorzitter: Ik constateer dat de leden van de fracties van Volt DENK Fractie Den Haan Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze nader gewijzigde motiehebben gestemd en de leden van de overige fracties ertegen zodat zij is aangenomen.