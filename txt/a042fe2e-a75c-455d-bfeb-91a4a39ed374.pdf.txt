17 Stemmingen moties Biotechnologie en tuinbouw Aan de orde zijn de stemmingen over moties ingediend bij het VSO Biotechnologie en tuinbouw te weten: - de motie-Vestering over een importverbod op genetisch gemanipuleerde soja (27428 nr. 375); - de motie-Boswijk c.s. over versterking van het kwekersrecht (27428 nr. 376). (Zie vergadering van 14 april 2021.) De voorzitter: Op verzoek van mevrouw Vestering stel ik voor haar motie (27428 nr. 375) aan te houden. Daartoe wordt besloten. De voorzitter: De motie-Boswijk (27428 nr. 376) is in die zin gewijzigd en nader gewijzigd dat zij thans is ondertekend door de leden Boswijk Geurts Bisschop Grinwis Valstar en Van der Plas en luidt: Motie De Kamer gehoord de beraadslaging overwegende dat het kwekersrecht versterkt moet worden; van mening dat overheid en veredelaars moeten kunnen optreden tegen illegale producten uit derde landen; verzoekt de regering de handhaving en wijziging regelgeving c.q. verbeteringen daarvoor als prioriteit aan te merken bij de Europese Commissie en ondersteuning daarvoor te zoeken bij andere Europese lidstaten en de Kamer over de voortgang in het voorjaar van 2022 te rapporteren en gaat over tot de orde van de dag. Zij krijgt nr. 378 was nr. 376 (27428). Ik stel vast dat wij hier nu over kunnen stemmen. In stemming komt de nader gewijzigde motie-Boswijk c.s. (27428 nr. 378 was nr. 376). De voorzitter: Ik constateer dat deze nader gewijzigde motie met algemene stemmen is aangenomen.