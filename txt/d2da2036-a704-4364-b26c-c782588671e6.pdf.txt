12 Stemming motie Biobrandstoffen Aan de orde is de stemming over een aangehouden motie ingediend bij het VAO Biobrandstoffen te weten: - de gewijzigde motie-Bisschop/Agnes Mulder over een advies aan de commissie-Corbey over de interpretatie van artikel 21 van de Richtlijn hernieuwbare energie (32813 nr. 74). (Zie vergadering van 3 oktober 2013.) De voorzitter: De gewijzigde motie-Bisschop/Agnes Mulder (32813 nr. 74) is in die zin nader gewijzigd dat zij thans luidt: De Kamer gehoord de beraadslaging constaterende dat de regering een green deal heeft gesloten over de raffinage van gras als tussenteelt tot bodemverbeteraar diervoeding en een geavanceerde biobrandstof maar desondanks geen volledige dubbeltelling wil toekennen voor biobrandstof uit geraffineerd gras; overwegende dat bij de toepassing van de Regeling hernieuwbare energie vervoer inzake dubbeltelling strikte voorwaarden gehanteerd worden die het veelzijdig duurzame projecten lastig maken en daardoor innovatie belemmeren; overwegende dat grondstoffen van geavanceerde biobrandstoffen in theorie een hogere toepassingswaarde kunnen hebben maar dat dit in de praktijk niet altijd realiseerbaar is; overwegende dat de genoemde voorwaarden verder gaan dan de Richtlijn hernieuwbare energie en het beleid in andere Europese lidstaten; overwegende dat de regering mede op advies van de commissie-Corbey de ontwikkeling van geavanceerde biobrandstoffen wil stimuleren; verzoekt de regering de commissie-Corbey op korte termijn advies te vragen over de interpretatie van artikel 21 van de Richtlijn hernieuwbare energie het omgaan met alternatieve toepassingen cascadering en tabel 5 van de Regeling hernieuwbare energie vervoer en het al dan niet volledig dubbel tellen van biobrandstoffen op basis van afval residuen non-food cellulosemateriaal en lignocellulosisch materiaal; verzoekt de regering voorts op basis van het advies van de commissie-Corbey de uitvoering van de Regeling hernieuwbare energie vervoer met terugwerkende kracht te heroverwegen en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 75 was nr. 74 (32813). Ik stel vast dat wij hier nu over kunnen stemmen. In stemming komt de nader gewijzigde motie-Bisschop/Agnes Mulder (32813 nr. 75 was nr. 74). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks en de PvdA voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. Dan vraag ik nu of mevrouw Baay-Timmerman naar voren wil komen. Dan is er in de schorsing gelegenheid om haar te feliciteren. De vergadering wordt van 15.23 uur tot 15.30 uur geschorst. Voorzitter: Bosma