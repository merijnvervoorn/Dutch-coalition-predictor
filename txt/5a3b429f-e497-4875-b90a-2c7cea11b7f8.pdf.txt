94 Stemmingen Belastingdienst Aan de orde zijn de stemmingen over moties ingediend bij het debat over de Belastingdienst te weten: - de motie-Van Vliet over een nadere afbakening van doelgroepen (31066 nr. 136); - de motie-Braakhuis/Groot over het begrip "substance" (31066 nr. 137); - de motie-Braakhuis/Groot over brievenbusmaatschappijen (31066 nr. 138); - de motie-Omtzigt c.s. over halvering van het handhavings- en invorderingstekort (31066 nr. 140); - de motie-Groot/Braakhuis over verticale belastingcontroles (31066 nr. 141); - de motie-Groot/Braakhuis over nieuw onderzoek naar het nalevingstekort (31066 nr. 142). (Zie vergadering van heden.) De voorzitter: De motie-Omtzigt c.s. (31066 nr. 140) is in die zin gewijzigd dat zij thans luidt: Motie De Kamer gehoord de beraadslaging constaterende dat een behoorlijk percentage van het bedrag dat op grond van de wet aan belasting betaald zou moeten worden niet in de schatkist belandt door onjuiste of onvolledige belastingaangiften illegale activiteiten en onvoldoende capaciteit voor de invordering van belastingen; van mening dat het eerlijker en rechtvaardiger is om de huidige belastingverplichtingen beter te handhaven en zo deze tax gap te verkleinen dan om de belastingen te verhogen of nieuwe belastingen in te voeren; overwegende dat een betere handhaving van huidige belastingverplichtingen bovendien een positief effect heeft op de belastingmoraal van welwillende belastingplichtigen; overwegende dat het nalevingstekort voor particulieren 15% van de totale belastingopbrengst bedraagt voor kleine en middelgrote ondernemingen 65% en voor grote ondernemingen eveneens een dergelijk percentage en dat verkleining van de tax gap de schatkist dus enkele miljarden kan opleveren; van mening dat er met het oog op een nieuw regeerakkoord een plan moet liggen om te zorgen dat de belasting die de fiscus wettelijk gezien binnen zou moeten krijgen ook daadwerkelijk door de fiscus ontvangen wordt; verzoekt de regering voor 1 oktober met een plan te komen om de tax gap te halveren dan wel zo mogelijk nog verder te verkleinen door met gerichte acties zowel ophet gebied van handhaving als invordering de belastingopbrengst te vergroten; verzoekt de regering tevens hierbij in kaart te brengen met welke gerichte investeringen de belastingopbrengst met een veelvoud vergroot kan worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 144 was nr. 140 (31066). De motie-Groot/Braakhuis (31066 nr. 142) is in die zin gewijzigd dat zij thans luidt: Motie De Kamer gehoord de beraadslaging constaterende dat de grootte van het nalevingstekort door de Belastingdienst wordt beschreven aan de hand van onderzoek naar belastinginkomsten uit 2007 en 2008 en van de percentages gemiste opbrengst particulieren en mkb; overwegende dat meer recente informatie over de omvang van het nalevingstekort gewenst is ook aangezien de Nederlandse Staat kampt met een begrotingstekort dat deels wordt veroorzaakt door achterblijvende belastinginkomsten; verzoekt de regering nieuw onderzoek te doen naar de omvang en samenstelling van het nalevingstekort en in de rapportage hierover aan de Kamer niet enkel de percentages te vermelden maar ook de nominale bedragen aan misgelopen belastinginkomsten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 145 was nr. 142 (31066). Ik stel vast dat wij nu over de gewijzigde moties kunnen stemmen. In stemming komt de motie-Van Vliet (31066 nr. 136). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Braakhuis/Groot (31066 nr. 137). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Braakhuis/Groot (31066 nr. 138). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Omtzigt c.s. (31066 nr. 144 was nr. 140). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie het CDA de PVV en de groep Kortenoeven/ Hernandez voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Groot/Braakhuis (31066 nr. 141). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Groot/Braakhuis (31066 nr. 145 was nr. 142). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie het CDA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.