17 Stemming motie Begroting Economische Zaken en Klimaat 2023 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken en Klimaat (XIII) voor het jaar 2023 te weten: - de motie-Van der Graaf c.s. over het inzichtelijk maken van prijstransparantie om de logistieke kosten van een bestelling altijd zichtbaar te laten zijn voor de consument (36200-XIII nr. 67). (Zie vergadering van 23 november 2022.) De voorzitter: De motie-Van der Graaf c.s. (36200-XIII nr. 67) is in die zin gewijzigd dat zij thans luidt: Motie De Kamer gehoord de beraadslaging constaterende dat de Kamer middels de aangenomen motieMoorlag/Van den Berg (35300-VIII stuk nr. 90) de regering verzocht te verkennen wat er nodig is om tot een betere marktordening te komen van de bezorgmarkt inzake pakketten; constaterende dat de logistieke bezorg- en retourkosten nog altijd niet zichtbaar zijn voor consumenten en dat deze kosten nu verdisconteerd zijn in de verkoopprijs; overwegende dat het inzichtelijk maken van bezorg- en retourkosten naar verwachting zal leiden tot bewuster bestellen en optimaler bezorgen meer verkeersveiligheid minder verkeerscongestie minder verspilling van geretourneerde producten; verzoekt de regering te onderzoeken hoe prijstransparantie kan worden bewerkstelligd zodat de logistieke kosten van een bestelling altijd zichtbaar zijn voor de consument en te onderzoeken of het overnemen van retourkosten door bedrijven onmogelijk kan worden gemaakt en de Kamer hierover in het eerste kwartaal 2023 te informeren en gaat over tot de orde van de dag. Zij krijgt nr. 111 was nr. 67 (36200-XIII). Ik stel vast dat wij hier nu over kunnen stemmen. In stemming komt de gewijzigde motie-Van der Graaf c.s. (36200-XIII nr. 111 was nr. 67).De voorzitter: Ik constateer dat de leden van de fracties van GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP het CDA BBB JA21 de PVV en FVD voor deze gewijzigde motie hebben gestemd en de leden van de overige fracties ertegen zodat zij is aangenomen.