11 Stemmingen moties begroting Veiligheid en Justitie onderdeel Politie Aan de orde zijn de stemmingen over moties ingediend bij de behandeling van het onderdeel Politie van de begroting van het ministerie van Veiligheid en Justitie voor het jaar 2014 te weten: - de motie-Berndsen-Jansen over het tempo van de veranderagenda en de reorganisatie (33750-VI nr. 12); - de motie-Kooiman/Berndsen-Jansen over regulering van softdrugs (33750-VI nr. 14); - de motie-Kooiman over salaris en rang van agenten in hun nieuwe functie (33750-VI nr. 15); - de motie-Kooiman/Berndsen-Jansen over toesturen van inspectierapporten binnen een maand (33750-VI nr. 16); - de motie-Oskam c.s. over de verhouding tussen het aantal executieve en niet-executieve politievrijwilligers (33750-VI nr. 17); - de motie-Segers over de heterdaadkracht van de politie (33750-VI nr. 18); - de motie-Segers over de administratieve lasten in verband met het terugbellen van burgers over aangiftes (33750-VI nr. 19); - de motie-Segers over training in het gebruik van de taser (33750-VI nr. 20); - de motie-Marcouch over afstemming van de basisteams op specifieke kenmerken van een gebied (33750-VI nr. 22). (Zie wetgevingsoverleg van 4 november 2013.) De voorzitter: De motie-Oskam (33750-VI nr. 17) is in die zin gewijzigd dat zij thans luidt: Motie De Kamer gehoord de beraadslaging constaterende dat het kabinet streeft naar 5.000 politievrijwilligers waarvan 3.000 op straat en 2.000 binnen eind 2015; overwegende dat politievrijwilligers in de eerste plaats ingezet dienen te worden in het politiewerk op straat; voorts overwegende dat de inzet van politievrijwilligers niet mag leiden tot verdringing van administratieve politiebanen; verzoekt de regering de verhouding tussen het aantal executieve en niet-executieve politievrijwilligers te handhaven op 3:2 en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 88 was nr. 17 (33750-VI). Ik stel vast dat wij hier nu over kunnen stemmen. De voorzitter: Op verzoek van de heer Segers stel ik voor zijn motie (33750-VI nr. 20) aan te houden. Daartoe wordt besloten. In stemming komt de motie-Berndsen-Jansen (33750-VI nr. 12). De voorzitter: Ik constateer dat de aanwezige leden van de fracties van de SGP de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kooiman/Berndsen-Jansen (33750-VI nr. 14). De voorzitter: Ik constateer dat de aanwezige leden van de fracties van 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kooiman (33750-VI nr. 15). De voorzitter: Ik constateer dat de aanwezige leden van de fracties van de PVV Bontes de SGP 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kooiman/Berndsen-Jansen (33750-VI nr. 16). De voorzitter: Ik constateer dat de aanwezige leden van de fracties van de PVV Bontes het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Oskam c.s. (33750VI nr. 88 was nr. 17). De voorzitter: Ik constateer dat de aanwezige leden van de fracties van de SGP het CDA de ChristenUnie en 50PLUS voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Segers (33750-VI nr. 18).De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Segers (33750-VI nr. 19). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Marcouch (33750-VI nr. 22). De voorzitter: Ik constateer dat de aanwezige leden van de fracties van het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.