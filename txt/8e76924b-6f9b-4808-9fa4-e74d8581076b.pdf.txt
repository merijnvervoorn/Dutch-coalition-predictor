62 Stemming motie Circulaire economie Aan de orde is de stemming over een aangehouden motie ingediend bij het tweeminutendebat Circulaire economie d.d. 1 juni 2022 te weten: - de motie-Van Esch c.s. over refill-mogelijkheden in supermarkten met meer dan 400 vierkante meter oppervlakte (32852 nr. 195). (Zie vergadering van 1 juni 2022.) De voorzitter: De motie-Van Esch c.s. (32852 nr. 195) is in die zin gewijzigd dat zij thans luidt: Motie De Kamer gehoord de beraadslaging constaterende dat in Frankrijk een wet is aangenomen waarmee refill in de supermarkt wordt gestimuleerd; overwegende dat refill-mogelijkheden het gebruik van eenmalige verpakkingen in de supermarkt drastisch zullen reduceren; verzoekt de regering in navolging van Frankrijk ervoor te zorgen dat supermarkten met meer dan 400 vierkante meter oppervlakte hun klanten uiterlijk in 2030 moeten gaan voorzien van refill-mogelijkheden en gaat over tot de orde van de dag. Zij krijgt nr. 272 was nr. 195 (32852). Ik stel vast dat wij hier nu over kunnen stemmen. Voordat wij over deze gewijzigde motie gaan stemmen geef ik het woord aan mevrouw Van Esch Partij voor de Dieren. Mevrouw Van Esch (PvdD): Voorzitter. Er zijn een aantal moties aangenomen waarvan het kabinet gevraagd heeft om die aan te houden. Buiten de vraag om deze aan te houden is er geen appreciatie van gegeven. Ik wil daarom toch een brief vragen. Dit gaat om de motie op stuk nr. 319 onder agendapunt 53 over het tweeminutendebat Toezicht en handhaving en de gewijzigde motie op stuk nr. 271 over een nationaal verbod op sigarettenfilters die zojuist is aangenomen. Het zou toch fijn zijn om in een brief te zien hoe deze moties worden uitgevoerd.De voorzitter: Dank u wel mevrouw Van Esch. We zullen dit doorgeleiden richting kabinet. In stemming komt de gewijzigde motie-Van Esch c.s. (32852 nr. 272 was nr. 195). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 en de ChristenUnie voor deze gewijzigde motie hebben gestemd en de leden van de fracties van Lid Omtzigt de VVD de SGP het CDA JA21 Groep Van Haga de PVV FVD en BBB ertegen zodat zij is verworpen.