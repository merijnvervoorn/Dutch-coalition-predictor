17 Stemmingen moties Bevordering van grondgebondenheid Aan de orde zijn de stemmingen over moties ingediend bij het debat over de invulling van de AMvB ter bevordering van grondgebondenheid te weten: - de motie-Smaling over alleen volledig grondgebonden groei voor de meest intensieve bedrijven (33979 nr. 77); - de motie-Smaling over inzet van grond voor weidegang (33979 nr. 78); - de motie-Smaling over andere opties voor de melkveehouderij dan dierrechten (33979 nr. 79); - de motie-Geurts over kiezen tussen de referentiejaren 2013 en 2014 (33979 nr. 80); - de motie-Geurts/Dijkgraaf over regionale mestafzet binnen een straal van 30 kilometer (33979 nr. 81); - de motie-Ouwehand over intrekken van de AMvB grondgebonden groei melkveehouderij (33979 nr. 82); - de motie-Ouwehand over ook sturen op het halen van maatschappelijke doelen (33979 nr. 83); - de motie-Ouwehand over een moratorium op de bouw van megastallen (33979 nr. 84); - de motie-Ouwehand over aanpassing van het Uitvoeringsbesluit Meststoffenwet (33979 nr. 85); - de motie-Dik-Faber c.s. over het reguleren van de fosfaatproductie (33979 nr. 86); - de motie-Dik-Faber/Smaling over het reserveren van ruimte onder het sectorale fosfaatplafond (33979 nr. 87); - de motie-Dik-Faber over regionale mestafzet binnen een straal van 20 kilometer (33979 nr. 88); - de motie-Graus/Dijkgraaf over de regionale kringloop van mest en voer (33979 nr. 89); - de motie-Dijkgraaf c.s. over het hanteren van een foutenmarge (33979 nr. 90); - de motie-Dijkgraaf c.s. over vijf jaar uitstel van grondgebondenheid (33979 nr. 91). (Zie vergadering van 23 april 2015.) De voorzitter: De motie-Smaling (33979 nr. 77) is in die zin gewijzigd dat zij thans luidt: Motie De Kamer gehoord de beraadslaging overwegende dat met de voorliggende AMvB zelfs de meest intensieve melkveebedrijven nog steeds voor de helft grondloos mogen groeien; verzoekt de regering om in aanvulling op het gestaffelde systeem voor de meest intensieve melkveehouderijbedrijven met een fosfaatoverschot van meer dan 100 kilogramper hectare alleen nog volledig grondgebonden groei toe te staan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 94 was nr. 77 (33979). De voorzitter: De motie-Dik-Faber c.s. (33979 nr. 86) is in die zin gewijzigd dat zij thans luidt: Motie De Kamer gehoord de beraadslaging overwegende dat de staatssecretaris bij een overschrijding van het nationale fosfaatproductieplafond een stelsel van dierrechten voor de melkveehouderij wil introduceren; overwegende dat de introductie van dierrechten nadelen met zich meebrengt voor onder meer het dierenwelzijn en onredelijk uitpakt voor de bedrijven die wel altijd grondgebonden zijn gebleven; overwegende dat er ook andere mogelijkheden zijn om te voorkomen dat het nationale fosfaatproductieplafond wordt overschreden; verzoekt de regering alle andere reële opties om de fosfaatproductie door de melkveehouderij te reguleren uit te werken en de Kamer hierover uiterlijk eind mei te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 95 was nr. 86 (33979). Ik stel vast dat wij nu over deze gewijzigde moties kunnen stemmen. Op verzoek van mevrouw Dik-Faber stel ik voor haar motie (33979 nr. 88) aan te houden. Op verzoek van de heer Geurts stel ik voor zijn motie (33979 nr. 81) aan te houden. Daartoe wordt besloten. De voorzitter: Er zal eerst worden gestemd over de moties op de stukken nrs. 82 en 85 aangezien in die moties wordt gevraagd om de intrekking van de AMvB c.q. de aanpassing van het Uitvoeringsbesluit. Daarna zal worden gestemd over de overige moties. In stemming komt de motie-Ouwehand (33979 nr. 82).De voorzitter: Ik constateer dat de aanwezige leden van de fracties van GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (33979 nr. 85). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Smaling (33979 nr. 94 was nr. 77). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Smaling (33979 nr. 78). De voorzitter: Ik constateer dat de aanwezige leden van de fracties van de PVV 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Smaling (33979 nr. 79). De voorzitter: Ik constateer dat de aanwezige leden van de fracties van de PVV de Groep Kuzu/Öztürk 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Geurts (33979 nr. 80). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de SGP en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (33979 nr. 83). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (33979 nr. 84).De voorzitter: Ik constateer dat de aanwezige leden van de fracties van de PVV 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Dik-Faber c.s. (33979 nr. 95 was nr. 86). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Houwers 50PLUS GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Dik-Faber/Smaling (33979 nr. 87). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus/Dijkgraaf (33979 nr. 89). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de SGP Klein en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Dijkgraaf c.s. (33979 nr. 90). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de Groep Kuzu/Öztürk en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Dijkgraaf c.s. (33979 nr. 91). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen.