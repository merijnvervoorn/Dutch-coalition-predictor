8 Stemmingen moties Actieplan open overheid 2016-2017 Aan de orde zijn de stemmingen over moties ingediend bij het VAO Actieplan open overheid 2016-2017 te weten: - de motie-Oosenbrug over het bij wet verplichten van het gebruik van open standaarden (32802 nr. 31); - de motie-Koşer Kaya over meer inzicht voor burgers in welke persoonsgegevens uit overheidsdatabanken zijn opgevraagd (32802 nr. 32). (Zie vergadering van 4 oktober 2016.) De voorzitter: De motie-Oosenbrug (32802 nr. 31) is in die zin gewijzigd dat zij thans luidt: Motie De Kamer gehoord de beraadslaging overwegende dat met het Actieplan open overheid 20162017 wordt ingezet op het actief beschikbaar stellen van overheidsinformatie en het stimuleren van een open houding en gedrag bij overheden; overwegende dat het gebruik van open standaarden essentieel is in het actief beschikbaar stellen van informatie aan burgers en daarnaast zorgt voor meer keuzevrijheid in ICT-leveranciers bevordering van de rechtszekerheid administratievelastenverlichting en het efficiënt en in ketens kunnen werken als één overheid; overwegende dat opensourcesoftware zorgt voor meer competitie op de softwaremarkt waardoor de overheid betere condities en prijzen voor software kan bedingen; constaterende dat nog niet overal binnen de rijksoverheid en de decentrale overheden gewerkt wordt met open standaarden en opensourcesoftware en dit deels te wijten is aan een gebrek aan kennis en expertise bij het aanbesteden van software; verzoekt de regering om het gebruik van open standaarden te verplichten bij wet; verzoekt de regering tevens alle kennis over opensourcesoftware waarover de overheid beschikt ter beschikking te stellen via bestaande structuren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 33 was nr. 31 (32802).Ik stel vast dat wij hier nu over kunnen stemmen. In stemming komt de gewijzigde motie-Oosenbrug (32802 nr. 33 was nr. 31). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de ChristenUnie het CDA en de Groep Bontes/Van Klaveren voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Koşer Kaya (32802 nr. 32). De voorzitter: Ik constateer dat de aanwezige leden van de fracties van de PvdD GroenLinks D66 50PLUS Klein de Groep Kuzu/Öztürk de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. De heer Grashoff verzoekt eerst te stemmen over zijn gewijzigde motie op stuk nr. 23 (34458) bij punt 7 de stemmingen over moties bij het wetsvoorstel Wijziging van de Wet op het primair onderwijs de Wet op de expertisecentra de Wet op het voortgezet onderwijs en de Wet educatie en beroepsonderwijs in verband met de invoering van het lerarenregister en het registervoorportaal alvorens te stemmen over het wetsvoorstel. De heer Van Meenen verzoekt eerst te stemmen over zijn motie op stuk nr. 19 (34458).