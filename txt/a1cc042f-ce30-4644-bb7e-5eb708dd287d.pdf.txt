12 Stemmingen moties Ontwikkelingen rondom het coronavirus d.d. 8 april 2020 Aan de orde zijn de stemmingen over aangehouden moties ingediend bij het debat over de ontwikkelingen rondom het coronavirus d.d. 8 april 2020 te weten: - de motie-Asscher over een fonds voor compensatie bij blijvende gezondheids- of financiÃ«le schade (25295 nr. 229); - de motie-Ouwehand over privacyorganisaties betrekken bij de inzet van medische apps (25295 nr. 231); - de motie-Van der Staaij/Jetten over voorlichting van de Raad van State over grondrechtelijke aspecten van (voor)genomen crisismaatregelen (25295 nr. 234). (Zie vergadering van 8 april 2020.) De voorzitter: Aangezien de motie-Asscher (25295 nr. 229) is ingetrokken maakt zij geen onderwerp van behandeling meer uit. De voorzitter: De motie-Ouwehand (25295 nr. 231) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering gaat verkennen of en hoe medische apps kunnen worden ingezet om contactonderzoek te doen met inachtneming van privacyrandvoorwaarden; verzoekt de regering privacyexperts die de brief aan het kabinet van 13 april ondertekenden te betrekken bij dit proces; verzoekt de regering tevens geen onomkeerbare stappen te zetten rond de eventuele inzet van apps totdat de Kamer de gelegenheid heeft gekregen zich hierover uit te spreken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 273 was nr. 231 (25295). Ik stel vast dat wij hier nu over kunnen stemmen. In stemming komt de gewijzigde motie-Ouwehand (25295 nr. 273 was nr. 231).De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Staaij/Jetten (25295 nr. 234). De voorzitter: Ik constateer dat deze motie met algemene stemmen is aangenomen. De motie op stuk nr. 208 van mevrouw Ouwehand onder agendapunt 8 een motie ingediend bij het debat van 1 april 2020 over de ontwikkelingen rondom het coronavirus is aangehouden. Dan gaan we naar agendapunt 9 de stemmingen over het wetsvoorstel Tweede incidentele suppletoire begroting inzake COVID-19 crisismaatregel herverzekering leverancierskredieten. De heer Alkaya verzoekt om eerst te stemmen over zijn motie op stuk nr. 6 die staat onder agendapunt 10 alvorens te stemmen over het wetsvoorstel en de andere motie.