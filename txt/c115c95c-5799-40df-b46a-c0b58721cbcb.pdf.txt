33 Extra regeling van werkzaamheden De voorzitter: Naar aanleiding van de regeling van werkzaamheden van vanmiddag waarin de heer Segers namens de hele oppositie het verzoek heeft gedaan om te kijken naar de aanvang van het debat over het rapport van de commissie-Oosting zeg ik het volgende. Mijn voorstel is om morgen het debat over het rapport van de commissie-Oosting om 14.00 uur aan te vangen. Ik hoor graag van de woordvoerders of ze hiermee akkoord gaan. Er is ook een ander verzoek gedaan door de heer Segers over de spreektijden. Daarover hebben we geen besluit genomen maar dat gaan we ook nu doen. De heer Segers (ChristenUnie): Voorzitter. Wat de spreektijden betreft had ik al een reactie gehoord van de VVD-fractie. Er lijkt dus al een heel ruime meerderheid te zijn om de spreektijden uit te breiden naar zes minuten. De voorbereiding blijft echter onder druk staan. Het ongenoegen blijft dat dit toch een heel gebrekkige voorbereiding is. Gezien de agenda gezien de beschikbaarheid van de heer Oosting en gezien de Europese top — het hele spectrum — aanvaard ik echter noodgedwongen dat we morgenmiddag tijdig beginnen. De voorzitter: Dank u wel. Is dat mede namens andere collega's? De heer Pechtold? De heer Pechtold (D66): Het wordt heel moeilijk want wij moeten ons nu dus in twee uur voorbereiden om 76 pagina's aan antwoorden om te zetten in goede vragen aan de commissie. We willen dat serieus nemen en zullen er een poging toe doen. We zullen dat morgenochtend vanavond en vannacht allemaal moeten voorbereiden. Ook daartoe gaan we een poging doen. Ik heb alvast twee punten. Als we de eerste termijn dan toch morgen hebben wil ik graag dat in de volgorde waarop het kabinet antwoordt niet de premier begint met alles te beantwoorden. Ik wil graag beginnen met de beantwoording door minister Van der Steur en staatssecretaris Dijkhoff van wie nog steeds niet duidelijk is of hij er wel bij is en daarna de beantwoording van de minister-president horen. Op basis van wat ik tot nu toe heb kunnen scannen van de antwoorden heb ik behoorlijk wat concrete vragen aan minister Van der Steur en staatssecretaris Dijkhoff. Daarnaast kondig ik maar alvast aan dat mijn fractie hoogstwaarschijnlijk een schorsing nodig heeft en misschien nog wel een derde termijn nodig heeft. De minister-president en de andere bewindslieden worden verzocht om ook voor de donderdagochtend beschikbaar te zijn want ik ga er geen nachtwerk van maken als we niet precies weten wat er uit vanmiddag komt en wat er uit de eerste termijn komt. De heer Van Oosten (VVD): Mag ik van mijn kant u bedanken voor uw creativiteit met betrekking tot het voorstel om het debat morgenmiddag te doen voorzitter? Ook bedank ik de collega's voor hunbereidwilligheid om daaraan een bijdrage te leveren. Laten we het debat dan morgen vanaf 14.00 uur voeren. De voorzitter: Dat voorstel is in goed overleg met betrokkenen tot stand gekomen. Mijnheer Buma? Het hoeft niet hoor. De heer Van Haersma Buma (CDA): Ik sta hier om te zeggen dat als het niet anders kan het morgenmiddag moet. Dat maakt het echter wel extra moeilijk omdat het debat niet vanwege de Kamer later begint maar doordat het kabinet de vragen niet beantwoordde. Wat betreft de beantwoording en daarmee het goed verlopen van het debat sluit ik me dus aan bij wat de heer Pechtold daarover net zei. De heer Wilders (PVV): Ik blijf een groot voorstander van donderdag: quick and dirty tussen 10.00 uur en 14.00 uur iedereen een paar minuten spreektijd drie interrupties en klaar. Maar ik ben daar de enige in dus dan moet het op deze manier maar morgen. Morgenmiddag morgenavond én donderdag lijkt mij echter zwaar overdreven dus als we het morgen doen laten we het dan ook morgen afmaken. De heer Van der Staaij (SGP): Er is al lang gezocht naar een goede oplossing. Ik denk dat het inderdaad de beste oplossing is om morgen om 14.00 uur te beginnen. De heer Marcouch (PvdA): Steun voor morgenmiddag. Voor het geval het niet duidelijk was steunen ook wij de uitbreiding van de spreektijden. De heer Klaver (GroenLinks): Volgens mij is dit een heel werkbare oplossing dus ik steun het voorstel. Ik blijf er natuurlijk bij dat het kabinet de vragen gewoon op tijd had moeten beantwoorden. Ik neem ook aan dat u dat nogmaals zult overbrengen voorzitter. De voorzitter: Zeker. De heer Roemer (SP): Ik had het ook liever donderdag gedaan maar dit is een prima oplossing. Morgen gaan we aan de slag. De voorzitter: Ook van mijn kant dank voor jullie coöperatieve opstelling. Ik zal ter informatie van het kabinet het stenogram van dit deel van de vergadering doorgeleiden naar het kabinet. De vergadering wordt enkele ogenblikken geschorst. Voorzitter: Van der Burg