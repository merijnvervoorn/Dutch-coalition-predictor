17 Stemmingen moties Gewasbeschermingsmiddelen en bijensterfte Aan de orde zijn de stemmingen over moties ingediend bij het VAO Gewasbeschermingsmiddelen en bijensterfte te weten: - de motie-Ouwehand/Schouw over ecologisch en bijvriendelijk natuur- en bermbeheer (27858 nr. 242); - de motie-Ouwehand over intrekking van particuliere toelatingen van alle neonicotinoïden (27858 nr. 243); - de motie-Ouwehand over niet verlengen van de toelating voor metam-natrium (27858 nr. 244); - de motie-Jacobi over een vereenvoudigd toetsingskader (27858 nr. 245); - de motie-Smaling c.s. over aanpassing van het toelatingsbeleid bij structurele overschrijdingen (27858 nr. 246); - de motie-Smaling/Van Gerven over voldoende aandacht bij werkgevers voor de risico's van gif voor werknemers (27858 nr. 247); - de motie-Smaling/Van Gerven over naar de Kamer sturen van de gegevens uit de gewasbeschermingsmonitor (27858 nr. 248); - de motie-Graus over een kwantitatief en kwalitatief betere opsporing (27858 nr. 249); - de motie-Bosman/Lodders over ruimte voor de glastuinbouw om de normoverschrijdingen op een economisch verantwoorde manier terug te dringen (27858 nr. 251); - de motie-Dik-Faber over alternatieven voor metamnatrium (27858 nr. 252); - de motie-Dik-Faber over een green deal voor recreatieterreinen (27858 nr. 253); - de motie-Dik-Faber over kostenbeheersing van het zuiveringsproces (27858 nr. 254); - de motie-Dik-Faber over een concrete reductiedoelstelling in 2018 (27858 nr. 255). (Zie vergadering van 12 maart 2014.) De voorzitter: De motie-Ouwehand (27858 nr. 243) is in die zin gewijzigd dat zij thans luidt: Motie De Kamer gehoord de beraadslaging constaterende dat de Kamer heeft aangedrongen op een verbod op de verkoop van bestrijdingsmiddelen en biociden die neonicotinoïden bevatten (27858 nr. 151); constaterende dat de regering deze motie niet uitvoert omdat zij geen noodprocedure wil opstarten voor een verbod op deze middelen;overwegende dat de regering de mogelijkheid van een reguliere intrekkingsprocedure onbenut laat omdat ze wil wachten op Brussel; verzoekt de regering de aangenomen motie-Ouwehand alsnog uit te voeren door de reguliere procedure op te starten om de particuliere toelatingen van alle neonicotinoïden in te trekken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 256 was nr. 243 (27858). De voorzitter: De motie-Ouwehand (27858 nr. 244) is in die zin gewijzigd dat zij thans luidt: Motie De Kamer gehoord de beraadslaging constaterende dat metam-natrium al sinds 1991 op de lijst staat van te saneren stoffen van de Nederlandse regering vanwege het gevaar van dit middel voor de volksgezondheid flora en fauna; constaterende dat metam-natrium in veel Europese landen verboden is maar dat het in Nederland met de huidige toelating nog tot eind 2014 gebruikt mag worden; overwegende dat omwonenden en passanten een groot risico lopen op gezondheidsschade door het gebruik van metam-natrium getuige de ernstige incidenten die zich de afgelopen tijd hebben voorgedaan; verzoekt de regering de huidige toelating voor metamnatrium niet te verlengen en geen nieuwe toelating voor metam-natrium meer af te geven en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 257 was nr. 244 (27858). De voorzitter: Op verzoek van de heer Smaling stel ik voor zijn moties (27858 nrs. 247 en 248) aan te houden. Daartoe wordt besloten. De voorzitter: De motie-Bosman/Lodders (27858 nr. 251) is in die zin gewijzigd (27858 nr. 258) en nader gewijzigd dat zij thans luidt:De Kamer gehoord de beraadslaging constaterende dat uit onderzoek blijkt dat de ambities voor vermindering van het aantal normoverschrijdingen van gewasbeschermingsmiddelen in oppervlaktewater niet haalbaar en betaalbaar zijn voor de glastuinbouw; constaterende dat de regering iedere tuinder vanaf 2016 wil verplichten een waterzuiveringsinstallatie te hebben; overwegende dat 90% van de glastuinbouw is aangesloten op de riolering en dat deze rioolzuiveringen gemiddeld 60% van de gewasbeschermingsmiddelen uit het water halen; van mening dat een extra zuiveringsstap kan bijdragen aan het verminderen van het aantal normoverschrijdingen van gewasbeschermingsmiddelen in plaats van een verplichte zuiveringsinstallatie voor elke tuinder; verzoekt de regering om samen met de glastuinbouw en de waterbeheerders te zoeken naar een realistische tijdsplanning om het afvalwater van glastuinbouwbedrijven zodanig te zuiveren dat normoverschrijdingen van gewasbeschermingsmiddelen in lokaal oppervlaktewater worden teruggebracht en de Kamer hierover vóór 1 juni 2014 te infomeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 259 was nr. 258 (27858). Ik stel vast dat wij nu over de gewijzigde moties kunnen stemmen. Ik geef gelegenheid tot het afleggen van een stemverklaring vooraf. Mevrouw Ouwehand (PvdD): Voorzitter. 225 jaar geleden in 1991 hebben we metamnatrium een zwaar giftige stof die in de landbouw wordt gebruikt op de lijst geplaatst van stoffen waar we zo snel mogelijk vanaf moesten. Het is nu 2014 en die stof wordt nog steeds gebruikt. We hebben daar een debat over gevoerd en de vertegenwoordiger van de ChristenUnie heeft een motie ingediend waarin de staatssecretaris wordt verzocht om in beeld te brengen of er alternatieven zijn. De Partij voor de Dieren onderschrijft de constateringen in deze motie niet; we weten welke alternatieven er zijn en we schamen ons er een beetje voor dat de sector nu pas in beweging komt. Toch zullen we deze motie steunen omdat we daarmee het debat over metam-natrium voort kunnen zetten. Ik houd mijn motie op stuk nr. 244 over het niet-verlengen van de toelating van metam-natrium op dit moment aan omdat deze motie op dit moment wellicht verworpen zou worden. Hetzelfde geldt voor de motie op stuk nr. 243 over de intrekking van particuliere toelatingen van alle neonicotinoïden.Wij steunen dus de motie van het lid Dik-Faber op stuk nr. 252 maar dat wil niet zeggen dat wij ervan overtuigd zijn dat die alternatieven niet bekend zouden zijn. De rapporten liggen er namelijk allang. De voorzitter: Op verzoek van mevrouw Ouwehand stel ik voor haar gewijzigde motie (27858 nr. 256 was nr. 243) en haar gewijzigde motie (27858 nr. 257 was nr. 244) aan te houden. Daartoe wordt besloten. In stemming komt de motie-Ouwehand/Schouw (27858 nr. 242). De voorzitter: Ik constateer dat de aanwezige leden van de fracties van de SP de PvdD de PvdA GroenLinks 50PLUS de ChristenUnie de SGP en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. De voorzitter: Had ik u overgeslagen mevrouw Berndsen? Mevrouw Berndsen-Jansen (D66): Voorzitter. Ook D66 was voor deze motie. Nee het was niet uw schuld u hebt ons niet overgeslagen het was onze schuld. De voorzitter: Oké. De motie blijft aangenomen. In stemming komt de motie-Jacobi (27858 nr. 245). De voorzitter: Ik constateer dat de aanwezige leden van de fracties van de SP de PvdD de PvdA D66 50PLUS de VVD de ChristenUnie het CDA de SGP Bontes en de PVV voor deze motie hebben gestemd en de aanwezige leden van de fractie van GroenLinks ertegen zodat zij is aangenomen. In stemming komt de motie-Smaling c.s. (27858 nr. 246). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (27858 nr. 249). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de SGP Bontes en de PVV voor deze motie hebben gestemden de aanwezige leden van de overige fracties ertegen zodat zij is aangenomen. In stemming komt de nader gewijzigde motie-Bosman/Lodders (27858 nr. 259 was nr. 258). De voorzitter: Ik constateer dat de aanwezige leden van de fracties van de VVD de ChristenUnie het CDA de SGP Bontes en de PVV voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Dik-Faber (27858 nr. 252). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de VVD de ChristenUnie het CDA de SGP en Bontes voor deze motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Dik-Faber (27858 nr. 253). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de ChristenUnie en de SGP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Dik-Faber (27858 nr. 254). De voorzitter: Ik constateer dat de aanwezige leden van de fracties van de SP de PvdA D66 50PLUS de VVD de ChristenUnie het CDA de SGP en Bontes voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Dik-Faber (27858 nr. 255). De voorzitter: Ik constateer dat de aanwezige leden van de fracties van de PvdD de PvdA GroenLinks D66 50PLUS en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. Mevrouw Ouwehand (PvdD): Voorzitter. Ik zou graag een brief ontvangen van de staatssecretaris over de uitvoering van de motie-Dik-Faber op stuk nr. 252 over alternatieven voor metam-natrium. De voorzitter: Hebt u die motie meeondertekend?Mevrouw Ouwehand (PvdD): Ik heb die motie niet meeondertekend maar ik heb wel een motie over metam-natrium aangehouden. Ik wil de staatssecretaris verzoeken om geen onomkeerbare stappen te zetten op het punt van nieuwe toelating van metam-natrium na 2014. De voorzitter: Ik kijk nu even naar de indiener. Het is gebruikelijk dat de indiener zelf een verzoek doet als zij dat wenst. Mevrouw Ouwehand (PvdD): Ik kan er ook Kamervragen over stellen maar dat vind ik zo kinderachtig. Ik kan net zo goed een brief vragen over de uitvoering van de motie die net is aangenomen waar wij voor hebben gestemd. De voorzitter: Dat zijn de regels die wij met elkaar hebben afgesproken. Mevrouw Dik-Faber (ChristenUnie): Voorzitter. Het is prima; een brief van het kabinet over de wijze waarop de motie wordt uitgevoerd. De voorzitter: Ik stel voor om het stenogram van dit deel van de vergadering door te geleiden naar het kabinet. Daartoe wordt besloten.