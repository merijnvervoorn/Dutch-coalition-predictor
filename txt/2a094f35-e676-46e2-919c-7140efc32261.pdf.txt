20 Stemmingen moties Raad Buitenlandse Zaken d.d. 24 april 2023 Aan de orde zijn de stemmingen over moties ingediend bij het tweeminutendebat Raad Buitenlandse Zaken d.d. 24 april 2023 te weten: - de motie-Sjoerdsma/Brekelmans over met bondgenoten starten met het trainen van Oekraïense militairen voor geavanceerde Westerse wapensystemen (21501-02 nr. 2641); - de motie-Piri c.s. over de druk op de Tunesische president opvoeren om ondemocratische en onrechtsstatelijke hervormingen terug te draaien en politieke gevangenen vrij te laten (21501-02 nr. 2642); - de motie-Brekelmans c.s. over de eenheid binnen de EU met de VS en andere Westerse bondgenoten ten aanzien van Chinese agressie richting Taiwan bevorderen (2150102 nr. 2644); - de motie-Ceder over niet meer spreken van de "kwestie van de Armeense genocide" maar van "de Armeense genocide" (21501-02 nr. 2645). (Zie vergadering van heden.) De voorzitter: De motie-Ceder (21501-02 nr. 2645) is in die zin gewijzigd dat zij thans is ondertekend door de leden Ceder en Van der Plas. Zij krijgt nr. 2646 was nr. 2645 (21501-02). Op verzoek van de heer Ceder stel ik voor zijn gewijzigde motie (21501-02 nr. 2646 was nr. 2645) aan te houden. Daartoe wordt besloten. In stemming komt de motie-Sjoerdsma/Brekelmans (2150102 nr. 2641). De voorzitter: Ik constateer dat de leden van de fracties van GroenLinks Volt DENK de PvdA de PvdD Lid Gündoğan D66 Lid Omtzigt de ChristenUnie de VVD de SGP en het CDA voor deze motie hebben gestemd en de leden van de fracties van de SP BBB JA21 de PVV FVD en Groep Van Haga ertegen zodat zij is aangenomen. In stemming komt de motie-Piri c.s. (21501-02 nr. 2642). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Lid Gündoğan D66 de ChristenUnie en BBB voor deze motie hebben gestemd en de leden van de fracties van Lid Omtzigt de VVD de SGP het CDA JA21 de PVV FVD en Groep Van Haga ertegen zodat zij is verworpen.In stemming komt de motie-Brekelmans c.s. (21501-02 nr. 2644). De voorzitter: Ik constateer dat de leden van de fracties van GroenLinks Volt DENK de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fracties van de SP en FVD ertegen zodat zij is aangenomen. Daarmee zijn we aan het einde gekomen van deze stemmingen. Ik schors de vergadering voor een enkel moment en dan gaan we over tot de voortzetting van het debat. De vergadering wordt enkele ogenblikken geschorst.