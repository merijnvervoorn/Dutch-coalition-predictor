15 Stemmingen moties Relatie met Suriname Aan de orde zijn de stemmingen over moties ingediend bij het debat over de relatie met Suriname te weten: - de motie-Karabulut c.s. over toegang tot de archieven over de Nederlandse betrokkenheid bij Suriname in de jaren tachtig (20361 nr. 185); - de motie-Van den Hul over een extra impuls aan culturele samenwerking met Suriname (20361 nr. 187); - de motie-Kuzu over een staatsbezoek aan Suriname (20361 nr. 188); - de motie-Van Ojik c.s. over erkenning van foutief handelen jegens Anton de Kom (20361 nr. 189). (Zie notaoverleg van 28 januari 2021.) De voorzitter: Op verzoek van de heer Kuzu stel ik voor zijn motie (20361 nr. 188) aan te houden. Daartoe wordt besloten. De voorzitter: De motie-Karabulut (20361 nr. 185) is in die zin gewijzigd dat zij thans luidt: Motie De Kamer gehoord de beraadslaging constaterende dat er veel onbeantwoorde vragen zijn over de Nederlandse betrokkenheid bij Suriname in de jaren tachtig van de vorige eeuw; overwegende dat antwoorden op deze vragen mogelijk gevonden kunnen worden in een aantal documenten uit die periode die geheim zijn verklaard; van mening dat het goed is als op deze vragen een antwoord geformuleerd kan worden; spreekt uit archieven over de Nederlandse betrokkenheid bij Suriname in de jaren tachtig van de vorige eeuw vrij te willen geven voor onderzoek met waarborging van de privacy; verzoekt de regering de voorwaarden van openbaarheid van deze documenten te wijzigen zodat informatie daarin gebruikt en openbaar gemaakt kan worden door journalisten onderzoekers wetenschappers en betrokkenen en gaat over tot de orde van de dag. Zij krijgt nr. 190 was nr. 185 (20361).De voorzitter: De motie-Van den Hul (20361 nr. 187) is in die zin gewijzigd dat zij thans is ondertekend door de leden Van den Hul en Belhaj. Naar mij blijkt wordt de indiening ervan voldoende ondersteund. Zij krijgt nr. 191 was nr. 187 (20361). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Karabulut c.s. (20361 nr. 190 was nr. 185). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de gewijzigde motie-Van den Hul/Belhaj (20361 nr. 191 was nr. 187). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Van Ojik c.s. (20361 nr. 189). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. De heer Van der Lee. De heer Van der Lee (GroenLinks): Nu deze motie is aangenomen verzoek ik namens mijn collega Van Ojik om een brief voor 1 maart over de uitvoering van deze motie. De voorzitter: Voor 1 maart 2021. Dan stel ik voor het stenogram van dit deel van de vergadering door te geleiden naar het kabinet.