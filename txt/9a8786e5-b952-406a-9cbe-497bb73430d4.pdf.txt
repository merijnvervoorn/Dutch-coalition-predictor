21 Stemmingen Begroting Gemeentefonds 2018 Aan de orde is de stemming in verband met het wetsvoorstel Vaststelling van de begrotingsstaat van het gemeentefonds voor het jaar 2018 (34775-B). (Zie vergadering van 16 november 2017.) De voorzitter: Het amendement-Van der Lee (stuk nr. 11) is ingetrokken. In stemming komt het amendement-Kooiman (stuk nr. 8 I). De voorzitter: Ik constateer dat de leden van de fracties van de SP de PvdD en DENK voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 8 voorkomende amendementen als verworpen kunnen worden beschouwd. In stemming komt het amendement-Agema (stuk nr. 10 I). De voorzitter: Ik constateer dat de leden van de fracties van de SP de PvdD DENK de PVV en FvD voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 10 voorkomende amendementen als verworpen kunnen worden beschouwd. In stemming komt het wetsvoorstel. De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor dit wetsvoorstel hebben gestemd en de leden van de fractie van FvD ertegen zodat het is aangenomen.