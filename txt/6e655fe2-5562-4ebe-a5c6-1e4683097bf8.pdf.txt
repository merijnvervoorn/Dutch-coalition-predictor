5 Regeling van werkzaamheden De voorzitter: Ik stel voor dinsdag 4 februari aanstaande ook te stemmen over: - het wetsvoorstel Wijziging van de Wet implementatie EU-richtlijnen energie-efficiëntie en de Warmtewet in verband met de implementatie van richtlijn 2018/2002/EU betreffende energie-efficiëntie (35292); - het wetsvoorstel Wijziging van de Politiewet 2012 de Wet veiligheidsregio's en de Tijdelijke wet ambulancezorg in verband met de wettelijke regeling van meldkamers (Wijzigingswet meldkamers) (35065); - het wetsvoorstel Wijziging van de Politiewet 2012 en de Wet op de medische keuringen in verband met het screenen van personen die ambtenaar van politie willen worden of zijn en personen die krachtens overeenkomst werkzaamheden voor de politie de rijksrecherche of de Politieacademie gaan verrichten of verrichten (screening ambtenaren van politie en politie-externen) (35170) en de daarbij ingediende moties. Ingekomen is een beschikking van de Voorzitters van de Eerste en Tweede Kamer der Staten-Generaal inzake aanwijzing van het Tweede Kamerlid Martin Bosma tot lid van de Interparlementaire Commissie van de Nederlandse Taalunie. Op verzoek van de PVV-fractie benoem ik in de vaste commissie voor Volksgezondheid Welzijn en Sport het lid Jansen tot lid in plaats van het lid Edgar Mulder. Ik stel voor de volgende stukken van de stand van werkzaamheden af te voeren: 24202-43; 29323-132; 29323-131; 35300XV-87; 32813-431; 32813-430; 35350-XII-3; 32852-109; 35350A-3; 35350-J-3; 35300-XII-88; 26419-83; 26419-82; 26419-81; 25422-262; 21501-08-794; 21501-08-795; 31936-651; 32013229; 31521-114; 32013-230; 24515-505; 35300-V-54; 31066567; 35371-1; 33566-107; 22343-288; 21501-07-1647; 23987378; 21501-02-2103; 21501-02-2098; 31532-236; 35065-10; 35065-9; 29628-919; 31497-336; 31293-497; 31293-494; 35300VIII-141; 31288-803; 2019Z25415; 25422-260. Ik stel voor toe te voegen aan de agenda: - het VAO Handelsbevordering met als eerste spreker het lid Van Haga. Overeenkomstig de voorstellen van de voorzitter wordt besloten. De voorzitter: Ik zou het woord willen geven aan de heer Madlener van de PVV. De heer Madlener (PVV): Dank u wel voorzitter. Gisteren presenteerde het Planbureau voor de Leefomgeving een interessant rapport. Daaruit kan namelijk de conclusie worden getrokken dat het eenzij-dige stikstofbeleid het ons eenzijdig richten op stikstofreductie helemaal niet zo effectief en doelmatig is als gedacht. Een andere methode is beter. Ik was nog niet bijgekomen van dat nieuws toen het volgende rapport mijn mailbox binnenkwam namelijk een rapport waarin staat dat de Wageningse universiteit heeft aangetoond dat de cijfers van de stikstofuitstoot waar het kabinet mee werkt niet kloppen. Wat de boeren al jaren zeggen blijkt nu ook zo te zijn. Het kan natuurlijk niet zo zijn dat er nu onderhandeld wordt en er draconische maatregelen voor automobilisten en boeren afgekondigd worden terwijl die cijfers niet kloppen. De voorzitter: Wat wilt u? De heer Madlener (PVV): Ik wil dus graag spoedig een brief van het kabinet nog voordat de onderhandelingen met de boeren starten en spoedig een debat in deze Kamer. De voorzitter: Een brief en een debat. De heer Wassenberg (PvdD): Voorzitter. Ik wil dat verzoek wel steunen maar de bemesting is maar een van de maatregelen. Ik zou wel willen voorstellen om het iets breder te trekken naar alle stikstofmaatregelen die de landbouw zal moeten nemen. Dan gaan we niet over elke afzonderlijke maatregel debatteren. Ik steun dit verzoek dus maar het moet wel breder worden getrokken dan alleen de bemesting. De heer Geurts (CDA): Steun voor de brief. Geen steun voor het specifieke verzoek voor een plenair debat. We hebben binnenkort binnen twee weken volgens mij een algemeen overleg. Dan kan het veel sneller behandeld worden. De heer Harbers (VVD): Voorzitter. Ik ben het volledig eens met de heer Geurts. Mevrouw Bromet (GroenLinks): Voorzitter. Goed om over stikstof te praten maar laten we dat vooralsnog even doen in een AO omdat we de maatregelen van het kabinet nog helemaal niet gezien hebben. De heer Öztürk (DENK): Steun voor een breed debat. De voorzitter: Ik zie de heer Krol en de heer Van Gerven. De heer Van Gerven was eerder.De heer Van Gerven (SP): Voorzitter geen steun. Wel steun voor de brief en voor de suggestie om het te betrekken bij het algemeen overleg Stikstof. Dat staat heel recent op de planning. Daar kan het dus uitstekend bij betrokken worden. De heer Krol (50PLUS): Steun voor de brief en afhankelijk daarvan zien we verder. Mevrouw Ploumen (PvdA): Voorzitter. Voor deze ene keer sluit ik mij aan bij de heer Harbers. De voorzitter: Kijk! Dat is mooi. De heer Bruins (ChristenUnie): Dit kan bij een algemeen overleg voorzitter. Mevrouw Van Kooten-Arissen (vKA): Voorzitter steun. Ik sluit mij aan bij de woorden van de Partij voor de Dieren. De voorzitter: U heeft geen meerderheid. De heer Madlener (PVV): Nee maar het probleem is nu wel dat het kabinet op dit moment in overleg is met de boeren en dat het afspraken met hen maakt die gebaseerd zijn op onjuiste cijfers. De voorzitter: Maar meneer Madlener 25 mensen steunen uw debataanvraag en de rest niet. U heeft ook gevraagd om een brief. Het stenogram van dit deel van de vergadering kan ik doorgeleiden naar het kabinet. En dan moeten we maar verder zien. De heer Madlener (PVV): Dan zou ik in ieder geval die brief zo snel mogelijk willen hebben … De voorzitter: Dat gaan we doorgeven. De heer Madlener (PVV): … nog voordat er afspraken met de boeren worden gemaakt zodat wij en de boeren ook weten waar zij aan toe zijn. De voorzitter: Dat gaan we doorgeven. Dank u wel.De heer Baudet. De heer Baudet (FvD): Dank u wel. Ik had het hier gisteren ook al over. Ik denk dat de situatie met het coronavirus veel urgenter is dan de Kamer denkt door de indruk die hier wordt gewekt. De Kamer wilde toen niet debatteren en wilde tien dagen wachten op de ene of andere commissievergadering of weet ik het allemaal. Volgens mij moeten we het hier echt op een heel korte termijn over hebben. Vluchten naar China worden opgeschort. Er zijn weer nieuwe gevallen ontdekt ook in de westerse wereld. De voorzitter: Dus u wilt een debat. De heer Baudet (FvD): Wat zijn de maatregelen die de Nederlandse samenleving neemt? Hoe schatten we het risico in? Hoe gaan we hiermee om? Ik wil graag een spoeddebat over het coronavirus. Mevrouw Kuik (CDA): Voorzitter. De heer Baudet heeft het over "een of andere commissievergadering". Die nemen wij bloedserieus. Ik hoop ook dat de heer Baudet aanwezig is bij die vergadering. De heer Baudet (FvD): Die is pas over tien dagen. Mevrouw Kuik (CDA): Wij vinden het belangrijk om dit thema te bespreken. De minister houdt ons ook continu op de hoogte. Volgende week hebben we het debat. De voorzitter: Geen steun. De heer Veldman (VVD): Voorzitter. Volgens mij zijn de experts in Nederland hier al druk mee bezig. De minister informeert ons bijna dagelijks over wat er wel of niet nodig is om nu te doen. We hebben gister dit verzoek van de heer Baudet ook al gehad. Toen is ook aangegeven dat er volgende week een algemeen overleg is en dat de bewindspersoon die er dan namens het kabinet is de heer Blokhuis dan prima verder met de Kamer in gesprek kan. Dus nu geen steun voor dit debat. Mevrouw Diertens (D66): Geen steun voor het debat omdat we op 6 februari het algemeen overleg hebben. We hebben inmiddels ook al een verzoek voor een technische briefing. Die hebben wij als D66 in ieder geval gesteund. Laat de mensen echt aan het werk en laten we op 6 februari horen wat daaruit komt.De heer Wassenberg (PvdD): Voorzitter. Dat virus is afkomstig van een markt waar in wilde dieren werd gehandeld. In 2003 was dat ook het geval met het SARS-virus ook een coronavirus trouwens. Ik steun dus het debat maar ik zou ook de minister van LNV daarbij willen hebben want Nederland speelt helaas een rol een spilrol in die internationale handel in wilde dieren. Dus steun voor het debat met de minister van LNV. De heer Baudet (FvD): Verstandige woorden. De heer Jansen (PVV): Voorzitter. De ontwikkelingen rondom het coronavirus volgen zich in een razendsnel tempo op zo snel dat wij vanmorgen vroeg een verzoek hebben gedaan voor een emailprocedure om technisch te worden bijgepraat. Maar nogmaals wij vinden dit zeer urgent en wij zullen daarom het verzoek van de heer Baudet steunen. De heer Kuzu (DENK): Voorzitter. Voor de fractie van DENK geldt dat hetgeen we gisteren hebben ingebracht vandaag nog steeds geldt. Dus daarom steun. Mevrouw Van Kooten-Arissen (vKA): Voorzitter. Ik steunde dit gisteren en nu nog steeds. Het blijkt maar weer dat er nu ook vraagtekens worden gezet bij hoe eerlijk China is over de berichtgeving over het virus. Ik steun dit dus van harte. De heer Krol (50PLUS): Er is heel veel behoefte aan informatie. Ik zou dus heel graag zo snel mogelijk nadere informatie willen en aansluitend inderdaad ook het debat. De heer Bruins (ChristenUnie): We worden als Kamer dagelijks op de hoogte gehouden. Volgens mij moeten we als politiek de uitvoeringsfase nu even niet voor de voeten lopen. Op dit moment dus nog geen steun. De heer Van Gerven (SP): Ik zou tegen de heer Baudet hetzelfde willen zeggen als gisteren: geen paniek en vooral ook geen paniek zaaien. We worden dagelijks op de hoogte gehouden. Er komt waarschijnlijk ook een technische briefing. Dan kan degene die dat wil dus alle informatie krijgen. En er is niet over tien dagen een algemeen overleg maar gewoon volgende week de zesde. Ook de heer Baudet is dus van harte welkom bij dat algemeen overleg. De heer Renkema (GroenLinks): Geen steun voor een apart debat en ik zie de heer Baudet heel graag volgende week donderdag.Mevrouw Ploumen (PvdA): Voorzitter. We bekijken de situatie van dag tot dag. Dat is ook onze verantwoordelijkheid. De minister houdt ons op de hoogte. Ik weet niet of het gepast is maar ik zou het verzoek willen doen om die technische briefing te houden vóór het debat van 6 februari. Tot nu toe zie ik geen aanleiding om al eerder met de minister daarover te spreken. De voorzitter: Dat laatste verzoek van u kan via de commissie worden geregeld. Het lijkt mij logisch dat je die technische briefing vooraf laat gaan aan het algemeen overleg. Meneer Baudet u heeft geen steun. De heer Baudet (FvD): Nou ja niet genoeg in elk geval. De voorzitter: Nee niet genoeg om hier een plenair debat aan te wijden. Er is volgende week donderdag een AO gepland begrijp ik. De heer Baudet (FvD): Dat is bekend. De voorzitter: En daar wordt u verwacht. De heer Baudet (FvD): Ja dat is duidelijk. De voorzitter: Ja. Ik stel voor het stenogram van dit deel van de vergadering door te geleiden naar het kabinet. Mevrouw Bromet. Mevrouw Bromet (GroenLinks): Voorzitter. Alle Nederlanders hebben vandaag een brief gekregen. Die heet "Het water komt". Die gaat eigenlijk over de geschiedenis van Nederland de waterwerken die wij hebben gebouwd en waar we trots op kunnen zijn maar die altijd tot stand gekomen zijn nadat er een ramp gebeurd was. En de zeespiegelstijging noopt ons om ook wat langer vooruit te kijken dan we gewend zijn in deze Kamer. Daarom wil ik graag een brief over deze brief aan alle Nederlanders en een debat hierover. De heer Geurts (CDA): Ik zat even na te denken: een brief over een brief. Maar laat ik die vergelijking niet maken zeker niet in deze week. We hebben binnenkort weer een algemeen overleg Water. Er staat ook nog een plenair debat over bodemdaling. Dat zijn allemaal thema's waar dit heel mooi bij past dus geen steun voor dit specifieke verzoek.De heer Laçin (SP): Belangrijk onderwerp voorzitter. Er staat alleen ook een dertigledendebat van de Partij voor de Dieren over de zeespiegelstijging dus ik zou willen voorstellen om dit daarbij te betrekken en er één meerderheidsdebat van te maken. Dus geen steun voor een apart debat. De heer Remco Dijkstra (VVD): Geen steun. Waterveiligheid is een belangrijk onderwerp. Daarom hebben we ook de deltacommissaris die ons twee keer per jaar adviseert. En er zijn in het komend jaar genoeg gelegenheden om daarover te spreken. De heer Öztürk (DENK): Waterveiligheid is heel belangrijk dus steun voor het verzoek. De heer Kops (PVV): Geen paniek dus geen steun. De heer Wassenberg (PvdD): De heer Laçin zei het al: er staat een dertigledendebat dus daar zou ik dit aan toe willen voegen. Een meerderheidsdebat zal het waarschijnlijk niet meer worden — ik kan tellen — maar daar zou ik dit aan toe willen voegen. Mevrouw Ploumen (PvdA): Steun voor het verzoek voorzitter. De heer Bruins (ChristenUnie): Dit kan bij een ander debat. Mevrouw Diertens (D66): Nog geen steun. De voorzitter: Mevrouw Bromet u heeft geen steun voor uw verzoek. U heeft als ik het goed heb gehoord wel gevraagd om een brief over deze ingezonden brief. Mevrouw Bromet (GroenLinks): Ja en ik kies ervoor om dit dan in het eerstvolgende AO aan de orde te stellen. De voorzitter: Oké. Ik stel voor om het stenogram van dit deel van de vergadering door te geleiden naar het kabinet. Dan meneer Renkema. Het mag ook aan de interruptiemicrofoon. Dat bespaart u een loopje. De heer Renkema (GroenLinks): Ja voorzitter. We hebben vanochtend gedebatteerd in het AO over de ggz en vooral over de problematiek van dewachtlijsten in de ggz. Het is voor veel Kamerleden belangrijk om daar snel ook moties over te kunnen indienen. Mijn voorstel is om morgen een VAO in te plannen. De voorzitter: Mag ik u vragen of u daar dan ook direct over wilt stemmen of mag dat dinsdag? De heer Renkema (GroenLinks): De stemming kan dan dinsdag. De voorzitter: Heel goed. daarmee zijn we aan het eind gekomen van deze regeling. Ik schors tot tien voor twee. De vergadering wordt van 13.42 uur tot 13.50 uur geschorst. Voorzitter: Van der Lee