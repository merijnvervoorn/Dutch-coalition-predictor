56 Stemmingen moties Mijnbouw/Groningen Aan de orde zijn de stemmingen over moties ingediend bij het VAO Mijnbouw/Groningen te weten: - de motie-Beckerman c.s. over de finale schadeafhandeling onafhankelijk maken (33529 nr. 709); - de motie-Beckerman c.s. over een toereikende verhuisvergoedingsregeling voor huurders in het aardbevingsgebied (33529 nr. 710); - de motie-Sienot c.s. over overwegen van een aantal versnellingsmaatregelen (33529 nr. 711); - de motie-Agnes Mulder/Sienot over zorg dragen voor een passende en structurele oplossing voor de problematiek (33529 nr. 712); - de motie-Dik-Faber c.s. over overleg met gemeenten GGD-en en GVA Groningen over geestelijke zorg in het aardbevingsgebied (33529 nr. 713). (Zie vergadering van heden.) De voorzitter: De motie-Agnes Mulder/Sienot (33529 nr. 712) is in die zin gewijzigd dat zij thans luidt: Motie De Kamer gehoord de beraadslaging constaterende dat huurders in Groningen vanwege de gaswinning met kosten geconfronteerd worden die hen niet volledig vergoed worden en dat zij daardoor in de problemen komen; overwegende dat huurders goed moeten worden betrokken bij de versterkingsoperatie zodat zij kunnen verhuizen naar een woning met een vergelijkbaar woongenot; verzoekt de regering voor het eerstvolgende algemeen overleg Mijnbouw zorg te dragen voor een passende en structurele oplossing voor deze problematiek; verzoekt de regering tevens zich in te spannen een geschilprocedure in te richten zodat partijen zich niet gedwongen hoeven te voelen naar de rechter te gaan; verzoekt de regering voorts de genoemde partijen op lokaal niveau te ondersteunen in hun gezamenlijke overleg en dit te laten vastleggen in prestatieafspraken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 715 was nr. 712 (33529).De voorzitter: De motie-Beckerman c.s. (33529 nr. 709) is in die zin gewijzigd dat zij thans is ondertekend door de leden Beckerman Van Raan Nijboer en Van der Lee en luidt: Motie De Kamer gehoord de beraadslaging constaterende dat de NAM keer op keer heeft bewezen slecht te zijn in het zorgen voor een rechtvaardige schadeafhandeling; overwegende dat alle gedupeerden na een lange strijd nu alsnog schadeloosgesteld moeten worden; voorts overwegende dat de NAM nu weer zeggenschap krijgt over de aanvullende schadeafhandeling; verzoekt de regering deze finale afhandeling onafhankelijk te maken vergelijkbaar met de arbiter en voor iedereen van de 6.200 oude schades die het bod van de NAM heeft geaccepteerd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 714 was nr. 709 (33529). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Beckerman c.s. (33529 nr. 714 was nr. 709). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Beckerman c.s. (33529 nr. 710). De voorzitter: Ik constateer dat deze motie met algemene stemmen is aangenomen. In stemming komt de motie-Sienot c.s. (33529 nr. 711). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Agnes Mulder/Sienot (33529 nr. 715 was nr. 712). De voorzitter: Ik constateer dat deze gewijzigde motie met algemene stemmen is aangenomen.In stemming komt de motie-Dik-Faber c.s. (33529 nr. 713). De voorzitter: Ik constateer dat deze motie met algemene stemmen is aangenomen.