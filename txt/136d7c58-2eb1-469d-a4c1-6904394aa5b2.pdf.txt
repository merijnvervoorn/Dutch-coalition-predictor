17 Stemmingen moties Stijgende energierekening huurders Aan de orde zijn de stemmingen over moties ingediend bij het dertigledendebat over huurders die hun energierekening de komende jaren zien stijgen te weten: - de motie-Wassenberg over het puntensysteem voor huurwoningen (34762 nr. 17); - de motie-Wassenberg over huurders met hoge energiekosten hun woning laten verbeteren (34762 nr. 19); - de motie-Beckerman over het verhogen van de heffingsvrije voet op de energiebelasting (34762 nr. 20); - de motie-Kops over de energietransitie en de energierekening (34762 nr. 23); - de motie-Van Eijs/Ronnes over een financiële prikkel om woningen te verduurzamen (34762 nr. 24). (Zie vergadering van 12 april 2018.) De voorzitter: De heer Baudet. De heer Baudet (FvD): Ambtsgenoten mevrouw de voorzitter ik wil graag een stemverklaring afgeven over met name de motie op stuk nr. 20 maar eigenlijk in algemene zin over de moties bij dit onderwerp. De voorzitter: Ik geef gelegenheid tot het afleggen van een stemverklaring vooraf. De heer Baudet (FvD): Zelfs als de mens een grote invloed zou hebben op het klimaat wat hoogstwaarschijnlijk niet het geval is dan zou het nog steeds uiterst onverstandig — uiterst onverstandig — zijn om door te gaan met het huidige obsessieve terugdringen van CO en het terugdringen van het gebruik van 2 fossiele brandstoffen. Een land als Nederland een klein land als Nederland kan veel beter investeren in beter onderwijs in technologie in innovatie en in de kennisindustrie om straks nieuwe technologieën te kunnen leveren aan de wereld dan nu met ongelofelijk hoge kosten — meer dan 100 miljard — alsmaar obsessief dat CO-verbruik 2 omlaag te brengen … De voorzitter: Ja?De heer Baudet (FvD): … en het fossielebrandstoffengebruik omlaag te brengen. We stemmen nu over allerlei moties die dan weer subsidies gaan geven aan mensen die … De voorzitter: Goed. Dan is het … De heer Baudet (FvD): … de energierekening niet kunnen betalen. Dat is het paard achter de wagen spannen. Dit is echt een voorbeeld van stupide beleid keer twee. Eerst een krankzinnig hoge energierekening creëren … De voorzitter: Meneer Baudet. Meneer Baudet! De heer Baudet (FvD): … en daarna heel veel krankzinnige subsidies optuigen. Wij gaan dus tegen deze moties stemmen. De voorzitter: Dus u gaat tegen deze moties stemmen. Dat is helder. Dank u wel. We gaan nu stemmen bij agendapunt 13 over moties ingediend bij het dertigledendebat over huurders die hun energierekening de komende jaren zien stijgen. In stemming komt de motie-Wassenberg (34762 nr. 17). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Wassenberg (34762 nr. 19). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Beckerman (34762 nr. 20). De voorzitter: Ik constateer dat de leden van de fracties van de SP de PvdA GroenLinks DENK 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kops (34762 nr. 23).De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Eijs/Ronnes (34762 nr. 24). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen.