11 Stemming motie Situatie in de melkveehouderij Aan de orde is de stemming over een aangehouden motie ingediend bij het debat over de situatie in de melkveehouderij te weten: - de motie-Lodders c.s. over het aandeel stikstof en fosfaat in het oppervlaktewater van andere bronnen dan de landbouw (33979 nr. 134). (Zie vergadering van 19 april 2016.) De voorzitter: De motie-Lodders c.s. (33979 nr. 134) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 138 was nr. 134 (33979). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat het verkrijgen van een nieuwe derogatiebeschikking belangrijk is voor de Nederlandse melkveehouderij en dat het voldoen aan de waterdoelen onderdeel is van de derogatiebeschikking van de Nitraatrichtlijn en dat hierbij de focus ligt op agrarische bronnen; constaterende dat ook andere bronnen zoals riooloverstorten watervogels en natuurlijk kwel van invloed zijn op de waterkwaliteit in Nederland; verzoekt de regering op basis van voldoende praktijkgegevens en niet alleen op basis van theoretische modellen in kaart te brengen waar en wat het aandeel is van andere bronnen dan de Nederlandse landbouw op de concentraties stikstof en fosfaat in het oppervlaktewater en welk effect deze bronnen hebben op het behalen van de waterdoelen; verzoekt de regering tevens in kaart te brengen welke waterkwaliteitsnormen de waterschappen hanteren in hoeverre deze normen de afgelopen jaren zijn aangepast en hoe deze normen zich verhouden tot de normen in de Kaderrichtlijn Water; verzoekt de regering voorts deze analyses voor de zomer met de Kamer te delen en deze analyses mee te nemen in de onderbouwing bij de inzet voor het nieuwe actieprogramma en het verkrijgen van een nieuwe derogatie en gaat over tot de orde van de dag.In stemming komt de gewijzigde motie-Lodders c.s. (33979 nr. 138 was nr. 134). De voorzitter: Ik constateer dat de aanwezige leden van de fracties van 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.