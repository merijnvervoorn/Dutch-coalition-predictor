9 Stemmingen Wet continuïteit ondernemingen Aan de orde zijn de stemmingen in verband met het wetsvoorstel Wijziging van de Faillissementswet in verband met de aanwijzing door de rechtbank van een beoogd curator ter bevordering van de afwikkeling van een eventueel faillissement en vergroting van de kansen op voorzetting van een onderneming of van een doorstart van rendabele bedrijfsonderdelen (Wet continuïteit ondernemingen I) (34218). (Zie wetgevingsoverleg van 13 juni 2016.) In stemming komt het amendement-Recourt/Tanamal (stuk nr. 9 I). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein Houwers de VVD de SGP de ChristenUnie en het CDA voor dit amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 9 voorkomende amendement als aangenomen kan worden beschouwd. In stemming komt het amendement-Van Wijngaarden (stuk nr. 8). De voorzitter: Ik constateer dat de aanwezige leden van de fracties van de PvdA GroenLinks D66 Van Vliet Klein de Groep Kuzu/Öztürk Houwers de VVD de SGP de ChristenUnie het CDA en de Groep Bontes/Van Klaveren voor dit amendement hebben gestemd en de aanwezige leden van de overige fracties ertegen zodat het is aangenomen. In stemming komt het amendement-Gesthuizen (stuk nr. 13) tot het invoegen van een artikel IIA. De voorzitter: Ik constateer dat de aanwezige leden van de fracties van de SP de PvdD 50PLUS Klein de Groep Kuzu/Öztürk en de PVV voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Van Wijngaarden/Recourt (stuk nr. 10) tot het invoegen van een artikel IIa. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie het CDA en de PVV voor dit amendement hebben gestemd en de aanwezige leden vande fractie van de Groep Bontes/Van Klaveren ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van de amendementenRecourt/Tanamal (stuk nrs. 9 I en II) het amendement-Van Wijngaarden (stuk nr. 8) en het amendement-Van Wijngaarden/Recourt (stuk nr. 10) tot het invoegen van een artikel IIa. De voorzitter: Ik constateer dat dit wetsvoorstel met algemene stemmen is aangenomen.