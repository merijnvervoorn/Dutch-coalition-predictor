18 Stemming motie Elektriciteits- en gaswet Aan de orde is de stemming over een aangehouden motie ingediend bij de behandeling van het wetsvoorstel de Elektriciteits- en gaswet te weten: - de motie-Van Veldhoven c.s. over het ondersteunen van snelle uitrol van "nul op de meter" (34199 nr. 45). (Zie vergadering van 6 oktober 2015.) De voorzitter: De motie-Van Veldhoven c.s. (34199 nr. 45) is in die zin gewijzigd dat zij thans is ondertekend door de leden Van Veldhoven Dik-Faber en Albert de Vries en luidt: Motie De Kamer gehoord de beraadslaging overwegende dat het in één keer energieneutraal maken van woningen en gebouwen ("nul op de meter") bijdraagt aan het verminderen van de afhankelijkheid van aardgas en aan beheersbare energiekosten van huishoudens en daarnaast een impuls geeft aan de bouwsector; overwegende dat gebouwgebonden financiering gefaciliteerd door betaling via het vastrecht een aantrekkelijke en snel opschaalbare oplossing kan zijn voor het (in grote aantallen) realiseren van nul-op-de-meterwoningen; verzoekt de regering snelle uitrol van "nul op de meter" te ondersteunen bijvoorbeeld door in de experimenteerruimte van de Elektriciteitswet de potentie van netbeheerders ook te mogen benutten voor het faciliteren van betalingsstromen bij gebouwgebonden financiering van "nul op de meter"-realisaties en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 76 was nr. 45 (34199). Ik stel vast dat wij hier nu over kunnen stemmen. In stemming komt de gewijzigde motie-Van Veldhoven c.s. (34199 nr. 76 was nr. 45). De voorzitter: Ik constateer dat de aanwezige leden van de fracties van de ChristenUnie de Groep Kuzu/Öztürk Houwers 50PLUS D66 GroenLinks de PvdA de PvdD en de SP voor dezegewijzigde motie hebben gestemd en de aanwezige leden van de overige fracties ertegen zodat zij is aangenomen. Hiermee is een einde gekomen aan de stemmingen. Ik schors de vergadering en verzoek mevrouw Swinkels om voor het rostrum plaats te nemen zodat alle collega's haar kunnen feliciteren met haar benoeming. De vergadering wordt enkele ogenblikken geschorst.