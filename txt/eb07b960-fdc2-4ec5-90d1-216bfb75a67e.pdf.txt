7 Stemmingen moties Ministeriële regeling inspectie belastingen toeslagen en douane Aan de orde zijn de stemmingen over moties ingediend bij het tweeminutendebat Ministeriële regeling inspectie belastingen toeslagen en douane te weten: - de motie-Eerdmans c.s. over de mogelijkheid om een inspecteur-generaal uit te nodigen zonder toestemming van een bewindspersoon (31066 nr. 1009); - de motie-Eerdmans c.s. over ook voor de domeinen toeslagen en douane een wettelijke basis creëren voor ontheffing van de geldende geheimhoudingsplicht (31066 nr. 1010); - de motie-Omtzigt c.s. over mogelijk maken dat een gekwalificeerde minderheid het besluit kan nemen om een inspecteur-generaal uit te nodigen (31066 nr. 1011); - de motie-Van der Lee c.s. over het toekennen van sanctionerende en/of handhavende bevoegdheden aan de IBTD (31066 nr. 1012); - de motie-Van der Lee c.s. over wettelijke verankering van de formeel onafhankelijke positie van de IBTD (31066 nr. 1013); - de motie-Romke de Jong over de autonome bevoegdheid voor specifieke rijksinspecties om rapporten uit eigen naam naar de Kamer te sturen (31066 nr. 1014). (Zie vergadering van 10 mei 2022.) De voorzitter: De motie-Van der Lee (31066 nr. 1012) is in die zin gewijzigd dat zij thans luidt: Motie De Kamer gehoord de beraadslaging constaterende dat de IBTD nu uitsluitend op systeemniveau onderzoekende bevoegdheden heeft; constaterende dat op dit moment een wettelijke basis ontbreekt voor de IBTD om te kunnen handhaven bij het niet naleven van wet- en regelgeving door de domeinen belastingen toeslagen en douane; van mening dat deze beperkte bevoegdheden de effectiviteit van het toezicht door de IBTD aanmerkelijk kan verlagen; verzoekt de regering de mogelijkheid te geven aan de IBTD om naar aanleiding van individuele meldingen onderzoek te starten en gaat over tot de orde van de dag. Zij krijgt nr. 1018 was nr. 1012 (31066).Ik stel vast dat wij hier nu over kunnen stemmen. Voordat we gaan stemmen geef ik het woord aan de heer Eppink van JA21. De heer Eppink (JA21): Dank voorzitter. Wij zullen voor de motie op stuk nr. 1014 van De Jong stemmen want iets is beter dan niets. De minister van Financiën gaf de motie-Eerdmans op stuk nr. 1009 eerst oordeel Kamer. Wij dachten: mooi die is binnen. Maar nu is de minister er ineens achtergekomen dat de Kamer wel heel veel macht krijgt met die motie en nu moesten we de motie ineens veranderen. Heel merkwaardig want de motie lag al bij het kabinet voor het debat. We gaan ervan uit dat de coalitie ook voorstemt want dat is juist in deze tijd van samenwerking een belangrijk gebaar. Dank u. De voorzitter: Dank u wel meneer Eppink voor uw stemverklaring. Mag ik even iets meer stilte in de zaal? In stemming komt de motie-Eerdmans c.s. (31066 nr. 1009). De voorzitter: Ik constateer dat deze motie met algemene stemmen is aangenomen. In stemming komt de motie-Eerdmans c.s. (31066 nr. 1010). De voorzitter: Ik constateer dat deze motie met algemene stemmen is aangenomen. In stemming komt de motie-Omtzigt c.s. (31066 nr. 1011). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van der Lee c.s. (31066 nr. 1018 was nr. 1012). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van der Lee c.s. (31066 nr. 1013). De voorzitter: Ik constateer dat deze motie met algemene stemmen is aangenomen. In stemming komt de motie-Romke de Jong (31066 nr. 1014).De voorzitter: Ik constateer dat deze motie met algemene stemmen is aangenomen. De heer Omtzigt. De heer Omtzigt (Lid Omtzigt): Dank voorzitter. Dit hebben we samen met een aantal partijen gedaan. Ik zou zowel aan het Presidium als aan de regering willen vragen hoe zij de moties gaan uitvoeren. Bij het Presidium gaat het om de motie op stuk nr. 1011. Die zegt namelijk dat een gekwalificeerde minderheid een inspecteur-generaal kan uitnodigen. Dat kan elke inspecteurgeneraal zijn. Ik zou dat het liefst zo snel mogelijk in het Reglement van Orde zien. Wanneer kunnen we dat tegemoetzien? Ook van de regering wil ik binnen een week of twee horen hoe zij de gewijzigde regeling aan de Kamer gaat voorleggen. De voorzitter: Dank u wel. Wij zullen dit doorgeleiden naar het kabinet en ik zal dit via mijzelf doorgeleiden naar het Presidium.