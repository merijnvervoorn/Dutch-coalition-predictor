6 Regeling van werkzaamheden (stemmingen) De voorzitter: Ik wil vragen aan mevrouw Van den Berg om naar voren te komen voor haar punt en daarna de heer Bisschop. Gaat uw gang mevrouw Van den Berg. Mevrouw Van den Berg (CDA): Voorzitter. Ik zou onder agendapunt 12 de stemmingen over moties ingediend bij het tweeminutendebat Verzamelcommissiedebat BES graag de motie op stuk nr. 68 (36200IV) willen aanhouden. Deze motie betreft een begrotingstekort van Statia. Er is een fout gemaakt in de begroting maar dat is onder verantwoordelijkheid van Binnenlandse Zaken gebeurd omdat Statia toen geen budgetrecht had. Ik vind het niet fair dat dit van de algemene reserve af gaat. De staatssecretaris heeft aangegeven een ander potje te hebben gevonden. We hebben daar gistermiddag een brief over gehad maar die heb ik nog niet met de mensen in Statia kunnen checken. De voorzitter: Op verzoek van mevrouw Van den Berg stel ik voor haar motie (36200-IV nr. 68) aan te houden. Daartoe wordt besloten. De voorzitter: Dan de heer Bisschop. De heer Bisschop (SGP): Voorzitter. Het lijkt op een repeterende breuk maar zo is het niet bedoeld. De aangehouden motie op stuk nr. 60 (32627) onder agendapunt 20 de stemming over de aangehouden motie ingediend bij het tweeminutendebat Tuinbouw en Visserij wordt opnieuw aangehouden. Ik dacht: het is misschien ook wel een keer aardig om het zo te doen. De voorzitter: Ja. Dat is de laatste motie op de stemmingslijst onder agendapunt 20. Op verzoek van de heer Bisschop stel ik voor zijn motie (32627 nr. 60) aan te houden. Daartoe wordt besloten. De voorzitter: Dan de heer Van Baarle van DENK. De heer Van Baarle (DENK): Voorzitter. Onder punt 15 de stemmingen over moties ingediend bij het debat over de bescherming van onlinege-gevens wil ik de motie op stuk nr. 273 (32761) over de grondslag voor het opkopen van data door veiligheidsdiensten voor de uitoefening van hun taak graag aanhouden. De voorzitter: Op verzoek van de heer Van Baarle stel ik voor zijn motie (32761 nr. 273) aan te houden. Daartoe wordt besloten. De voorzitter: Dank u zeer. Ik stel voor zo dadelijk ook te stemmen over: - de aangehouden motie-Brekelmans c.s. (21501-02 nr. 2643); - de aangehouden motie-Hagen/Agnes Mulder (22112 nr. 3564). De aangehouden motie-Bisschop c.s. (32627 nr. 60) staat ook op mijn lijstje maar die is net opnieuw aangehouden. Voordat we gaan stemmen vind ik het belangrijk om onze zeer gewaardeerde collega de heer Van der Staaij even in het zonnetje te zetten want vanochtend heeft hij het zilveren koetsje ontvangen voor 25 jaar Kamerlidmaatschap. (Applaus) De voorzitter: Nogmaals de felicitaties. Als fracties denken "hé mijn collega is ook bijna 25 jaar Kamerlid" kunnen ze dat altijd melden. 25 jaar voor Kamerleden betekent ook een zilveren koetsje zeg ik maar even als hint. Ik zie iedereen opeens héél diep nadenken! We gaan verder met de stemmingen.