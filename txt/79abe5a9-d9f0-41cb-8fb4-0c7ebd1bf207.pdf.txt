82 Stemmingen moties IVD-aangelegenheden Aan de orde zijn de stemmingen over moties ingediend bij het tweeminutendebat IVD-aangelegenheden te weten: - de motie-Martin Bosma over het AIVD-rapport inzake institutioneel racisme terugnemen (29924 nr. 243); - de motie-Van Baarle over onderzoek laten doen naar het verzamelen en gebruiken van afkomstgerelateerde gegevens door de AIVD (29924 nr. 244); - de motie-Van Baarle over het opkopen van data door inlichtingendiensten middels commerciële zoekprogramma’s opschorten (29924 nr. 245); - de motie-Rajkowski/Bisschop over een voortgangsrapportage over inrichting en uitrol van de ABRO-regeling (29924 nr. 246); - de motie-Hammelburg over verduidelijken wat gehanteerde definities en onderscheiden betekenen in de praktijk (29924 nr. 247); - de motie-Baudet over verbazing uitspreken over de AIVDstelling dat wantrouwen tegen de overheid een bedreiging is voor de democratische rechtsorde (29924 nr. 248); - de motie-Baudet over historisch onderzoek naar een goedaardige elite in Nederland (29924 nr. 249); - de motie-Baudet over een nieuw AIVD-rapport om duidelijk te maken welke ideeën en uitlatingen wel en welke geen bedreiging voor de Staat vormen (29924 nr. 250). (Zie vergadering van heden.) De voorzitter: De motie-Baudet (29924 nr. 250) is in die zin gewijzigd dat zij thans luidt: Motie De Kamer gehoord de beraadslaging spreekt uit dat in een democratie het maatschappelijk debat zo breed mogelijk dient te kunnen zijn; spreekt uit dat de grens altijd ligt bij het strafrecht; overwegende dat om die reden het onderscheid tussen "extremisme" en "radicalisme" van fundamenteel belang is; overwegende dat radicaal tegengestelde opvattingen vrijelijk moeten kunnen botsen; betreurt de in het AIVD-rapport op pagina 62 geformuleerde stelling dat "extremisme" ook niet-gewelddadig kan zijn waarmee de grens tussen radicaal andere ideeën en extremisme vervaagt en de vrijheid van meningsuiting onder druk dreigt te komen staan;verzoekt de regering het AIVD-rapport in te trekken en de dienst de opdracht te geven een nieuw rapport op te stellen waarin duidelijker wordt geformuleerd welke ideeën en uitingen naar hun aard geen bedreiging vormen voor de staat en welke wel en gaat over tot de orde van de dag. Zij krijgt nr. 251 was nr. 250 (29924). Ik stel vast dat wij hier nu over kunnen stemmen. In stemming komt de motie-Martin Bosma (29924 nr. 243). De voorzitter: Ik constateer dat de leden van de fracties van de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Baarle (29924 nr. 244). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD en Lid Gündoğan voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Baarle (29924 nr. 245). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Rajkowski/Bisschop (29924 nr. 246). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 FVD en Groep Van Haga voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Hammelburg (29924 nr. 247). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Baudet (29924 nr. 248).De voorzitter: Ik constateer dat de leden van de fracties van de SP JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. Mevrouw Agema PVV. Mevrouw Agema (PVV): We vroegen ons even af of we bij de motie op stuk nr. 246 genoemd zijn. Zo nee dan wensen wij geacht te worden voor te hebben gestemd. De voorzitter: Dank u wel. We zullen dit opnemen in de Handelingen. In stemming komt de motie-Baudet (29924 nr. 249). De voorzitter: Ik constateer dat de leden van de fractie van FVD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Baudet (29924 nr. 251 was nr. 250). De voorzitter: Ik constateer dat de leden van de fracties van JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen.