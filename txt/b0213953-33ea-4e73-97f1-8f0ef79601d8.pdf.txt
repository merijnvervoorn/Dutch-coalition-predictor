11 Stemmingen moties Externe veiligheid Aan de orde zijn de stemmingen over moties ingediend bij het VSO Externe veiligheid te weten: - de motie-Stoffer/Geurts over brede toepassing van de FoamShield-methode en gelijkwaardige methoden voor asbestdakensanering (28089 nr. 185); - de motie-Stoffer/Geurts over het uitvoeren van een uitgebreid blootstellingsonderzoek asbestdaken (28089 nr. 186); - de motie-Beckerman over een asbestsaneringsplan en een financieringsplan (28089 nr. 187). (Zie vergadering van 20 april 2021.) De voorzitter: De motie-Stoffer/Geurts (28089 nr. 186) is in die zin gewijzigd dat zij thans luidt: Motie De Kamer gehoord de beraadslaging constaterende dat het blootstellingsonderzoek asbestdaken van Arcadis naar aanleiding van de motie-Von Martels (Kamerstuk 25834 nr. 161) nog niet heeft geleid tot verlaging van de saneringskosten heel beperkt van opzet was niet altijd volgens de geldende protocollen is uitgevoerd en slechts twee saneringsprojecten met toepassing van emissiebeperkende middelen bevatte; overwegende dat het onderzoek wel aanwijzingen geeft dat het toepassen van emissiebeperkende maatregelen de blootstelling kan beperken en dus mogelijk kan leiden tot kostenbesparing maar dat meer metingen nodig zijn om door te kunnen pakken; verzoekt de regering in overleg met betrokken bedrijven gemeenten en omgevingsdiensten een vervolg te geven aan het blootstellingsonderzoek zodanig dat de uitkomsten gebruikt kunnen worden voor een risicogerichte en versnelde aanpak van asbestdaken zoals bedoeld in de genoemde motie en dat meer inzicht verkregen wordt in de kostenopbouw en de mogelijkheden voor kostenverlaging door onder meer toepassing van emissiereducerende maatregelen en een plan van aanpak voor dit vervolgonderzoek op korte termijn aan de Kamer voor te leggen en gaat over tot de orde van de dag. Zij krijgt nr. 189 was nr. 186 (28089). Ik stel vast dat wij hier nu over kunnen stemmen. In stemming komt de gewijzigde motie-Stoffer/Geurts (28089 nr. 189 was nr. 186).De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Stoffer/Geurts (28089 nr. 185). De voorzitter: Ik constateer dat de leden van de fracties van Fractie-Den Haan GroenLinks BIJ1 Volt DENK de PvdA de ChristenUnie het CDA de SGP de PVV JA21 BBB en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Beckerman (28089 nr. 187). De voorzitter: Ik constateer dat de leden van de fracties van Fractie-Den Haan de SP GroenLinks BIJ1 Volt DENK de PvdA de PvdD de PVV BBB en FVD voor deze motie hebben gestemd en de leden van de overige fracties ertegen zodat zij is verworpen.