22 Stemmingen moties Natuurherstelverordening en impactanalyse Stemmingen moties Natuurherstelverordening en impactanalyse Aan de orde zijn de stemmingen over moties ingediend bij het debat over de Natuurherstelverordening en de impactanalyse te weten: - de motie-Kostić c.s. over de afspraken over natuurbescherming tijdig nakomen en maatregelen nemen om de negatieve trend voor verschillende dierpopulaties zo snel mogelijk te keren (21501-08 nr. 942); - de motie-Grinwis c.s. over de voorbereidingen voor een nationaal natuurherstelplan ter hand nemen en voor het einde van het jaar een hoofdlijnenbrief hierover met de Kamer delen (21501-08 nr. 943). (Zie vergadering van 28 maart 2024.) In stemming komt de motie-Kostić c.s. (21501-08 nr. 942). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Grinwis c.s. (21501-08 nr. 943). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie en het CDA voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Ja ja ja mensen met een beetje geluk gaan we nog één keer hoofdelijk stemmen. Ik kom er namelijk net een beetje in. Maar de heer Grinwis gaat mijn feestje verstoren vrees ik. Nou maak het kort beul. De heer Grinwis (ChristenUnie): Iedereen heeft behoefte aan een borrel na deze stemmingen dus we houden 'm aan. De voorzitter: Op verzoek van de heer Grinwis stel ik voor zijn motie (21501-08 nr. 943) aan te houden. Daartoe wordt besloten. De voorzitter: In het ledenrestaraunt gaat er een rondje gegeven worden op kosten van de heer Grinwis.Had ik al gezegd dat er te veel moties worden ingediend? Ik schors voor enkele minuten en dan gaan we over naar de regeling van werkzaamheden. De vergadering wordt enkele ogenblikken geschorst.