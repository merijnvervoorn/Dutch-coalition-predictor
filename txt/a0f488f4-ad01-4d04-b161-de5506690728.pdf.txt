10 Stemmingen moties Onderwijsraadadvies over artikel 23 Grondwet Aan de orde zijn de stemmingen over moties ingediend bij het debat over de beleidsreactie op het Onderwijsraadadvies inzake artikel 23 Grondwet te weten: - de motie-Rog c.s. over de zorgplicht (31135 nr. 34); - de motie-Rog/Van Meenen over School at Sea (31135 nr. 36); - de motie-Van Meenen/Jasper van Dijk over leerlingenvervoer (31135 nr. 37); - de motie-Ypma/Straus over het toelatingsbeleid (31135 nr. 38); - de motie-Jasper van Dijk over de beslissing tot verzelfstandiging (31135 nr. 40); - de motie-Straus c.s. over de ongelijkheid tussen openbaar en bijzonder onderwijs (31135 nr. 44). (Zie notaoverleg van 29 september 2014.) De voorzitter: Op verzoek van de heer Rog stel ik voor zijn motie (31135 nr. 34) aan te houden. Daartoe wordt besloten. De voorzitter: De motie-Ypma/Straus (31135 nr. 38) is in die zin gewijzigd dat zij thans luidt: Motie De Kamer gehoord de beraadslaging constaterende dat in 2005 een initiatiefvoorstel Regeling toelatingsrecht bijzonder onderwijs (30417) is ingediend; constaterende dat sinds 2005 de wet is gewijzigd zoals de invoering van de zorgplicht op basis van passend onderwijs; overwegende dat het initiatiefvoorstel in het licht van deze wetswijzigingen bekeken dient te worden; overwegende dat er discussie is in hoeverre artikel 23 GW in overeenstemming is met artikel 2 van het protocol EVRM (recht op onderwijs); verzoekt de regering advies te vragen aan de Onderwijsraad over hoe de zorgplicht van scholen in het kader van passend onderwijs zich verhoudt tot de mogelijkheid van bijzondere scholen om een toelatingsbeleid te voeren; verzoekt de regering tevens advies te vragen aan de Onderwijsraad over in hoeverre artikel 23 GW in overeen-stemming is met artikel 2 van het protocol EVRM (recht op onderwijs) en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 46 was nr. 38 (31135). De voorzitter: De motie-Straus c.s. (31135 nr. 44) is in die zin gewijzigd dat zij thans luidt: Motie De Kamer gehoord de beraadslaging constaterende dat openbare scholen in hun handelen beperkingen kennen bijvoorbeeld in het geval van samenwerken met private partijen; overwegende dat er daardoor onwenselijke verschillen bestaan tussen openbaar en bijzonder onderwijs; voorts overwegende dat deze verschillen incidenteel opgelost worden maar dat een structurele oplossing wenselijk is; verzoekt de regering een brief te sturen over de ongelijkheid tussen openbaar en bijzonder onderwijs en daarin een voorstel te doen om deze ongelijkheid voor zover mogelijk weg te nemen en de Kamer daarover te rapporteren voor de zomer van 2015 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 47 was nr. 44 (31135). Ik stel vast dat wij nu over deze gewijzigde moties kunnen stemmen. In stemming komt de motie-Rog/Van Meenen (31135 nr. 36). De voorzitter: Ik constateer dat de aanwezige leden van de fracties van het CDA de ChristenUnie de SGP 50PLUS/Baay-Timmerman D66 GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Meenen/Jasper van Dijk (31135 nr. 37).De voorzitter: Ik constateer dat de aanwezige leden van de fracties van 50PLUS/Baay-Timmerman 50PLUS/Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Ypma/Straus (31135 nr. 46 was nr. 38). De voorzitter: Ik constateer dat de aanwezige leden van de fracties van de VVD Van Vliet 50PLUS/Baay-Timmerman en de PvdA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Jasper van Dijk (31135 nr. 40). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Straus c.s. (31135 nr. 47 was nr. 44). De voorzitter: Ik constateer dat de aanwezige leden van de fracties van de VVD Van Vliet 50PLUS/Baay-Timmerman D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.