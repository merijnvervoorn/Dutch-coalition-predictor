12 Stemming motie Implementatie Europese klimaatwet Aan de orde is de stemming over een aangehouden motie ingediend bij de behandeling van het wetsvoorstel Wijziging van de Klimaatwet (implementatie Europese klimaatwet) te weten: - de motie-Stoffer c.s. over onderzoeken hoe een indringender toets op de representativiteit van belangenorganisaties binnen artikel 3:305a BW gerealiseerd kan worden (36169 nr. 36). (Zie vergadering van 8 februari 2023.) De voorzitter: De motie-Stoffer c.s. (36169 nr. 36) is in die zin gewijzigd dat zij thans luidt: Motie De Kamer gehoord de beraadslaging overwegende dat het ondernemen van juridische acties door belangenorganisaties op grond van artikel 3:305a van het Burgerlijk Wetboek mogelijk is vanuit specifieke belangen met grote consequenties voor het algemeen belang terwijl de representativiteit van deze organisaties buitengewoon gering kan zijn; overwegende dat voor het vereiste van representativiteit van de belangenclub het van belang is dat een financiële bijdrage wordt gevraagd van de personen tot bescherming van wier belangen de rechtsvordering strekt; constaterende dat er onder de huidige regeling geen indringende toets op de representativiteit door de rechter lijkt te worden toegepast; constaterende dat belangenorganisaties die rechtszaken tegen de Staat aanspannen op grond van artikel 3:305a van het Burgerlijk Wetboek overwegend door anderen dan de direct belanghebbenden mogelijk zelfs met subsidie kunnen worden gefinancierd; verzoekt de regering te verkennen in hoeverre voor belangenorganisaties met een ideëel doel op grond van artikel 3:305a BW nadere vereisten met het oog op de representativiteit gesteld moeten worden en gaat over tot de orde van de dag. Zij krijgt nr. 37 was nr. 36 (36169). Ik stel vast dat wij hier nu over kunnen stemmen. Voordat wij gaan stemmen geef ik het woord aan mevrouw Leijten van de SP voor een stemverklaring.Mevrouw Leijten (SP): Voorzitter. De SP-fractie wil graag een stemverklaring afleggen over de volgende motie. In dit land mag je naar de rechter als individu en als organisatie en dat moet niet beperkt worden. Niet als je het er niet mee eens bent omdat het Milieudefensie is en niet als je het er niet mee eens bent omdat het Viruswaarheid is. Mensen moeten naar de rechter kunnen en organisaties ook. Dat moeten we niet verder gaan beperken. Daarom zullen wij tegen deze motie stemmen. De voorzitter: Dank u wel mevrouw Leijten. In stemming komt de gewijzigde motie-Stoffer c.s. (36169 nr. 37 was nr. 36). De voorzitter: Ik constateer dat de leden van de fracties van Lid Omtzigt de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. De heer Stoffer SGP. De heer Stoffer (SGP): Voorzitter. Nu de motie is aangenomen — ze was ontraden — zou ik graag een brief van het kabinet ontvangen over hoe ze wordt uitgevoerd. Dank u wel. We zullen dit doorgeleiden naar het kabinet.