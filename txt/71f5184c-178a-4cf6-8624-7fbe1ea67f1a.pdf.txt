7 Regeling van werkzaamheden (stemmingen) De voorzitter: Dan is nu aan de orde een korte regeling voor de stemmingen. Ik stel voor zo dadelijk ook te stemmen over het wetsvoorstel Wijziging van het Wetboek van Strafvordering en de Overleveringswet ter implementatie van richtlijn nr. 2016/800/EU van het Europees Parlement en de Raad van 11 mei 2016 betreffende procedurele waarborgen voor kinderen die verdachte of beklaagde zijn in een strafprocedure (PbEU L 132) (35116). Ik stel voor zo dadelijk ook te stemmen over de aangehouden motie-Buitenweg (35078 nr. 13) en de aangehouden motie-Renkema/Raemakers (34956 nr. 12 ). Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Ploumen. Mevrouw Ploumen (PvdA): Voorzitter. Ik zou graag willen dat we eerst stemmen over drie moties onder agendapunt 13 de stemmingen over de moties ingediend bij de Wet medische hulpmiddelen namelijk de moties op stukken nrs. 16 18 en 20 voordat we stemmen over het wetsvoorstel onder agendapunt 12. De voorzitter: Mij blijkt dat daar geen bezwaar tegen bestaat. Dan gaan we dat doen. Mevrouw Ouwehand namens de Partij voor de Dieren. Mevrouw Ouwehand (PvdD): Voorzitter. Ik wil graag mijn motie met nummer 33043 nr. 98 bij de stemmingen onder punt 9 over de moties ingediend bij het VSO Zienswijze van de Raad voor Dierenaangelegenheden betreffende insecten aanhouden. De voorzitter: Op verzoek van mevrouw Ouwehand stel ik voor haar motie (33043 nr. 98) aan te houden. Daartoe wordt besloten. De voorzitter: Mevrouw Buitenweg namens GroenLinks.Mevrouw Buitenweg (GroenLinks): Mevrouw de voorzitter. Wij hadden verzocht onze aangehouden motie in stemming te brengen maar na overleg met een aantal fracties zal deze motie alsnog een klein beetje aangepast worden. We zullen deze motie op een nader tijdstip zo snel mogelijk opnieuw in stemming brengen. De voorzitter: Dat is de motie op stuk nr. 13 neem ik aan? Mevrouw Buitenweg (GroenLinks): Ja met dossiernummer 35078. De voorzitter: De motie-Buitenweg (35078 nr. 13) wordt aangehouden. Tot slot de heer El Yassini namens de VVD. De heer El Yassini (VVD): Voorzitter. Graag houd ik onder agendapunt 6 stemmingen over de moties ingediend bij het debat over de resultaten van de JOB-monitor de motie-El Yassini/Beertema (31524 nr. 414) aan. De voorzitter: Op verzoek van de heer El Yassini stel ik voor zijn motie (31524 nr. 414) aan te houden. Daartoe wordt besloten. De voorzitter: Dan gaan we nu naar de stemmingslijst.