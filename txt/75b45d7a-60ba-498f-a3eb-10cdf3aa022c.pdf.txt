6 Arbeidsomstandigheden Aan de orde is het VAO Arbeidsomstandigheden (AO d.d. 23/01). De voorzitter: Ik heet de minister van Sociale Zaken en Werkgelegenheid van harte welkom. Ik geef als eerste het woord aan de heer Ulenbelt van de SP-fractie waarbij ik even aanteken — er zijn nieuwe spelers in de zaal — dat ik de regel dat men twee minuten spreektijd heeft inclusief het indienen van moties scherp zal handhaven. De heer Ulenbelt (SP): Ik heb twee moties. Motie De Kamer gehoord de beraadslaging constaterende dat Inspectie SZW (voorheen Arbeidsinspectie) vaststelt dat het aantal door de certificerings- en keuringsinstellingen opgelegde sancties aan certificaathouders in de asbestbranche is gehalveerd en sanctieregels onjuist worden toegepast; constaterende dat bedrijven de controlerende instantie zelf kunnen kiezen; constaterende dat dit tot onzuivere verhoudingen kan leiden; verzoekt de regering een onafhankelijke asbestautoriteit in te stellen ter vervanging van de certificerings- en keuringsinstellingen die de naleving van procedures rond asbestverwijdering controleert en handhaaft en gaat over tot de orde van de dag. De voorzitter: Deze motie is voorgesteld door het lid Ulenbelt. Naar mij blijkt wordt de indiening ervan voldoende ondersteund. Zij krijgt nr. 229 (25883). Motie De Kamer gehoord de beraadslaging constaterende dat er nu twintig jaar na invoering van het verbod op verkoop en toepassing nog altijd zeer veel asbest in onze leef- en werkomgeving voorkomt; constaterende dat het huidige gevoel van urgentie blijkbaar niet resulteert in voortvarende inventarisatie en zorgvuldigesanering van asbest in zowel publieke als private gebouwen en installaties; overwegende dat de gewenste structurele en gecoördineerde aanpak van inventarisatie en sanering baat heeft bij een definitieve deadline waarop alle asbest uit onze leefomgeving moet zijn gesaneerd; verzoekt de regering te realiseren dat binnen twintig jaar zowel publieke als private gebouwen en installaties asbestvrij zijn en hiertoe een voorstel aan de Kamer te zenden en gaat over tot de orde van de dag. De voorzitter: Deze motie is voorgesteld door het lid Ulenbelt. Naar mij blijkt wordt de indiening ervan voldoende ondersteund. Zij krijgt nr. 230 (25883). Ik zie dat alle anderen die hadden ingetekend geen gebruik maken van hun spreektijd. Zij houden wel hun recht op eventuele interrupties. Ik geef het woord aan de minister van Sociale Zaken en Werkgelegenheid. Wilt u wachten tot de moties u op papier hebben bereikt? Minister Asscher: Voorzitter zoals dat ook hoort: ik denk dat ik ze durf te preadviseren. De motie Ulenbelt op stuk nr. 229 gaat over het alternatief voor het systeem met de cki's en de introductie van een asbestautoriteit. Ik heb in het algemeen overleg aangegeven dat ik niet tevreden ben met het functioneren van de cki's op asbestgebied maar het te vroeg te vinden om nu te praten over een volledig andere inrichting van het stelsel. We hebben begin 2012 het huidige stelsel ingericht hebben onderzocht hoe het werkt en zijn nu bezig de cki's aan te spreken en sancties ... De voorzitter: Voor u verder gaat. We hebben ook een publieke tribune en mensen volgen ons ook thuis. Cki's zijn certificeringsen keuringsinstellingen. Dan weten we waar het over gaat. Minister Asscher: Er is vrijwel geen Nederlander te vinden die dat niet weet. De voorzitter: Ik waag het te betwijfelen; gaat u verder. Minister Asscher: Ik kom dan bij de conclusie: ik ontraad de motie. Dan de motie Ulenbelt op stuk nr. 230 waarin de regering wordt verzocht te garanderen dat binnen twintig jaar alle asbest is geïnventariseerd en verwijderd. Het is duidelijk dat de regering net als de indiener dezes zeer bezig is om de risico's van asbest te bestrijden en ervoor te zorgen dat die op een verantwoorde manier wordt verwijderd. Het preventief verwijderen van alle asbest is een enorme ope-ratie zeer kostbaar en niet in verhouding tot de risico's. Bovendien bestaat de vrees dat specifiek voor deze bepaalde datum alles willen verwijderen zal leiden tot druk op de markt met excessen tot gevolg terwijl in de praktijk al heel veel gebeurt om de risico's aan te pakken. Ik ontraad ook deze motie. De beraadslaging wordt gesloten. De voorzitter: Wij zullen op dinsdag 18 februari 2014 over de ingediende moties stemmen. De vergadering wordt van 11.50 uur tot 12.37 uur geschorst. Voorzitter: Van Miltenburg De voorzitter: Het is een beetje ongebruikelijk op een dag als deze maar ik heropen de vergadering alleen om te vertellen dat de schorsing is verlengd tot 13.00 uur. De vergadering wordt van 12.37 uur tot 13.02 uur geschorst.