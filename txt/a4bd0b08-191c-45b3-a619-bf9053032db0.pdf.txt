15 Stemmingen moties Transportraad d.d. 8-9 juni 2017 Aan de orde zijn de stemmingen over moties ingediend bij het VAO Transportraad d.d. 8-9 juni 2017 te weten: - de motie-Ronnes c.s. over juridische stappen tegen tolheffing door Duitsland (21501-33 nr. 641); - de motie-Van Tongeren over onderzoeken hoe Europa een vestigingsplaats voor schone auto-industrie kan worden (21501-33 nr. 642); - de motie-Van Tongeren over het toepassen van technologieÃ«n zoals de SafeDrivePod in auto's en vrachtauto's (21501-33 nr. 644) (overgenomen); - de motie-Visser over een nationale bevoegdheid voor het al dan niet invoeren van wegbeprijzing (21501-33 nr. 645); - de motie-Jetten/Van Veldhoven over het bepleiten van het gebruik van open protocollen en standaarden (2150133 nr. 646). (Zie vergadering van 1 juni 2017.) De voorzitter: Op verzoek van mevrouw Visser stel ik voor haar motie (21501-33 nr. 645) aan te houden. Daartoe wordt besloten. De voorzitter: De fractie van de PVV wordt aantekening verleend tegen de overgenomen motie op stuk nr. 644 te zijn. In stemming komt de motie-Ronnes c.s. (21501-33 nr. 641). De voorzitter: Ik constateer dat de leden van de fracties van de SP de PvdA DENK 50PLUS D66 de VVD de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Tongeren (21501-33 nr. 642). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Jetten/Van Veldhoven (2150133 nr. 646).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen.