2 Vragenuur Vragenuur Aan de orde is het mondelinge vragenuur overeenkomstig artikel 12.3 van het Reglement van Orde. Vragen Helder Vragen van het lid Helder aan de minister van Justitie en Veiligheid over het bericht "Enorme schade na nacht vol explosies bij huizen gemeenten zijn het zat". De voorzitter: Aan de orde is het vragenuur. Ik geef graag het woord aan mevrouw Helder van de fractie van BBB. Ik heet de minister van Justitie van harte welkom. Mevrouw Helder. Mevrouw Helder (BBB): Meneer de voorzitter. Ja sinds vorige week! Nogmaals gefeliciteerd. Voorzitter. We gaan weer over tot de orde van de dag en dat is de vraag aan deze minister van Justitie en Veiligheid. "Het houdt niet op" aldus de Rotterdamse politie na weer een nacht vol explosies. Deze geweldsgolf moet stoppen en niet in de laatste plaats voor de veiligheid van onschuldige omwonenden. Het zijn vaak jongeren die voor een paar honderd euro — ik geloof inmiddels slechts voor een paar tientjes — een cobra oftewel zwaar vuurwerk tegen de voordeur of raam plakken of bij een woning of een portiek van een flat naar binnen gooien. Cobra's hebben de kracht van een handgranaat. Ik verwijs voor het gemak even naar een filmpje dat de politie een paar jaar geleden op YouTube plaatste waarin te zien is wat een ontploffende cobra kan doen met een politieauto. Ik wil niemand op ideeën brengen dus ik ga snel door naar de vragen aan de minister. Ten eerste. De burgemeester van Vlaardingen heeft het zogenoemde Vlaardingenoverleg in het leven geroepen om ervaringen tussen burgemeesters de politie het OM en vele andere partners te delen om deze explosie aan explosies te keren. Dit is een lokale aangelegenheid maar is er iets wat we landelijk kunnen doen en waarbij deze minister ze kan helpen? Voorzitter. Dan mijn tweede vraag. Cobra's zijn eenvoudig verkrijgbaar dus daar moet zeker actie op worden ondernomen. Gaat de minister ervoor zorgen dat dit extreem zware vuurwerk in de hele EU wordt verboden? Als het antwoord daarop "ja" is wat ik hoop dan is mijn derde vraag: kan dat dan zo snel mogelijk? Die dingen worden door de gebruikers vaak thuis bewaard in een rugzakje onder het bed met alle risico's van dien. Voorzitter. Ik kom op mijn laatste vraag. Het zijn vaak jongeren die met een strafblad hun toekomst vergooien. Wat gaat de minister doen om ervoor te zorgen dat de ouders ook aansprakelijk worden gesteld of in ieder geval de gevolgen voelen van het gedrag van hun minderjarige kin-deren? Ik heb begrepen dat het zetten van een bom inmiddels een geaccepteerd bijbaantje is geworden. Dank u wel. De voorzitter: Dank u wel. Ik geef graag het woord aan de minister. Minister Yeşilgöz-Zegerius: Dank u wel voorzitter. Dank voor deze vragen. In het afgelopen weekend in de afgelopen dagen en in de afgelopen nacht zijn we op verschillende plekken in ons land weer opgeschrikt door explosies bij woningen en bedrijfspanden. Het is afschuwelijk dat dit gebeurt. Je zal maar in die straat wonen. Het zullen je buren maar zijn of het zal je eigen huis maar zijn. Het is dus ontzettend terecht dat hier weer vragen over worden gesteld. De zaken waar we het nu over hebben en waar mevrouw Helder naar verwijst worden op dit moment onderzocht door de politie en het OM. We kunnen daar inhoudelijk geen mededelingen over doen. Dat was overigens ook niet de vraag van mevrouw Helder maar het is wel goed om dat nog even te benoemen. We zien dat het aantal explosies helaas toeneemt en dat ze zich niet beperken tot een specifieke regio. We horen de politie en het OM uitleggen dat er nog geen rode draad in te vinden is. De aanleiding en de oorzaak kunnen te maken hebben met drugscriminaliteit maar er kunnen ook andere oorzaken zijn. Daar wordt veel onderzoek naar gedaan maar op dit moment is er nog geen eenduidig antwoord op de vraag uit welke hoek de explosies komen. Ik zal nu specifiek focussen op de vragen van mevrouw Helder. Ik juich het zeer toe dat de krachten in het Vlaardingenoverleg worden gebundeld. Op het moment dat daar een verzoek uit komt waar we landelijk mee aan de slag kunnen of moeten dan zal ik dat oppakken of meegeven aan het volgende kabinet. Dat hangt af van het niveau van het verzoek. We hebben daarover veel contact en we zullen dat in de gaten houden. Wat betreft explosieven zoals cobra's: mevrouw Helder weet dat ik vanuit deze rol al enige tijd probeer om één lijn te trekken met mijn collega's in onze buurlanden. We weten wat voor ingewikkeld onderwerp vuurwerk alleen al in ons land is. Cobra's vallen daar niet onder want dat zijn gevaarlijke explosieven. Het is lastig om met de landen om ons heen één lijn te trekken maar we trekken wel samen op met onze collega's van IenW om deze problematiek binnen de EU te agenderen en om samen te werken. Ik kan richting mevrouw Helder toezeggen dat ik daar een stand van zaken van zal geven al dan niet mondeling. We hebben volgens mij donderdag een politiedebat. Daar kan ik dit wellicht een beetje creatief in fietsen. Dan hoeven we niet allerlei brieven en dergelijke te sturen en dan is mevrouw Helder ook weer bij. Ik zal bij IenW de laatste stand van zaken ophalen. Indien nodig kunnen we op basis daarvan het gesprek over dit specifieke punt verder aangaan. Mevrouw Helder (BBB): Dank aan de minister voor haar toezegging. Het lijkt wel alsof ze op mijn blaadje kon kijken want ik schreef daar"stand van zaken" op. Nou die horen we gelukkig donderdag. Op mijn vraag over het Vlaardingenoverleg geeft de minister gelukkig een positief antwoord. Ik weet dat er wordt meegekeken dus er zijn mensen druk aan het schrijven denk ik. De minister zei dat het afhangt van het niveau van het verzoek. Kan ik daaruit afleiden dat er mogelijk contact wordt gelegd vanuit het ministerie? Is er een contactpersoon? Dat zou misschien handig zijn; dan weten degenen die in Rotterdam meekijken ook tot wie ze zich kunnen richten en houden we dit in leven. Hopelijk is het Vlaardingenoverleg heel snel klaar zodat het niet meer nodig is. Voorzitter. Ik heb geen antwoord gekregen op mijn laatste vraag over het geaccepteerde bijbaantje. Daar moeten we echt van af. Ik weet dat we het programma Preventie met Gezag hebben maar blijkbaar werkt dat niet afdoende om deze jongeren van dat vuurwerk af te houden. Minister Yeşilgöz-Zegerius: De lijnen ook met de politie in Rotterdam zijn echt heel kort. Dat is dus goed geregeld. Als daar nog iets extra's voor nodig is dan zullen we altijd samen kijken wat wij daarin kunnen betekenen. De afgelopen paar maanden — sinds mei dit jaar zeg ik uit mijn hoofd — heeft de politie in Rotterdam bijvoorbeeld gezegd dat ze de bestaande capaciteit dus de extra capaciteit binnen de eenheid gefocust op deze problematiek gaan inzetten. De afgelopen maanden hebben dan ook ruim 200 aanhoudingen plaatsgevonden. Daar zitten ook jongeren bij. Daar worden de ouders bij betrokken en waar mogelijk aansprakelijk gesteld. Maar liever wil je nog dat ze ook aan de slag gaan zodat het niet meer gebeurt. Er is dus een nauwe samenwerking. Ik zal zorgen dat we in het volgende halfjaarbericht over ondermijning nog meer ingaan op specifiek deze problematiek en de resultaten van Preventie met Gezag. Op heel veel onderdelen en richting jongeren werkt dat namelijk gelukkig wel. Maar het blijft altijd lastig hoe je het duidt. Is er door jouw interventie iets niet gebeurd? En hoe duid je wat er nu wel aan de hand is? Maar we zullen zorgen dat de lijntjes met iedereen kort blijven en hopelijk dat dit ophoudt. Nogmaals de achterliggende oorzaken lijken heel divers: van copycats tot georganiseerde misdaad en ruzies onderling. Dat maakt het wel een hardnekkig probleem. Maar dat betekent natuurlijk niet dat we gaan wegkijken. Mevrouw Helder (BBB): Dat is een bruggetje naar de laatste vraag; die ben ik net vergeten te stellen. Ik hoorde de minister zeggen: we hebben nog geen rode draad ontdekt. Mij viel op dat het in Amsterdam fors lager is dan in Rotterdam. Misschien is daar iets aan ervaring uit te wisselen? Natuurlijk: Rotterdam zet er extra recherchecapaciteit op. Dat is ook heel goed. Het heeft inderdaad tot vele aanhoudingen geleid. Maar recherchecapaciteit is zoals de minister weet erg schaars. Het zou me een lief ding waard zijn als de recherche zich weer met andere zaken kan bezighouden. Weet de minister hoe het komt dat het in Amsterdam fors lager is dan in Rotterdam of kan ze dat nagaan? Minister Yeşilgöz-Zegerius: We kunnen helaas geen eenduidig antwoord geven op de vraag uit welke hoek de explosies komen. Op dit momentis dat verschil daarom ook moeilijk te duiden. Maar ook dat zal ik natuurlijk in mijn gesprekken met de burgemeesters meenemen. Als er wel iets aan te wijzen is en ik de Kamer nodig heb dan kom ik zeker terug. Ik vermoed zomaar dat dat misschien wel een volgende vraag van mevrouw Helder had kunnen zijn. De voorzitter: Daar had ze nog 30 seconden voor gehad. Mevrouw Helder (BBB): Ja voorzitter maar die vraag hoef ik nou niet meer te stellen. Ik geef de bühne dus aan mijn collega's. Nou ja dat doet u. Maar goed bij dezen. Dank u wel. De voorzitter: Mevrouw Michon. Mevrouw Michon-Derkzen (VVD): Dank u wel voorzitter. Ik dank ook de minister voor haar antwoorden. Wat er in al die steden gebeurt is echt vreselijk. Het is heel goed dat de burgemeesters elkaar daarin vinden. Mijn vraag gaat over een welbekend punt van de VVD. Mijn fractie wil het F4-vuurwerk dus de harde knallers waaronder nu ook de zware cobra's vallen onder de Wet wapens en munitie plaatsen zodat we degenen die het kopen of zorgen dat men het krijgt steviger kunnen straffen. Ik vraag aan de minister: hoe staat het daarmee? Minister Yeşilgöz-Zegerius: Nu gaan er verschillende rollen door elkaar lopen terwijl we die zo graag uit elkaar willen houden. Ik weet dat dat een wens is. We kijken daarnaar. Ondertussen is het ook onderdeel van het verkiezingsprogramma en kan het onderdeel zijn van de onderhandelingen. Dat bedoelde ik met mijn eerste zin: die dingen lopen door elkaar. Het lijkt me goed om hier donderdag bij het politiedebat nader op terug te komen. Daar kan deze discussie natuurlijk ook gewoon plaatsvinden. Maar het is heel belangrijk om te zien dat het verschillende vormen van explosieven zijn die voor die deuren neergelegd worden. Het zware illegale vuurwerk willen we uit ons land weren. Dat wordt bijvoorbeeld ingezet tegen hulpverleners en ook bij dit soort taferelen. Politie en justitie zitten daar natuurlijk bovenop; de hoeveelheid inbeslaggenomen vuurwerk stijgt ook elk jaar. Er wordt heel sterk op ingezet. Maar ik zal zorgen dat ik hier donderdag een slagje concreter op kan ingaan. Wil je echt de wet veranderen dan is dat natuurlijk aan een volgend kabinet maar dat wil niet zeggen dat we nu niet volop bezig zijn om te zorgen dat we het überhaupt niet in ons land hebben en degenen zwaar straffen die daar vervolgens wel mee aan de slag gaan. Want het is levensgevaarlijk het zijn pure explosieven. Maar ik zal er donderdag nog expliciet op terugkomen. Mevrouw Mutluer (GroenLinks-PvdA): Toen wij in oktober een commissiedebat hadden over explosies heb ik het voorstel voor een taskforce explosies ingediend. Tot mijn verrassing zag ik dat de burgemeestervan Vlaardingen ook met een taskforce explosies komt. Mijn concrete vraag aan de minister in het licht van voortschrijdend inzicht is: wat gaat de minister doen om dit soort taskforces ook in andere regio's te faciliteren en daar een proactieve bijdrage aan te leveren? Minister Yeşilgöz-Zegerius: Tijdens het debat heb ik ook aangegeven dat het het sterkst is wanneer er lokaal wordt gekeken wat men nodig heeft. Vlaardingen laat dat vervolgens zien door de samenwerking die er is. Rotterdam laat het de afgelopen maanden sinds mei al zien door de extra inzet van politie specifiek op die problematiek. Dat betekent meer dan 200 aanhoudingen. Dus ik denk niet dat wij dat vanuit de Tweede Kamer vanuit Den Haag moeten voorschrijven maar vooral dáár moeten laten gebeuren omdat je ziet wat het oplevert. Dat vind ik heel sterk. Onze banden met in dit geval de lokale politie en met de burgemeesters zijn heel sterk. We vragen ze om ons te laten weten wat ze van ons nodig hebben als extra ondersteuning. Dat neemt absoluut niet af; dat is ook de proactieve houding die we hebben. Uiteindelijk gaat het om het ijzersterke werk dat onze politie en justitie en de burgemeester lokaal doen om ervoor te zorgen dat dit ophoudt. Daar zullen we aan bijdragen op welke manier ze dat ook van ons wensen. Of dat nou vanuit het demissionaire kabinet nu komt vanuit de Kamer straks of vanuit een nieuw kabinet: dat horen we graag lokaal. De heer Diederik van Dijk (SGP): Er loopt vanuit de gemeente Rotterdam momenteel een hele sterke publiekscampagne waarin de link wordt gelegd tussen drugsgebruik en die explosies en andere ellende. Mijn vraag is of de minister kan bevorderen dat zo'n campagne landelijk wordt uitgerold. Minister Yeşilgöz-Zegerius: Als het specifiek zou gaan over het gebruik van drugs dan ligt dat bij VWS. Daar zijn ze ook absoluut mee bezig. Dus het lijkt me goed om deze vraag ook dáár neer te leggen. Vanuit het Rijk wordt daar de eerste stap gezet maar we werken wel samen. Als het gaat om mijn verantwoordelijkheid — meneer Van Dijk en de SGP volgen dit ook vanuit mijn positie al twee jaar in dit geval — blijven wij hameren op het feit dat de drugscriminaliteit in ons land enorm groot is en dat je daar absoluut niet nuancerend over moet doen en geen grapjes over moet maken. Je moet je heel erg bewust zijn van het feit dat jouw vraag een aanbod in stand houdt wat leidt tot geweld in onze straten bedreiging van mensen en in dit geval tot explosies. Alles wat ik vanuit JenV vanuit die hoek kan bijdragen zal ik dus altijd blijven doen. De publiekscampagne is in het kader van voorlichting en blijft daarvan weg. Het is ook slecht voor je; dat ligt bij VWS. Wij vinden elkaar in het midden. De heer Diederik van Dijk (SGP): Die publiekscampagne richt zich juist op het justitiële aspect dat jouw pilletjesgebruik inderdaad leidt tot liquidaties et cetera. Dat lijkt mij bij uitstek wel een Justitieaangelegenheid. Vandaar mijn vraag: kan ook de minister van Justitie er meer aan doen om zo'n hele goede campagne ook een landelijke uitrol te geven zodat mensen weten dat hun pilletjesgebruik niet onschuldig is en tot allerlei geweldsellende leidt?Minister Yeşilgöz-Zegerius: De heer Van Dijk en ik hebben het er een-op-een nooit over gehad maar ik herhaal hier graag wat ik ook de afgelopen twee jaren heb gezegd. Ik zou het vanuit JenV eigenlijk veel steviger willen neerzetten. Tegelijkertijd krijgen wij van experts die verstand hebben van dit soort voorlichtingscampagnes te horen dat je op het moment dat je dat heel breed uitrolt ook het drugsgebruik gaat normaliseren. Dan doe je alsof iedereen gebruikt en dat je iedereen daarop aanspreekt. Dat wil je ook weer niet. In dat dilemma zit ik want ik deel de lijn van de heer Van Dijk volledig: dit is troep dit moet je niet willen en je houdt ook nog eens een verdienmodel van tuig in stand. Daar ga ik nooit nuancerend over doen. Als experts dan vervolgens zeggen dat je als je dat met een brede publiekscampagne uitrolt doet alsof het heel normaal is weet ik zeker dat ik in dit geval ook de heer Van Dijk aan mijn zijde heb als ik zeg dat ik dat ook niet wil uitstralen. Dat is de spagaat waar we in zitten. De heer Ergin (DENK): Ik kan mij goed voorstellen dat inwoners van gemeentes als Vlaardingen maar ook Rotterdam-Zuid zich enorm zorgen maken en dat ze gewoon veilig over straat willen lopen. Ik hoor de minister zeggen dat ze korte lijntjes heeft met de gemeenten en dat ze bezig is met kijken naar wat er moet gebeuren en welke vragen er vanuit het lokale niveau komen maar ik zou graag van de minister willen horen wat zij nou precies doet om ervoor te zorgen dat de inwoner van Vlaardingen Rotterdam-Zuid of een andere Nederlandse gemeente daadwerkelijk veilig op straat kan lopen. Wat zijn nou de concrete maatregelen om te voorkomen dat er nog meer explosies plaatsvinden in het land? Minister Yeşilgöz-Zegerius: Wat wij als huidig demissionair kabinet doen is meer dan ooit investeren in de aanpak van drugscriminaliteit. Er is nog nooit zo veel geld uitgetrokken. Er is nog nooit zo'n samenhangende brede aanpak geweest van preventie: van "hoe voorkom je dat kleine jongens grote criminelen worden?" tot en met "hoe voorkom je dat grote criminelen vanuit de ebi door kunnen gaan met hun zaakjes?" Daar zetten we vol op in. Dat is één. Dat betekent dat we gemeenten en de regio daarbij heel erg ondersteunen met middelen capaciteit de RIEC's en noem maar op. Aan de andere kant — dat zit al in de pijler die ik net noemde en die mevrouw Helder ook aanhaalde — investeren we structureel volgens mij meer dan ooit in preventie: zorgen dat we een lange adem hebben en dat we structureel blijven investeren zodat specifiek die jongens in die wijken naar onze kant worden getrokken in plaats van naar de kant van de criminelen. Daar komt bij dat we volop investeren in nieuwe politiemensen op straat. De Politieacademie zit gelukkig bommetjevol. Dat blijven we voorlopig ook doen want ik weet dat de agenten op straat de extra collega's hard nodig hebben. Ik kan hier de hele middag mee vullen want we doen er nogal veel aan maar het is pas voldoende als bijvoorbeeld deze ellende ophoudt. Dat betekent: binnen onze capaciteiten en wat wij nu kunnen de lokale driehoek steunen in wat die nodig heeft. Kamerlid Kostić (PvdD): Het gaat nu over explosieven eigenlijk illegaal vuurwerk en overlast voor omwonenden maar volgens politie burgemeester en hulpdiensten ligt het probleem ook heel ergbij legaal vuurwerk. Zij roepen de minister al een aantal jaren ook de afgelopen week nog een keer op om samen met hen te kijken naar een totaalverbod op vuurwerk. De minister zegt net: we werken samen en we faciliteren de gemeenten de burgemeesters en de politie; daar werken we maximaal aan mee. Is zij dan ook bereid om naar ze te luisteren en mee te werken aan een totaalverbod op vuurwerk? Minister Yeşilgöz-Zegerius: Waarom we hier vandaag staan voor de vraag van mevrouw Helder heeft te maken met handgranaten cobra's explosieven voor deuren waardoor hele straten opgeschikt worden. Dat is doorgaans niet met siervuurwerk dat op dit moment toegestaan is. We hebben in ons land sinds twee jaar een deelverbod. Ik denk dat we daarmee de juiste balans hebben gevonden tussen zorgen dat het zware vuurwerk waarmee onze hulpverleners belaagd worden en werden van de straat is en zorgen dat mensen die met oud en nieuw een feestje willen vieren met sierwerk dat kunnen doen. Ik denk dat we dat goed in balans hebben. Er ligt een initiatiefnota. Die moet nog in de Kamer behandeld worden. Daarna is het weer aan de Kamer en zeker niet aan mij om hier een andere beweging in te maken. Ik vind echt dat we een verstandige balans hebben waardoor we dit met elkaar in dit kleine landje wel kunnen doen. De voorzitter: Kamerlid Kostić voor het hele vragenuurtje heeft uw fractie twee vervolgvragen. Als u nu een vraag stelt … Kamerlid Kostić (PvdD): Dat moet dan maar. De voorzitter: Dan bent u er wel doorheen. Onthoud dat. Kamerlid Kostić (PvdD): Hoor ik nou de minister echt zeggen "dat legale vuurwerk is geen probleem; dat zien wij niet als een probleem" ondanks het gegeven dat de politie alle hulpdiensten en burgemeesters dat zeggen? Minister Yeşilgöz-Zegerius: Nee mevrouw Kostić hoort mij heel duidelijk zeggen dat we hier staan vanwege de explosieven die bij voordeuren geplaats worden. Dat gaat over handgranaten en over cobra's. Dat gaat over zaken waardoor hele straten bijna de lucht in gaan. Dat gebeurt doorgaans niet met siervuurwerk. Ik weet dat er burgemeesters en politiemensen zijn die vinden dat ook siervuurwerk niet moet; je moet alles verbieden. Dat is ook de mening van de politie. Ik geef aan dat ik het daar niet mee eens ben. Ik vind dat we in Nederland de juiste balans hebben. We hebben met elkaar de afgelopen twee jaar zwaarder vuurwerk verboden; siervuurwerk kan nog. Je moet juist hard en stevig inzetten wat politie en justitie overigens gelukkig doen op het aanpakken van het vuurwerk dat nu illegaal is. De heer Eerdmans (JA21):Van de politie horen wij ook het probleem op straat vooral ligt bij het toezicht: het voorkomen dat er zaken gebeuren. Er moet in dat opzicht wat meer preventie zijn. De politie zegt dat zij er geen mensen voor heeft om meer aan preventie te doen. Dat is ook een bekend fenomeen. Ik heb eerder in een debat weleens gevraagd om de inzet van de KMar dus het leger en dan met name de marechaussee. Wordt het nu niet een keer tijd om de KMar op straat in te zetten? We weten immers dat het vaak om afrekeningen gaat; er zijn vetes gaande. Dan zou je met militair toezicht wellicht dingen kunnen voorkomen. Hoe ziet de minister dat? Minister Yeşilgöz-Zegerius: In Rotterdam heeft men bijvoorbeeld de afgelopen zes maanden — ik meen sinds mei; dus ietsje langer — de capaciteit van de eenheid al hierop gefocust. Dat heeft onder andere tot resultaat dat er al meer dan 200 aanhoudingen zijn geweest. Als er vanuit het lokale bestuur wordt besloten dat er op dit vlak iets extra's nodig is bijvoorbeeld in de richting van wat de heer Eerdmans zegt dan zal dat ook lokaal gevraagd moeten worden. Ik denk dat het juist heel erg sterk is dat de politie zelf die inzet pleegt. Op die manier sta je ook dichtbij de mensen en hoor je ook van de mensen wat er gaande is en wat erachter zit. Zo kom je ook veel sneller bij de daders en doe je veel sneller aan preventie. Dat zou mijn voorkeur hebben maar meneer Eerdmans weet dat wij dat niet hiervandaan bepalen. Dat is dan een verzoek vanuit het lokale bestuur. Het heeft sowieso onze voorkeur om dat zo lang mogelijk te vermijden. Maar we willen ook deze ellende vermijden. De heer Eerdmans (JA21): Ja want van die ellende zijn we nog niet af in de grote steden. Dat is wel duidelijk. Het is goed. Dit is denk ik een uitnodiging aan de lokale driehoek om dit bij de minister aan te vragen als men daar behoefte aan heeft. Ik had in ieder geval wel de indruk dat die behoefte er in Rotterdam is. Mijn tweede vraag is eigenlijk: hoe ziet u … Nou ben ik hem gewoon kwijt. Ik had een mooie tweede vraag bedacht. Ja naar aanleiding van wat de minister zei had ik deze vraag: welke dingen kan zij vanuit de landelijke overheid nog aan de burgemeesters bieden om hen mee te geven als zij met hen in gesprek gaat? Zijn er aanknopingspunten die zij in dat overleg nog aan de burgemeesters kunt bieden om daar nut van te hebben? Minister Yeşilgöz-Zegerius: Daar waar we de expertise en ervaring die er binnen verschillende gemeenten is onderling aan elkaar kunnen verbinden zullen we dat altijd doen. Ik heb het idee dat burgemeesters politie en justitie elkaar boven de driehoeken uit ook onderling heel goed vinden. Dit is natuurlijk wel een problematiek die ook in mijn verschillende reguliere overleggen met de verschillende burgemeesters terugkomt. Op het moment dat men daar aangeeft dat men iets extra's nodig heeft zullen we dat altijd bekijken. We zien dat de opsporing en de capaciteitsverdeling die hierop gericht zijn steeds strakker zijn waardoor er steeds meer aanhoudingen zijn. Maar daardoor ontstaat ook het beeld dat het best divers is. Dat maakt het wel lastiger om daarop te anticiperen maar dat wordt echt gedaan. We doen dat natuurlijk ook via de RIECs de regionale samenwerkingsverbanden en het LIEC waar de expertise zit. Wij blijven dit aanbieden. We blijven meedenken. Ondertussen kijken we ook of erbijvoorbeeld nog dingen zijn die burgemeesters extra nodig hebben. De heer Eerdmans weet dat de burgemeesters vanaf 1 januari panden mogen sluiten op het moment dat er sprake is van explosieven. Dat is iets heel concreets wat we met steun van de Kamer aan de burgermeesters hebben kunnen aanbieden. Op die manier blijven we op zoek hoe we hun meer instrumenten in handen kunnen geven. Volgens mij is het er nu en moeten we volop met elkaar blijven uitstralen én dat het onacceptabel is én dat we achter de driehoek en die manier van aanpak staan. De voorzitter: Prima. Tot zover dit onderwerp. Dank aan de minister van Justitie voor haar aanwezigheid.