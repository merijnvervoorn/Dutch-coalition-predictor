6 Regeling van werkzaamheden (eerste deel) De voorzitter: Wij houden kort een eerste deel van de regeling van werkzaamheden omdat de heer Omtzigt een verzoek heeft naar aanleiding van het debat van hedenavond. Het woord is aan de heer Omtzigt. De heer Omtzigt (CDA): Voorzitter. Dank u wel dat u mij in de gelegenheid stelt om nu het verzoek te doen. Ik wil graag voor 16.30 uur voor aanvang van het debat met de minister-president over de jaarrekening van 2014 over wat we hebben gedaan een brief ontvangen over de slotwet. Uit hoofdstuk 5 paragraaf 3 blijkt dat 133 miljoen euro extra is overgemaakt naar de Europese Unie. Als toelichting wordt gegeven: de stijging van de uitgaven voor de EU-afdracht wordt veroorzaakt door een bruto naheffing als gevolg van bni-revisies. Wij dachten dat we dat allemaal al betaald hadden. In oktober is al 1.057 miljoen dus meer dan 1 miljard extra overgemaakt aan Brussel. De CDA-fractie wil graag weten op welke nieuwe berekening dit gebaseerd is wanneer dit bekendgemaakt is wanneer dit betaald is en waarom de Kamer dat niet wat eerder gehoord heeft. Ook zou mijn fractie graag alle correspondentie — maar dan ook echt alle correspondentie — tussen de Nederlandse regering en de Europese Commissie over deze en de vorige naheffing zo spoedig mogelijk bij de Kamer zien liggen. Dat hoeft niet vanavond maar wij moeten wel ten minste kunnen controleren wat er gebeurd is. De voorzitter: Ik zal het stenogram van dit gedeelte van de vergadering doorgeleiden naar het kabinet. De vergadering wordt enkele ogenblikken geschorst. De voorzitter: Voordat wij gaan stemmen heeft de heer Voordewind nog een opmerking over de stemmingslijst. De heer Voordewind (ChristenUnie): Voorzitter. Aangezien de Kamervragen van collega Van der Staaij en mij over de AOW-uitkering aan mensen die op de Westelijke Jordaanoever van hun pensioen willen genieten nog niet binnen zijn vraag ik uitstel van stemming over de motie-Voordewind/Bisschop (23432 nr. 406) bij punt 9. Ik wil die motie aanhouden. Waarschijnlijk kan er volgende week over gestemd worden. De voorzitter: Op verzoek van de heer Voordewind stel ik voor zijn motie (23432 nr. 406) aan te houden. Daartoe wordt besloten.