24 Stemmingen moties Afname van de insectenpopulatie in Nederland Aan de orde zijn de stemmingen over moties ingediend bij het dertigledendebat over de afname van de insectenpopulatie in Nederland te weten: - de motie-Ouwehand over de omslag naar een diervriendelijke vorm van voedselproductie (33576 nr. 119); - de motie-Grashoff over een nationaal biodiversiteitsplan (33576 nr. 120); - de motie-Dik-Faber over een bijen- en insectenvriendelijk gemeenschappelijk landbouwbeleid (33576 nr. 121). (Zie vergadering van 1 februari 2018.) De voorzitter: Op verzoek van mevrouw Dik-Faber stel ik voor haar motie (33576 nr. 121) aan te houden. Daartoe wordt besloten. In stemming komt de motie-Ouwehand (33576 nr. 119). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Grashoff (33576 nr. 120). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen.