13 Stemming motie Begroting Binnenlandse Zaken 2022 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2022 te weten: - de motie-Bisschop/Ceder over ambitieuze doelstellingen voor het aantal volledig digitaal toegankelijke overheidswebsites (35925-VII nr. 31). (Zie vergadering van 28 oktober 2021.) De voorzitter: De motie-Bisschop/Ceder (35925-VII nr. 31) is in die zin gewijzigd dat zij thans is ondertekend door de leden Bisschop Ceder en De Kort en luidt: Motie De Kamer gehoord de beraadslaging overwegende dat het belang van digitale toegankelijkheid van de overheid de afgelopen jaren extra is gebleken en dat vanaf september 2020 de eisen uit het besluit digitale toegankelijkheid overheid van kracht zijn; constaterende dat de Monitor digitale toegankelijkheid 2021 aangeeft dat slechts 4% van de overheidswebsites volledig digitaal toegankelijk zou zijn; verzoekt de regering in het eerste kwartaal van 2022 een stappenplan naar de Kamer te sturen voor het zo snel mogelijk voldoen aan eisen van het besluit digitale toegankelijkheid overheid waaronder de volledige digitale toegankelijkheid van overheidswebsites en van apps en gaat over tot de orde van de dag. Zij krijgt nr. 49 was nr. 31 (35925-VII). Ik stel vast dat wij hier nu over kunnen stemmen. In stemming komt de gewijzigde motie-Bisschop c.s. (35925VII nr. 49 was nr. 31). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor deze gewijzigde motie hebben gestemd zodat zij is aangenomen.