15 Vervoer gevaarlijke stoffen over transportroutes Aan de orde is het VSO Aanbieding Besluit externe veiligheid in verband met het vervoer van gevaarlijke stoffen over transportroutes (30373 nr. 50). Mevrouw Van Veldhoven (D66): Voorzitter. Het algemeen overleg over dit onderwerp is al eventjes geleden en in de tussentijd is een groot aantal dingen gebeurd. Ik zal geen moties indienen maar wel nog een vraag aan de staatssecretaris stellen. Dit VSO gaat namelijk over de externe veiligheid in verband met het vervoer van gevaarlijke stoffen. Dat is belangrijk voor Nederland en belangrijk voor onze economie maar het zorgt ook voor zorgen risico's en voor trilling en geluidsoverlast. Omwonenden liggen daar soms letterlijk wakker van. Door de werkzaamheden aan de Betuweroute zal de komende jaren de overlast op andere routes nog toenemen bijvoorbeeld in Brabant en Overijssel. Daar ging ook een groot gedeelte van het schriftelijk overleg over. Inmiddels kunnen we constateren dat ook stappen zijn gezet. Ik wijs in dit verband op het pakket maatregelen dat naar de Kamer is gestuurd. Begin 2015 zullen we worden geïnformeerd over de knelpunten die nog resteren met betrekking tot de overlast en de bijbehorende budgetten. Daar zullen wij uiteraard weer met de staatssecretaris over spreken. Ik vraag haar wel om in de tussentijd in goed overleg te blijven met de omwonenden en de regio en om na te denken over tijdelijke en structurele maatregelen om de overlast te beperken. Die tijdelijke maatregelen moeten een periode van zes jaar beslaan en dat is voor de mensen een heel lange tijd. Laten we met elkaar kijken wat we kunnen doen. Behalve het al geleverde maatregelenpakket wacht ik de brief van de staatssecretaris begin 2015 af. De heer Smaling (SP): Voorzitter. Wij danken de staatssecretaris voor de beantwoording. Het is al een tijdje gelezen en zoals mevrouw Van Veldhoven al zei er is sindsdien ook veel gebeurd. Wij hebben AO's gehad over de modernisering van het milieubeleid en over de leefomgeving. Mijn enige vraag aan de staatssecretaris op dit moment is of dit dossier kan bijdragen aan het grotere afwegingskader omtrent milieu en externe veiligheid dat zij van plan was te maken. Mevrouw De Boer (VVD): Voorzitter. Na het schriftelijk overleg zitten wij dan nu inderdaad in de afrondende fase. We hebben een schriftelijk overleg aangevraagd omdat we toch nog wat verduidelijking wilden hebben over wat er gaat gebeuren voor de mensen die langs de routes wonen in de periode waarin Duitsland bezig is het ontbrekende deel van de Betuweroute aan te leggen. Ook daarover moeten zo veel mogelijk goederen vervoerd worden. In het schriftelijk overleg is ook het level playing field met Duitsland aan de orde gekomen. Het is goed dat we inderdaad de Wet basisnet invoerendat er inderdaad maatregelen komen dat gevaarlijke stoffen zo veel mogelijk langs de Betuweroute gaan en — niet onbelangrijk — dat ruimtelijke ontwikkelingen langs de spoorlijn worden beperkt die misschien later weer overlast van dat goederenvervoer zouden ondervinden. Motie De Kamer gehoord de beraadslaging overwegende dat met de invoering van de Wet basisnet en het Uitvoeringsbesluit externe veiligheid Nederland in tegenstelling tot Duitsland regels stelt ten aanzien van het vervoeren van gevaarlijke stoffen over het spoor wat nadelig zou kunnen zijn voor onze concurrentiepositie door het sneller bereiken van het maximum dat vervoerd mag worden; verzoekt de regering af te stemmen met Duitse collega's om te komen tot zo veel mogelijk gelijke regelgeving ten aanzien van het vervoeren van gevaarlijke stoffen om daarmee een level playing field te bewerkstelligen en de bereikte resultaten binnen een jaar terug te koppelen naar de Kamer en gaat over tot de orde van de dag. De voorzitter: Deze motie is voorgesteld door het lid De Boer. Naar mij blijkt wordt de indiening ervan voldoende ondersteund. Zij krijgt nr. 56 (30373). Mevrouw Van Tongeren (GroenLinks): Voorzitter. Motie De Kamer gehoord de beraadslaging overwegende dat twaalf jaar na het historische akkoord om chloortransporten over het spoor te beëindigen en circa 100 miljoen aan overheidsbijdrages het erop lijkt dat er nu weer chloortreinen gaan rijden door dichtbevolkte gebieden; verzoekt de regering te bewerkstelligen dat het akkoord tot beëindiging van chloortransporten gehandhaafd wordt en de Kamer hierover te informeren en gaat over tot de orde van de dag. De voorzitter: Deze motie is voorgesteld door het lid Van Tongeren. Naar mij blijkt wordt de indiening ervan voldoende ondersteund. Zij krijgt nr. 57 (30373).Tot zover de bijdrage van de zijde van de Kamer. Ik schors even zodat de staatssecretaris de moties kan ontvangen en die daarna wellicht van commentaar kan voorzien. De vergadering wordt enkele ogenblikken geschorst. Staatssecretaris Mansveld: Voorzitter. Op de eerste vraag van mevrouw Van Veldhoven kan ik maar één antwoord geven en dat is een volmondig ja. Het is niet altijd makkelijk en we praten veel. We hebben heel veel partijen betrokken bij de Betuweroute en uiteindelijk was er toch nog een provincie die er ook wel bij had willen zijn. We hebben toen gezegd: oké sluit aan en we praten je bij. Daar hebben we even tijd aan besteed zodat we zeker wisten dat iedereen was meegenomen. Ik kan mij wel voorstellen dat er onverwachte knelpunten opkomen of dat mensen vragen hebben. Mijn oproep aan alle partijen bewoners gemeenten verladers provincies havens het maakt mij niet uit is: stel uw vragen. We hebben gelukkig een goederenvervoertafel gekregen. Ik merk dat dat enorm helpt. Ik vind het belangrijk dat we met alles en iedereen in gesprek blijven. Ik krijg daar ook regelmatig brieven over. Het antwoord kan dus alleen maar volmondig ja zijn. De SP heeft gevraagd of dit dossier kan bijdragen aan bewust omgaan met veiligheid. Het antwoord daarop is ja. U weet hoe we naar veiligheid hebben gekeken binnen het departement en u weet dat ik het thema gezondheid ook op die manier mee wil nemen. Wat ik heel graag wil is dat we bij containerbegrippen die op verschillende manieren gebruikt kunnen worden — dat kan met het woord "veiligheid" maar ook met het woord "gezondheid" — goed kijken hoe we de analyse vormgeven en ook de voortgang monitoren en wel in de breedte. We hebben daarover van gedachten gewisseld. Mijn antwoord op de vraag van de SP-fractie is dan ook eveneens een volmondig ja. Er zijn twee moties ingediend. De eerste is de motie van mevrouw De Boer op stuk nr. 56. Ik zie die motie als ondersteuning van beleid. Als ik kijk naar het basisnet dat dus op korte termijn in werking kan treden dan zie ik dat we veiligheid borgen. Het is belangrijk dat chemische clusters bereikbaar blijven maar dat dichtbevolkte gebieden waar mogelijk ontzien worden. Een aantal steden zoals Dordrecht maakt zich daar echt zorgen over. Het is daarom heel belangrijk dat wij dat basisnet invoeren. Het is ook heel belangrijk om ervoor te zorgen dat straks als de Betuweroute voor een deel verbouwd wordt we een borging hebben van de veiligheid ook op de routes die we dan gebruiken. Dat geldt natuurlijk niet alleen voor Nederland maar voor heel Europa. Op deze manier interpreteer ik de motie. Ik zal in gesprek gaan met Duitsland maar ook met België want het gaat om internationale goederencorridors waar Nederland trekker in is en waar Nederland bijzonder in gerespecteerd wordt. Ik vind het belangrijk dat als we het basisnet ingevoerd hebben we ook aan andere landen laten zien wat we doen en hoe zij het doen en dat we daarover in gesprek gaan. Veiligheid is namelijk een begrip dat ook niet ophoudt bij de grens. Ik laat het oordeel over de motie aan de Kamer. De motie op stuk nr. 583 gaat over de vraag of het akkoord over het beëindigen van de chloortransporten gehandhaafd wordt. Zo'n verbod is pas mogelijk nadat de Wet basisnet in werking is getreden. Ik zal een dergelijk besluit zo spoedigmogelijk na de inwerkingtreding van de wet nemen. De kern van dat besluit zal zijn dat sporen worden aangewezen waarover het vervoer van chloor en ammoniak zonder ontheffing niet meer zal worden toegestaan. U weet dat dit nu wel het geval is. Ik beschouw deze motie als ondersteuning van mijn beleid. Ik laat het oordeel over de motie aan de Kamer. De voorzitter: Mevrouw Van Tongeren gaat meteen zitten. Stemmingen over beide moties vinden aanstaande dinsdag plaats. De beraadslaging wordt gesloten. De voorzitter: We gaan in een vloeiende beweging door naar het laatste VSO van vandaag. Dat kunnen we vast heel kort en puntig houden. Een enkeling moet thuis nog Sinterklaasgedichten schrijven onder wie de heer De Graaf.