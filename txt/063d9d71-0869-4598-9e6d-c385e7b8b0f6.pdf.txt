22 Stemmingen moties Administratieve lasten in de zorg Aan de orde zijn de stemmingen over moties ingediend bij het VAO Administratieve lasten/regeldruk / Governance/gegevensuitwisseling in de zorg/gegevensbescherming / Innovatie/verspilling in de zorg te weten: - de motie-Van Kooten-Arissen/Hijink over de realisatie van decentrale koppelvlakken (29515 nr. 425); - de motie-Van Kooten-Arissen/Hijink over privacy- en burgerrechtenorganisaties actief betrekken bij het Informatieberaad Zorg (29515 nr. 426); - de motie-Ellemeet over de doelstelling "Gestandaardiseerde informatie-uitwisseling" (29515 nr. 427); - de motie-Ellemeet/Pia Dijkstra over verbetermogelijkheden van de aanpak regeldruk (29515 nr. 428); - de motie-Hijink over kostendekkende tarieven voor fysiotherapie (29515 nr. 430). (Zie vergadering van 7 juni 2018.) De voorzitter: De motie-Van Kooten-Arissen/Hijink (29515 nr. 425) is in die zin gewijzigd dat zij thans luidt: Motie De Kamer gehoord de beraadslaging constaterende dat het programma MedMij spelregels opstelt over communicatie van zorggegevens naar patiënten via Persoonlijke Gezondheidsomgevingen (PGO's) die gekoppeld worden aan uitwisselingssystemen die zorgaanbieders gebruiken; overwegende dat miljoenen Nederlanders geen toestemming hebben gegeven aan zorgaanbieders voor gebruik van het Landelijk Schakelpunt (LSP) dat gebruikmaakt van centrale componenten; overwegende dat de Eerste Kamermotie-Bredenoord c.s. van 4 oktober 2016 (33509 R) oproept tot dataprotectie-bydesign en gebruik van decentrale systemen; overwegende dat de Eerste Kamermotie-Teunissen c.s. van 25 oktober 2016 (33509 T) de regering opdraagt dat toegang tot het medisch dossier decentraal via bij de zorgaanbieder vastgelegde toestemmingen en autorisaties mogelijk moet blijven; verzoekt de regering in het MedMij-programma de realisatie van decentrale koppelvlakken actief te bevorderen zodat PGO's ook direct op systemen van zorgaanbieders kunnen aansluiten zonder gebruik van het LSP zodat ook patiënten die geen toestemming aan het LSP hebben gegeven een PGO naar hun keuze kunnen gebruikenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 431 was nr. 425 (29515). Ik stel vast dat wij hier nu over kunnen stemmen. In stemming komt de gewijzigde motie-Van Kooten-Arissen/Hijink (29515 nr. 431 was nr. 425). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van Kooten-Arissen/Hijink (29515 nr. 426). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ellemeet (29515 nr. 427). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ellemeet/Pia Dijkstra (29515 nr. 428). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP de ChristenUnie de PVV en FvD voor deze motie hebben gestemd en de leden van de fractie van het CDA ertegen zodat zij is aangenomen. In stemming komt de motie-Hijink (29515 nr. 430). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP en de PVV voor deze motie hebben gestemd en de leden van de overige fracties ertegen zodat zij is verworpen.