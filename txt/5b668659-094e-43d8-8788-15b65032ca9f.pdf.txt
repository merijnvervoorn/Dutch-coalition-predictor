13 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor donderdag aanstaande ook te stemmen over de ingediende moties bij de notaoverleggen over: - de initiatiefnota van het lid Veldman over modern preventiebeleid; - de initiatiefnota van het lid Kröger over luchtvaart op de rails; - de initiatiefnota van het lid Verhoeven over mededinging in de digitale economie; - de initiatiefnota van het lid Koerhuis over de toekomst van gemeentelijk erfpachtbeleid voor woning- en bedrijvenbouw. Ik stel voor donderdag aanstaande ook te stemmen over de aangehouden moties: - Stoffer/Von Martels (35300-XV nr. 74); - Van Toorenburg c.s. (24557 nr. 159); - Van den Hul/Westerveld (35282 nr. 39); - Lodders c.s. (31066 nr. 561); - Remco Dijkstra (35086 nr. 10 35300-XII nr. 60 en 35300A nr. 23). Ik stel voor toe te voegen aan de agenda van de Kamer het wetsvoorstel Regels inzake invoering van een tijdelijke mogelijkheid voor experimenten in de rechtspleging (Tijdelijke Experimentenwet rechtspleging) (35263). Op verzoek van de fractie van het CDA benoem ik in de vaste commissie voor Volksgezondheid Welzijn en Sport het lid Geluk-Poortvliet tot lid in plaats van het lid Rog. Op verzoek van een aantal leden stel ik voor de volgende door hen ingediende moties opnieuw aan te houden: 29398647; 29398-648 24515-463; 24515-464; 32861-49; 35300-XII23; 35000-XIV-44; 34952-21; 34952-20; 21501-32-1151; 2150132-1114. Ik stel voor de volgende stukken van de stand van werkzaamheden af te voeren: 25424-488; 33694-52; 32623292; 35300-V-50; 35300-V-49; 35300-V-47; 32793-459; 3201173; 32793-449; 32011-72; 32793-453; 32793-454; 31865-157; 32011-71; 32793-375; 31532-228; 32793-367; 27565-174; 32793-343; 27565-172; 32793-336; 27565-171; 32793-318; 27565-170; 2019Z16080; 31865-155; 31865-156; 29679-33; 20043-125; 29679-32; 27926-284; 29453-482; 29453-487; 32847-441; 29453-486; 32847-439; 2018Z22802; 27926-307; 29453-488; 32847-472; 27926-310; 32847-517; 29453-491; 29453-492; 2019Z15892; 35332-3; 21501-20-1433; 31477-47; 28676-330; 23432-475; 35177; 35134; 35266; 35177-3; 351775; 35134-3; 31936-702; 35266-3; 35134-4; 25883-367; 25087248; 25087-243; 25087-242; 25087-241; 35302-69; 35302-66; 35302-15; 35302-17; 35302-37; 35302-6; 30539-18; 31580-9; 31066-433; 31580-6; 32140-62; 32140-47; 32813-398; 3432320; 34785-80; 34552-83; 35010-16; 35026-71; 35026-63; 3502673; 35300-IX-4; 35305-8; 35000-IX-4; 35000-IX-19; 25087-186.Ik stel voor toe te voegen aan de agenda van na het reces: - het VAO Woningcorporaties met als eerste spreker mevrouw Beckerman namens de SP. Overeenkomstig de voorstellen van de voorzitter wordt besloten. De voorzitter: Ik geef nu het woord aan de heer Wassenberg namens de Partij voor de Dieren. De heer Wassenberg (PvdD): Voorzitter. Vandaag zien we opnieuw dat tractoren snelwegen blokkeren. Afgelopen vrijdag gebeurde dat ook bij Eindhoven Airport waardoor mensen hun vlucht misten. Dat werd allemaal gedoogd. Zaterdag werden vreedzame klimaatactivisten op Schiphol die niemand in de weg zaten hardhandig gearresteerd en werd hun het demonstreren onmogelijk gemaakt. Demonstratierecht is een groot goed maar dit is rechtsongelijkheid. Wangedrag van boeren wordt gedoogd terwijl klimaatactivisten keihard worden aangepakt. Voorzitter ik wil hierbij het verzoek doen om het dertigledendebat van mijn collega Ouwehand over het handhaven van de rechtsorde om te zetten in een meerderheidsdebat. Dat zal dan met de minister van Justitie moeten plaatsvinden. De heer Edgar Mulder (PVV): Geen steun voorzitter. De heer Van den Berge (GroenLinks): Steun voorzitter. De heer Jetten (D66): Voorzitter steun. De heer Van Dam (CDA): Geen steun. De heer Bisschop (SGP): Geen steun. De heer Van Raak (SP): Geen bezwaar. Mevrouw Kuiken (PvdA): Steun voorzitter. Mevrouw Van der Graaf (ChristenUnie): Geen steun. Mevrouw Yeşilgöz-Zegerius (VVD): Geen steun.De heer Azarkan (DENK): Steun voorzitter. De voorzitter: Geen steun meneer Wassenberg. De heer Wassenberg (PvdD): Net niet voorzitter. Helaas. De voorzitter: Oké dank u wel. Het woord is aan mevrouw Kuiken namens de PvdA. Mevrouw Kuiken (PvdA): Voorzitter. Gisteren stond ik hier ook maar door een misverstand kreeg ik toen geen steun. Ik vermoed dat ik dat nu wel krijg. Het gaat om het debat over de aanpak van bedreiging en stalking. Na de gruwelijke dood van Hümeyra is het verzoek om dat snel na het reces in te plannen. Ik doe dat verzoek mede namens de SP en de heer Van den Berge van GroenLinks. De voorzitter: Er is wel steun vanuit de publieke tribune hoor ik! De heer Groothuizen (D66): Voorzitter. Ik was een van de redenen voor dat misverstand. Steun voor het verzoek. Mevrouw Van Toorenburg (CDA): Er waren schuldigen in commissie voorzitter. Ook steun. De heer Markuszower (PVV): Nergens schuldig aan maar wel steun. De heer Van Wijngaarden (VVD): Voor zover ik weet ook niet schuldig maar zeker steun. De heer Bisschop (SGP): Steun. Mevrouw Van der Graaf (ChristenUnie): Ook steun van de ChristenUnie. De voorzitter: Dan gaan we daar rekening mee houden. U heeft een meerderheid. Dank u wel mevrouw Kuiken. De heer Klaver namens GroenLinks.De heer Klaver (GroenLinks): Voorzitter. Het is een grote puinhoop vandaag in het land. De boeren leggen het land plat. Net was er al een aanvraag voor een debat over de behandeling van deze demonstranten de boeren en hoe er wordt omgegaan met klimaatdemonstranten. De chaos wordt steeds groter en de premier heeft de aanpak van de stikstofcrisis niet langer onder controle. Daarom wil ik vandaag nog een debat met die premier. Er is wel/geen akkoord gesloten met de boeren. In een AO dat hier inhoudelijk verder over gaat wordt net aangegeven dat het geen akkoord is. Ik wil vandaag nog een debat met de premier omdat hij deze chaos maar laat voortbestaan en omdat hij echt de regie moet pakken. De heer Futselaar (SP): Voorzitter. Normaal zou ik een debataanvraag niet steunen als er al een debat gaande is over hetzelfde onderwerp maar daarin geeft D66 eigenlijk aan het coalitiebeleid niet meer te steunen dus het gaat ook over het voortbestaan van het kabinet. De voorzitter: Dus u steunt het verzoek. De heer Futselaar (SP): Dus steun voor een debat met de minister-president. De heer Bisschop (SGP): Voorzitter. We constateren dat in het algemeen overleg dat gaande is D66 lijkt af te wijken van het coalitiebeleid. Maar dan moet je dat niet beantwoorden met een zo spoedig mogelijk debat dan moet je dat beantwoorden met een tijd van reflectie voor de coalitie. Dus geen steun voor een debat nu. De heer Azarkan (DENK): Steun voor het verzoek. De heer Moorlag (PvdA): Voorzitter. Er blijft onduidelijkheid over het akkoord. Een deel van de boerenorganisaties lijkt zich er niet aan te binden. De voorzitter: Dus u steunt het verzoek. De heer Moorlag (PvdA): Ja voorzitter ik steun het verzoek. Want ik heb het idee dat de regie zoek is. De heer De Groot (D66): Voorzitter. Iedereen heeft het recht om te demonstreren maar je dwingt het in dit land niet af met een trekker ... De voorzitter: Dus geen steun.De heer De Groot (D66): Het moet op een evenwichtige manier plaatsvinden. Op dit moment is er een AO Stikstof gaande. Daar kunnen we het hierover hebben. Geen steun. De heer Slootweg (CDA): Voorzitter. Ook van onze kant geen steun. Op dit moment wordt in het AO gesproken over stikstofbeleid. Laten we daarom vooral nu daarover spreken en niet ergens nog een debat gaan plannen. Mevrouw Aukje de Vries (VVD): Daar sluit ik me bij aan. Er is nu al een debat gaande dus dat lijkt me de plek om dat te bespreken. Mevrouw Ouwehand (PvdD): Voorzitter. We zien dat boeren onderling het niet eens zijn over de vraag of er nou wel of geen akkoord ligt. Dat zou nog tot daar aan toe zijn maar de coalitie is het daar ook niet over eens. We voeren op dit moment inderdaad het debat ... De voorzitter: U steunt het verzoek? Mevrouw Ouwehand (PvdD): ... met de minister van Landbouw. Maar we lijken er niet uit te komen. Dus steun voor het verzoek. De heer Van Otterloo (50PLUS): Steun voor het verzoek voor een debat om meer duidelijkheid te geven. De heer Madlener (PVV): Voorzitter. We zitten nu in een AO en het blijkt een chaos en een puinhoop in het kabinet te zijn. Dus steun voor het verzoek. De heer Bruins (ChristenUnie): Geen steun. De voorzitter: Meneer Klaver u heeft geen steun. De heer Klaver (GroenLinks): Nee dat begrijp ik. Ik zie het. Het is ongebruikelijk om hier te staan terwijl een AO gaande is. Maar er wordt terecht geconcludeerd dat het een chaos is zelfs in het AO ... De voorzitter: Nee nee. U heeft geen meerderheid meneer Klaver.De heer Klaver (GroenLinks): ... aangezien niet helder is wat voor akkoord er is gesloten. De boeren ontwrichten op dit moment het land. Ik constateer dat de coalitie geen debat wil met de ministerpresident. Dat is jammer. De voorzitter: Meneer Klaver dank u wel. Dan ga ik naar de heer Van Otterloo namens 50PLUS. De heer Van Otterloo (50PLUS): Dank u wel voorzitter. Het CPB heeft ons verblijd of verontrust net hoe je ernaar kijkt met een rapport over de houdbaarheid van de overheidsfinanciën als gevolg van de vergrijzing. Wij hebben behoefte aan een plenair debat daarover voorbereid met een brief vanuit het kabinet en aan de mogelijkheid tot het houden van gespreksrondes ter voorbereiding van dat debat. De heer Sneller (D66): Het goede antwoord was volgens mij: verontrust. Het lijkt me heel goed dat we een brief van het kabinet krijgen maar er zijn genoeg gelegenheden om het erover te hebben. Een apart plenair debat is niet nodig. De heer Slootweg (CDA): Voorzitter geen steun. We hebben bij de allereerste Financiële Beschouwingen bij het regeerakkoord al aandacht gevraagd voor de vergrijzing dus zo nieuw zijn deze cijfers ook niet. Daarom hebben we ook gevraagd om eens te kijken wat de gevolgen van de vergrijzing voor bijvoorbeeld de zorg zijn. De voorzitter: Dus geen steun? De heer Slootweg (CDA): Daarom willen we een brief hebben om eens te kijken hoe je dat tegen elkaar aan kan leggen. Op dit moment geen steun voor een debat. Mevrouw Aukje de Vries (VVD): Wij spreken er op meerdere momenten over. Een brief is wat ons betreft prima. Dan kunnen we daarna wel kijken of we dat ergens anders bij betrekken of eventueel een debat of een AO inplannen. De heer Azarkan (DENK): Voorzitter. Ook ik houd van een goed debat zeker over overheidsfinanciën maar ik zie de aanleiding niet zo. Er zijn de komende tijd genoeg mogelijkheden om dit te verdisconteren in de verschillende AO's en debatten om het zo maar eens te zeggen.De heer Bisschop (SGP): Een brief is prima en die kan dan worden betrokken bij een van de AO's. De heer Edgar Mulder (PVV): Steun. De heer Bruins (ChristenUnie): Voorzitter. Het is een heel mooi onderwerp. Het gaat ook over visie over de vraag waar we met ons land in de toekomst naartoe gaan. Het onderwerp is ook heel goed te betrekken bij het debat over de groeibrief over de groeistrategie van dit kabinet. Dat gaat ook over de langere termijn. Dus nu geen steun voor een apart debat. De heer Alkaya (SP): Steun van de SP-fractie. De voorzitter: Geen steun meneer Van Otterloo. Dank u wel. Ik stel voor het stenogram van dit deel van de vergadering door te geleiden naar het kabinet. Mevrouw Agema namens de PVV. Mevrouw Agema (PVV): Dank u wel voorzitter. De bijna 80 kinderafdelingen in ons land liggen overvol. Er zijn zelfs al zes patiëntjes ondergebracht in Belgische ziekenhuizen. België heeft het kennelijk wel op orde. Het lijkt me echt een ontoelaatbare situatie. Ik zou graag een debat willen aanvragen in de Tweede Kamer. De voorzitter: Wie hierover? De heer Hijink (SP): Steun voorzitter. De heer Slootweg (CDA): Voorzitter geen steun. Wij zien het AO Medisch zorglandschap als de snelste weg. Mevrouw Agema (PVV): Nee er is geen AO meer. Er is ... De voorzitter: Mevrouw Bergkamp. Mevrouw Bergkamp! Mevrouw Agema (PVV): ... alleen nog een tweede termijn voorzitter. Dat is een oneigenlijk argument. De eerste termijn is al geweest. In de tweede termijn bespreken we alleen wat we in de eerste termijn al hebben ingebracht.Mevrouw Bergkamp (D66): Voorzitter. Het is zorgwekkend maar ik wil me wel aansluiten bij het CDA. Er komt nog een tweede termijn van het AO Medisch zorglandschap. Ik wil voorstellen om de spreektijd uit te breiden. Dan kunnen we het volgens mij zo snel mogelijk met elkaar bespreken. De heer Veldman (VVD): Voorzitter. Kijkend naar de oorzaken virussen en een tekort aan personeel zou het ook heel goed bij het AO Arbeidsmarktbeleid in de zorg besproken kunnen worden. De voorzitter: Dus geen steun. Begrijp ik het goed? De heer Veldman (VVD): Dat klopt. De heer Nijboer (PvdA): Voorzitter steun voor het verzoek van mevrouw Agema. Mevrouw Sazias (50PLUS): Ook steun van 50PLUS. De heer Bruins (ChristenUnie): Ik sluit mij aan bij de woorden van mevrouw Bergkamp. De voorzitter: Mevrouw Agema u heeft geen steun. Mevrouw Agema (PVV): Ongekend voorzitter. Ik vrees dat ik het maar op de lijst van dertigledendebatten moet laten plaatsen want als de Kamer het niet wil oplossen en niet wil debatteren dan bestaat dit probleem waarschijnlijk over een jaar nog. De voorzitter: Ik voeg dit debat toe aan de lijst van dertigledendebatten. De heer Van Raan namens de Partij voor de Dieren. De heer Van Raan (PvdD): Voorzitter dank u wel. We hebben in een artikel in de NRC gelezen dat de aankoop van France Telecom die begin dit jaar plaatsvond wellicht toch een onrechtmatig karakter heeft gehad. We weten nu dat de minister daarvoor gewaarschuwd is. De minister heeft ons daar niet van op de hoogte gesteld. We willen graag een brief daarover en we willen ook graag een debat hierover aanvragen. De heer Alkaya (SP): Voorzitter. Dit gaat om het budgetrecht. Ik wil het hier zo snel mogelijk over hebben. Ik wil het dus wel steunen maar ik ga hier tegelijkertijd aandacht voor vragen in deprocedurevergadering. Ik ga zo snel mogelijk om een AO vragen. Als dat sneller is — en die kans is groot — dan heb ik voorkeur voor een AO. Het gaat mij er dus om wat eerder kan. De voorzitter: Dus u steunt het voorlopig. De heer Alkaya (SP): Ja steun voorlopig. De voorzitter: Nou ja voorlopig. U steunt het gewoon. De heer Nijboer (PvdA): Voorzitter. Ik ben het met de heer Alkaya eens. Ik heb dat bij het debat dat direct die week is gepland ook vrij nadrukkelijk aan de orde gesteld. Ik zal het vanavond bij de Najaarsnota ook aan de orde stellen maar ik steun wel het debat. De heer Bisschop (SGP): Vooralsnog een brief en daarna bekijken we het verder. De heer Sneller (D66): Ook ik krijg graag een brief maar volgens mij kunnen we morgen in de procedurevergadering het best bespreken hoe we ermee verder gaan zodat we daar veel eerder duidelijkheid over kunnen krijgen. De voorzitter: Dus geen steun voor een apart debat. De heer Sneller (D66): Nee. De heer Van der Linde (VVD): Steun voor een brief en graag morgen in de procedurevergadering verder bespreken. Dat lijkt mij een goed idee. De voorzitter: Geen steun. De heer Snels (GroenLinks): Steun voor een brief. Ik sluit me aan bij de wijze woorden van de heer Alkaya. De heer Ronnes (CDA): Steun voor een brief niet voor een debat.De heer Bruins (ChristenUnie): Daar sluit ik me bij aan. De heer Van Otterloo (50PLUS): Steun maar ik sluit me aan bij de heer Alkaya. De heer Van Raan (PvdD): Voorzitter. Dan hebben we te maken met een dertigledendebat. Graag inplannen. Maar ik haal het eraf — dat beloof ik u met de hand op mijn hart — mochten we er eerder over kunnen spreken. De voorzitter: Ik houd u daaraan. Ik voeg dit debat toe aan de lijst van dertigledendebatten. Ik stel voor het stenogram van dit deel van de vergadering door te geleiden naar het kabinet. Mevrouw Yeşilgöz-Zegerius namens de VVD. Mevrouw Yeşilgöz-Zegerius (VVD): Voorzitter. We konden zojuist in De Telegraaf lezen dat de nieuwe advocaat van kroongetuige Nabil B. zich nu alweer terugtrekt omdat overheidsinstanties zijn veiligheidssituatie niet serieus nemen. Dit maakt me oprecht ontzettend boos. We weten allemaal dat de vorige advocaat in koelen bloede voor zijn eigen huis is doodgeschoten. Nu lezen we dat de veiligheidssituatie van mensen die opstaan voor onze rechtsstaat met gevaar voor eigen leven niet serieus wordt genomen. Ik wil dus graag een debat. Voor het debat — ik hoop dat dit snel ingeboekt kan worden — wil ik een brief waarin staat wat hier in hemelsnaam aan de hand is en hoe de minister zich persoonlijk gaat inzetten om ervoor te zorgen dat de veiligheid wél serieus wordt genomen. De voorzitter: De heer Groothuizen was eerder bij de interruptiemicrofoon maar de heer Van Dam heeft ook een debat op de lijst. Klopt dat? Dat is een beetje hetzelfde onderwerp. Of is het wat anders? Oké ik ga naar de heer Groothuizen. Dan mag u er even over nadenken meneer Van Dam. De heer Groothuizen (D66): Voorzitter. Steun voor de brief maar niet voor het debat. Ik weet ook niet of dit een kwestie is die je echt plenair kunt bespreken. Ik wil eerst die brief eens afwachten. De heer Van Dam (CDA): Voorzitter er staat inderdaad een debat over dit onderwerp. Ik was dat zelf misschien een beetje vergeten maar dank voor deze attentie. De voorzitter: Dat dacht ik al. Ik zag het gebeuren.De heer Van Dam (CDA): Ik steun deze debataanvraag niet want ik denk dat aandacht voor deze precaire kwestie specifiek in een debat op dit moment niet helpt. Een brief is heel verstandig. De heer Markuszower (PVV): De VVD vroeg wat er aan de hand is. Wat er aan de hand is is dat VVD en CDA dat ministerie leiden. Wel steun voor het verzoek. De heer Azarkan (DENK): Voorzitter. Mevrouw Yeşilgöz-Zegerius geeft terecht aan dat zij boos is. Maar ik heb wel geleerd om niet tijdens boosheid te handelen. Dat is namelijk hetzelfde als het zeil hijsen in een storm. Dus eerst even een brief afwachten en daarna kijken hoe we dit met elkaar bespreken. De voorzitter: Dus geen steun. Mevrouw Van der Graaf (ChristenUnie): Voorzitter. Deze situatie baart ons allemaal zorgen maar ik weet niet of de situatie het best geholpen is met een plenair debat op dit moment. Ik zou wel een brief willen steunen maar geen steun voor het verzoek om een debat hierover te voeren nu. De heer Bisschop (SGP): Voorzitter. Het lijkt mij verstandig om een brief te krijgen en dan te bekijken hoe dit punt het best besproken kan worden. De heer Van Raak (SP): Ik denk dat eerst de Kamer geïnformeerd moet worden zo snel als mogelijk via een brief. Mevrouw Yeşilgöz-Zegerius (VVD): Ik ga het wel graag opvoeren op de lijst omdat dit niet gaat over één specifieke situatie maar over hoe we de fundamenten van onze rechtsstaat beschermen. We kijken aan de hand van de brief hoe wij er verder mee omgaan. De voorzitter: Ik stel voor het stenogram van dit deel van de vergadering door te geleiden naar het kabinet. Dit debat voegen we toe aan de lijst van dertigledendebatten. Mevrouw Pia Dijkstra namens de commissie Buitenlandse Zaken. Mevrouw Pia Dijkstra (D66): Voorzitter. Als voorzitter van de commissie Buitenlandse Zaken heb ik twee verzoeken namelijk om een plenaire afronding in één termijn te plannen nog deze week te houden van het AO Nederlandse bijdrage ter versterking van de maritieme veiligheid in de Golfregio en van het AONederlandse bijdrage aan de anti-ISIS-coalitie en de veiligheidsinzet in Irak in 2020 en 2021. De voorzitter: Dan gaan we daar rekening mee houden bij de planning. Daarmee zijn we ook aan het einde gekomen van de regeling van werkzaamheden. De vergadering wordt enkele ogenblikken geschorst.