8 Stemming motie Nederlandse steun aan Oekraïne Aan de orde is de stemming over een aangehouden motie ingediend bij het debat over de Nederlandse steun aan Oekraïne te weten: - de motie-Jasper van Dijk/Hammelburg over het inventariseren van de mogelijkheden om te voorkomen dat Nederlandse en Europese goederen in vijandelijke wapens terechtkomen (36045 nr. 145). (Zie vergadering van 21 februari 2023.) In stemming komt de motie-Jasper van Dijk/Hammelburg (36045 nr. 145). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de SGP BBB JA21 de PVV en Groep Van Haga voor deze motie hebben gestemd en de leden van de fracties van de ChristenUnie de VVD het CDA en FVD ertegen zodat zij is aangenomen. De heer Hammelburg D66. De heer Hammelburg (D66): Ook deze motie werd ontraden. Ik zou graag samen met de heer Van Dijk binnen twee weken van de minister horen hoe deze motie wordt uitgewerkt. De voorzitter: Dank u wel. We zullen dit doorgeleiden naar het kabinet. Ik probeer zelf een beetje de norm van drie weken weer in acht te nemen. Dus bij dezen.