24 Stemmingen moties Water Aan de orde zijn de stemmingen over aangehouden moties ingediend bij het debat over het begrotingsonderdeel Water te weten: - de motie-Wassenberg/Van Esch over het oormerken van het resterende bedrag in het Waddenfonds voor natuurbescherming- en/of natuurhersteldoelstellingen (35300-XII nr. 72); - de motie-Wassenberg/Van Esch over een onafhankelijke evaluatie van het Waddenfonds (35300-XII nr. 73). (Zie wetgevingsoverleg van 11 november 2019.) De voorzitter: De motie-Wassenberg/Van Esch (35300-XII nr. 73) is in die zin gewijzigd dat zij thans luidt: Motie De Kamer gehoord de beraadslaging constaterende dat honderden miljoenen euro's zijn verdwenen uit het Waddenfonds zonder dat duidelijk is wat de effecten zijn; constaterende dat er ondanks verschillende aanmaningen nog altijd geen werkend monitorings- en evaluatiesysteem is; verzoekt de regering zo snel mogelijk in samenwerking met betrokken provincies een tussentijdse evaluatie door een onafhankelijke partij te organiseren en een monitoringssysteem in het leven te roepen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 84 was nr. 73 (35300-XII). Ik stel vast dat wij hier nu over kunnen stemmen. In stemming komt de motie-Wassenberg/Van Esch (35300XII nr. 72). De voorzitter: Ik constateer dat de leden van de fracties van de SP GroenLinks de PvdD DENK Van Kooten-Arissen en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Wassenberg/Van Esch (35300-XII nr. 84 was nr. 73).De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 en FvD voor deze gewijzigde motie hebben gestemd en de leden van de overige fracties ertegen zodat zij is verworpen.