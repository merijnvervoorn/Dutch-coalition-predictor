11 Stemmingen overige moties Bestrijding van voetbalvandalisme en ernstige overlast Aan de orde zijn de stemmingen over moties ingediend bij de behandeling van het wetsvoorstel Wijziging van de Gemeentewet en het Wetboek van Strafrecht ter aanscherping van de maatregelen ter bestrijding van voetbalvandalisme en ernstige overlast te weten: - de motie-Van Nispen/Berndsen-Jansen over het opleggen van agressietherapie of verslavingsbehandeling (33882 nr. 18); - de motie-Berndsen-Jansen/Oskam over het voetbalgerelateerde geweld via het strafrecht behandelen (33882 nr. 19); - de motie-Van Dekken/Dijkhoff over een meer open en publieksvriendelijk voetbal (33882 nr. 20). (Zie vergadering van 27 januari 2015.) De voorzitter: De motie-Van Nispen/Berndsen-Jansen (33882 nr. 18) is in die zin gewijzigd dat zij thans is ondertekend door de leden Van Nispen en Berndsen-Jansen en luidt: Motie De Kamer gehoord de beraadslaging overwegende dat misdragingen in en rond het voetbalstadion meestal niet op zichzelf staan; overwegende dat personen die zich misdragen in veel gevallen problemen hebben in hun persoonlijke leven met drank drugs en het beheersen van agressie; van mening dat er zo veel mogelijk moet worden ingezet op het voorkomen van toekomstig wangedrag; verzoekt de regering ervoor te zorgen dat relschoppers naast de straf agressietherapie of verslavingsbehandeling opgelegd kunnen krijgen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 21 was nr. 18 (33882). Ik stel vast dat wij hier nu over kunnen stemmen. In stemming komt de gewijzigde motie-Van Nispen/Berndsen-Jansen (33882 nr. 21 was nr. 18).De voorzitter: Ik constateer dat de aanwezige leden van de fracties van de ChristenUnie de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Berndsen-Jansen/Oskam (33882 nr. 19). De voorzitter: Ik constateer dat de aanwezige leden van de fracties van de PVV het CDA de ChristenUnie de Groep Kuzu/Öztürk 50PLUS Van Vliet D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Dekken/Dijkhoff (33882 nr. 20). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de VVD Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.