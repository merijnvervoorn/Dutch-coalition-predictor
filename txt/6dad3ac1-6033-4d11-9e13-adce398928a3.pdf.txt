20 Stemming Waarborgen van parlementaire betrokkenheid bij de aanwijzing van samenwerkingsverbanden Stemming Waarborgen van parlementaire betrokkenheid bij de aanwijzing van samenwerkingsverbanden Aan de orde is de stemming in verband met het wetsvoorstel Wijziging van de Wet gegevensverwerking door samenwerkingsverbanden in verband met het waarborgen van de parlementaire betrokkenheid bij de aanwijzing van andere samenwerkingsverbanden (36461). De voorzitter: Eerst voordat het tot een ontknoping komt een stemverklaring van de heer Six Dijkstra. Het woord is aan hem. De heer Six Dijkstra (NSC): Voorzitter. De fractie van Nieuw Sociaal Contract is voor dit amendement maar heeft wel grote bezwaren bij het wetsvoorstel zelf. Dit omdat de manier en de schaal waarop gegevens van burgers door de overheid onder dit wetsvoorstel mogen worden verwerkt en gedeeld in combinatie met de beperkte rechtsbescherming van burgers een zeer reëel risico scheppen voor een herhaling van de fouten gemaakt in het toeslagenschandaal. De Autoriteit Persoonsgegevens waarschuwt expliciet voor uitholling van rechtsstatelijke waarborgen en voor de mogelijkheid tot grootschalige surveillance van burgers. Mocht deze wet in de Eerste Kamer worden aangenomen dan zal mijn fractie er in de toekomst scherp op toezien hoe de uitvoering daarvan in de praktijk burgers raakt en hun grondrechten borgt. De voorzitter: U had het over een amendement maar er is geen amendement. Bedoelt u het wetsvoorstel? De heer Six Dijkstra (NSC): Ja de wijziging van de wet. De voorzitter: Oké. Ah het is een novelle; nu snap ik het. In stemming komt het wetsvoorstel. De voorzitter: Ik constateer dat de leden van de fracties van de SP GroenLinks-PvdA Volt D66 NSC de VVD de ChristenUnie de SGP het CDA JA21 FVD en de PVV voor dit wetsvoorstel hebben gestemd en de leden van de overige fracties ertegen zodat het is aangenomen.