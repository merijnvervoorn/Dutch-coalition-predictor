17 Stemming motie Uitvoering moties in relatie tot experimenten Aan de orde is de stemming over een motie ingediend bij het VSO Uitvoering moties in relatie tot experimenten te weten: - de motie-Rudmer Heerema c.s. over het oordeel "goed" aanpassen naar "voldoende" ten behoeve van het experiment flexibele onderwijstijden (31293 nr. 501). (Zie vergadering van 28 januari 2020.) In stemming komt de motie-Rudmer Heerema c.s. (31293 nr. 501). De voorzitter: Ik constateer dat de leden van de fracties van de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA en Van Haga voor deze motie hebben gestemd en de leden van de overige fracties ertegen zodat zij is aangenomen. De heer Wassenberg. De heer Wassenberg (PvdD): Voorzitter. Bij de stemmingen onder agendapunt 11 over het VSO Sociale veiligheid in het onderwijs wordt de Partij voor de Dieren geacht tegen de motie op stuk nr. 116 te hebben gestemd. De voorzitter: Deze opmerking zal in de Handelingen worden opgenomen. De heer Rudmer Heerema. De heer Rudmer Heerema (VVD): Voorzitter. Mijn motie op stuk nr. 501 is zonet met een ruime meerderheid aangenomen. De minister heeft meerdere keren gezegd: dat wil ik niet doen. Dus ik wil graag een brief van de regering hebben over hoe zij deze motie toch gaat uitvoeren nu een ruime Kamermeerderheid heeft gezegd dat we dat w√©l gaan doen. De voorzitter: Ik stel voor het stenogram van dit deel van de vergadering door te geleiden naar het kabinet.