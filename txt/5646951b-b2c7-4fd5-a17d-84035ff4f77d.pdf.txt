6 Regeling van werkzaamheden (stemmingen) De voorzitter: We gaan zo stemmen maar voordat we gaan stemmen geef ik eerst de heer Van Meenen het woord. De heer Van Meenen (D66): Voorzitter. Ik zou willen verzoek om niet te stemmen over het wetsvoorstel Zerodays Afwegingsproces de initiatiefwet van de heer Verhoeven. De voorzitter: Ik zie niemand bezwaar daartegen maken dus dan gaan we op een ander moment daarover stemmen. Er is een korte regeling van werkzaamheden voor de stemmingen. Ik stel voor zo dadelijk ook te stemmen over de aangehouden moties: - Ouwehand (21501-20 nr. 1498); - Gijs van Dijk (35644 nr. 7 en 35669 nr. 6); - Smeulders/Aartsen (35669 nr. 10); - La√ßin (35570-XII nr. 74 en 29383 nr. 351); - Moorlag c.s. (35570-A nr. 31); - Kuzu (20361 nr. 188). Daar bent u weer meneer Van Meenen. De heer Van Meenen (D66): Er is vorige week bij de stemmingen iets heel erg misgegaan. Wij hebben tegen de motie-Van Haga (35669 nr. 30) gestemd. Daar hadden we voor moeten stemmen. Dat wil ik toch nog graag even in de Handelingen opgenomen zien. De voorzitter: Dat zal zeker in de Handelingen worden opgenomen. Dank u wel meneer Van Meenen. Ik zeg tegen iedereen: opletten bij de stemmingen! Dan gaan we naar de stemmingslijst.