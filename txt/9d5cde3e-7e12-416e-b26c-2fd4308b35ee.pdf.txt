28 Stemming motie Gewasbeschermingsmiddelen Stemming motie Gewasbeschermingsmiddelen Aan de orde is de stemming over een aangehouden motie ingediend bij het tweeminutendebat Gewasbeschermingsmiddelen te weten: - de motie-Podt/Grinwis over de nodige stappen zetten om Parkinson voor 2025 aan te merken als beroepsziekte en te laten vallen onder de TSB (27858 nr. 666). (Zie vergadering van 23 mei 2024.) De voorzitter: De motie-Podt/Grinwis (27858 nr. 666) is in die zin gewijzigd dat zij thans luidt: Motie De Kamer gehoord de beraadslaging overwegende dat professioneel pesticidengebruik in verband wordt gebracht met de ziekte van Parkinson maar het RIVM-onderzoek dat hiernaar loopt nog jaren duurt; constaterende dat in Duitsland ItaliÃ« en Frankrijk na jaren onderzoek Parkinson als beroepsziekte is aangewezen voor boeren; van mening dat boeren die gewerkt hebben met goedgekeurde bestrijdingsmiddelenmiddelen geholpen dienen te worden als blijkt dat zij daardoor Parkinson hebben gekregen; overwegende dat er een onafhankelijke commissie is die ziektes kwalificeert als beroepsziekten en er reeds een tegemoetkomingsregeling is opgezet voor stoffengerelateerde beroepsziekten (TSB); overwegende dat er vanaf 2024 extra geld beschikbaar is in de TSB omdat er rekening is gehouden met een mogelijke uitbreiding van het aantal beroepsziekten; verzoekt de regering om samen met de onafhankelijke commissie te bezien of Parkinson op korte termijn gekwalificeerd kan worden als beroepsziekte en deze te laten vallen onder de TSB en gaat over tot de orde van de dag. Zij krijgt nr. 670 was nr. 666 (27858). Ik stel vast dat wij hier nu over kunnen stemmen.In stemming komt de gewijzigde motie-Podt/Grinwis (27858 nr. 670 was nr. 666). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA en FVD voor deze gewijzigde motie hebben gestemd en de leden van de overige fracties ertegen zodat zij is aangenomen. Mevrouw Podt. Mevrouw Podt (D66): Voorzitter. Deze motie was ontraden. Ik weet niet precies hoe het op dit moment gaat nu we een beetje in limbo zitten tussen twee kabinetten. Maar ik zou toch wel graag binnen twee weken een brief hebben. De voorzitter: Ik zal het stenogram van dit deel van de vergadering doorgeleiden naar het kabinet en dan zien we wel wie er antwoord geeft.