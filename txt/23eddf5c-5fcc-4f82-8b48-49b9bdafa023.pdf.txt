8 Regeling van werkzaamheden Regeling van werkzaamheden De voorzitter: Ik stel voor hedenmiddag ook te stemmen over het Voorstel tot wijziging van het Reglement van Orde in verband met het vastleggen van de maximumspreektijd bij een tweeminutendebat (33111 nr. 1) en de moties ingediend bij het wetgevingsoverleg van de vaste commissie voor Economische Zaken Landbouw en Innovatie over het onderdeel Energie van de begroting voor 2012. Voorts stel ik voor te stemmen over de brieven van de vaste commissie voor Veiligheid en Justitie over het opmaken van een voordracht van kandidaten ter vervulling van drie vacatures van Raadsheer in de Hoge Raad (33114 nrs. 2 tot en met 4). Op verzoek van de minister stel ik voor aanstaande donderdag ook te stemmen over wetsvoorstellen 32575 en 33045 (WTCG). Ik stel voor aan de agenda toe te voegen: - het VAO AIVD met als eerste spreker het lid Van Raak; - het VAO Onderzoeksrapport AR "Leren van subsidie-evaluaties" met als eerste spreker het lid Harbers; - het VAO Dierproeven met als eerste spreker het lid Ouwehand; - het VAO Rapport van de Commissie Onderzoek Curaçao met als eerste spreker het lid Van Dam. Overeenkomstig de voorstellen van de voorzitter wordt besloten. De voorzitter: Het woord is aan de heer Plasterk. De heer Plasterk (PvdA): Voorzitter. Ik had om een plenair debat over het resultaat van de Eurotop willen aanvragen. U hebt mij er al op gewezen dat de plenaire agenda vol is en hebt mij gevraagd of bekeken kan worden of de eerste aanzet in een AO kan worden gedaan. Ik kan daarmee leven als de mogelijkheid bestaat van een plenaire voortzetting. Dat zou mijn voorstel dan ook zijn. De voorzitter: Bedoelt u een plenaire voortzetting of een VAO? De heer Plasterk (PvdA): Dat laat ik nog even over aan de opvatting van de collega's. De heer Koolmees (D66): Voorzitter. Ik heb een ander verzoek. De Eurotop was de belangrijkste gebeurtenis van vorige week. Wij zien nu al dat de economie volgend jaar gaat krimpen door de onzekerheid in de eurozone. Het Centraal Planbureau heeft dat vanmorgen laten zien. Bovendien heeft de heer Plasterk vorige week nog verkiezingen aangekondigd. Dat zijn genoeg redenen om een plenair debat te houden op dit punt.De voorzitter: Ik mag niet verbitterd zijn maar u kunt toch ook klok kijken? De heer Koolmees (D66): Ja maar ik heb in de procedure gezegd hierover een plenair debat te willen. Mevrouw Neppérus (VVD): Zoals de heer Plasterk het heeft verwoord begrijpen we de wens om erover te spreken. Wij kunnen echter prima leven met een algemeen overleg. Wij hebben hierover onderling gesproken. Wij moeten nog bekijken of we dit onderwerp plenair willen afronden. Het kan ook met een VAO. Afhankelijk van het verloop van het debat staan voor ons beide opties open. Mevrouw Blanksma-van den Heuvel (CDA): Ik steun het verzoek van de heer Plasterk om met een AO over dit onderwerp te starten. Het is prima om daarna een plenaire afronding te houden. Een VAO houden we echter ook niet tegen. Mevrouw Schouten (ChristenUnie): Voor ons is het ook belangrijk dat hier snel over wordt gesproken. Gelet op de volle agenda kan dit in een algemeen overleg. Een eventuele plenaire voortzetting is afhankelijk van de uitkomst van het AO. De heer Dijkgraaf (SGP): Voor de SGP is een AO prima. Vervolgens zien we wel wat van belang is. De heer Braakhuis (GroenLinks): Gelet op de klok vrees ik dat een plenair debat vrijwel onhaalbaar is. Laten we dus voor een AO kiezen dat op een schappelijk tijdstip plaatsvindt. Daarna besluiten we eventueel tot een plenaire afronding. De heer Tony van Dijck (PVV): Volgens mij is er al een AO gepland op donderdagavond. Laten we dat gewoon doen. Daarna kunnen we eventueel een plenaire afronding plannen. De voorzitter: Ik weet dat ik kribbig reageer. Ik doe dat omdat er nu al eindtijden van 23.00 uur zijn gepland. Wat moet ik dan van de agenda halen? De begrotingsbehandeling van Sociale Zaken? Daar bent u ook niet gelukkig mee. Of wetgevingsvoorstellen? Ik vind het echt een beetje flauw. De heer Koolmees (D66): Er staat een aantal wetgevingsdebatten op de agenda bijvoorbeeld over de zorgtoeslag. Het debat over de Eurotop en over de consequenties daarvan voor onze economie waaronder de oplopende werkloosheid is echter zo belangrijk dat ik graag een plenair debat had gewild. Ik heb echter mijn collega's gehoord en ik leg mij daarbij neer. Donderdagavond voeren we een AO. De voorzitter: Laten we met elkaar vaststellen dat een debat in een commissiezaal net zo belangrijk is als een debat hier. Zo'n debat wordt ook rechtstreeks uitgezonden en iedereen kan dat zien. Laten we dus niet doen alsof een debat in een commissiezaal anders zou zijn. Ik dank u voor het begrip.Het woord is aan de heer Verhoeven. De heer Verhoeven (D66): Voorzitter. Ik wil graag een vooraankondiging doen voor een VAO Handelsraad te voeren na het AO over de Handelsraad dat wij vanmiddag om 16.30 uur hebben. Dit is een VAO inclusief stemmingen. Dit is nodig omdat de Handelsraad waar minister Verhagen namens Nederland naartoe gaat morgen om 15.00 uur begint. Voor die tijd willen we hem een Kameruitspraak meegeven. De voorzitter: We zullen ervoor zorgen dat daarover op tijd kan worden gestemd. Het woord is aan mevrouw Gesthuizen. Mevrouw Gesthuizen (SP): Voorzitter. Behalve over hetgeen zojuist onderwerp was van de mondelinge vragen namelijk de klinisch medische schade bij asielkinderen die worden uitgezet is er afgelopen week nog een ander artikel verschenen in Trouw waarin psychiaters erop wijzen dat door toedoen van de IND gemartelde asielzoekers worden teruggestuurd naar hun land van herkomst. Op basis van dit artikel en op basis van het artikel dat al even ter sprake is gekomen tijdens het mondelinge vragenuur wens ik over dit onderwerp een debat te voeren met de minister van Immigratie en Asiel. Mevrouw Arib (PvdA): De PvdA steunt dit verzoek. De heer Schouw (D66): Ook de fractie van D66 steunt dit verzoek van harte. De heer Knops (CDA): Binnenkort wordt het initiatiefwetsvoorstel-Spekman/Voordewind behandeld. Dit onderwerp kan daarbij aan de orde worden gesteld. Het lijkt mij goed dat wij gelet op de mondelinge vragen die zojuist zijn besproken eerst op een reactie van de regering wachten. Wij kunnen daarna bezien of een debat wenselijk is. Mevrouw Voortman (GroenLinks): GroenLinks steunt het verzoek. Mevrouw Van Nieuwenhuizen-Wijbenga (VVD): Kortheidshalve sluit ik mij aan bij hetgeen is ingebracht door de heer Knops. Mevrouw Schouten (ChristenUnie): De ChristenUnie steunt het verzoek. Mevrouw Ouwehand (PvdD): Steun voor het verzoek van mevrouw Gesthuizen. De voorzitter: Mevrouw Gesthuizen er is geen meerderheid voor een debat wel om erover te spreken maar dan bij de behandeling van het initiatiefwetsvoorstel. Mevrouw Gesthuizen (SP): Voorzitter. Dat vind ik een onbeholpen advies dat ik daarom naast me neerleg. Ik heb nadrukkelijk gezegd dat mijn verzoek niet alleen het artikel over klinisch medische schade geldt maar ook een artikel over een ander aspectvan de asielprocedure. Ik ben van mening dat wij hierover een separaat debat moeten voeren. Een groot deel van de Kamer wil hierover wel debatteren. Ik zal met de collega's overleggen. Wellicht kom ik dan morgen terug om een spoeddebat aan te vragen. Dank u wel. De voorzitter: Prima. Het woord is aan mevrouw Wiegman. Mevrouw Wiegman-van Meppelen Scheppink (ChristenUnie): Voorzitter. Ik verzoek om uitstel van het VAO Euthanasie. Ik wil dit VAO pas geagendeerd hebben op het moment dat de brief van minister Schippers binnen is waarin zij onder meer ingaat op de vraag wat de taak en de rol van het Openbaar Ministerie zijn bij de euthanasiewetgeving. De voorzitter: Ik zie dat daar geen bezwaar tegen is. Wij zullen dit VAO dan ook van de agenda afvoeren. Het VAO stond gepland op donderdag en gaat er dus af. Het woord is aan mevrouw Ouwehand. Mevrouw Ouwehand (PvdD): Voorzitter. Aanstaande donderdag vindt in Brussel een vergadering van de Landbouw- en Visserijraad plaats. De Kamer houdt hier morgen een AO over. Ik voorzie dat we naar aanleiding daarvan moties willen indienen. Daarom vraag ik een VAO aan. Ook vraag ik stemmingen aan maar die kunnen uiteraard gecombineerd worden met de stemmingen die zojuist door D66 zijn aangevraagd. Het moet wel voor donderdag want donderdag is de staatssecretaris al op weg. De voorzitter: We gaan ons best doen om al deze puzzels te leggen maar ik beloof niets. We gaan niet vaker dan een keer per dag stemmen. Dat lijkt mij een mooi uitgangspunt. Ik hoop dat mevrouw Ouwehand dat begrijpt. Het woord is aan mevrouw Van der Werf. Mevrouw Van der Werf (CDA): Voorzitter. Met betrekking tot de Wet op de vaste boekenprijs (32641) ben ik bezig een motie om te zetten in een amendement. Daar is enige tijd voor nodig. Ik verzoek uitstel van de stemmingen over dit wetsvoorstel en over de motie. De voorzitter: Ik constateer dat daar geen bezwaar tegen is. Wij zullen deze twee onderwerpen afvoeren van de lijst. Het woord is aan mevrouw Voortman. Mevrouw Voortman (GroenLinks): Voorzitter. De Raad voor de Volksgezondheid en Zorg heeft vandaag een rapport gepresenteerd over gezondheidsbevordering. Volgende week hebben wij een debat over onder andere dit onderwerp. Ik verzoek het kabinet om vóór het notaoverleg van maandag aanstaande een reactie op dit rapport aan de Kamer te doen toekomen. Mevrouw Leijten (SP): Wat mij betreft mag deze reactie komen vóór het debat over de verlaging van de zorgtoeslag omdat een lagere opleiding een lager inkomen betekent. Als we de zorgtoe-slag gaan korten heeft dit ook gevolgen voor dit dossier. Wat mij betreft komt de reactie dinsdagmiddag dus al. Mevrouw Arib (PvdA): Ik steun dit verzoek. Ik zou in deze reactie graag verwerkt willen zien welke aanbevelingen de minister overneemt en welke niet en wat daarvoor haar overwegingen zijn. Mevrouw Smilde (CDA): Steun voor het verzoek van mevrouw Voortman. Mevrouw Wiegman-van Meppelen Scheppink (ChristenUnie): Steun voor het verzoek. De voorzitter: Dan gaan we het zo doen. We zullen het stenogram doorgeleiden naar het kabinet. Het woord is aan de heer Van der Ham. De heer Van der Ham (D66): Ik had mijn motie op stuk 33000-VIII nr. 99 bij de behandeling van de OCW-begroting aangehouden maar naar aanleiding van het vragenuurtje wil ik deze motie toch in stemming brengen. De voorzitter: Ik kijk naar alle fractiesecretarissen en constateer dat dit te doen is. Motie op stuk nr. 99 (33000-VIII) komt dus in stemming. Het woord is aan de heer Jansen. De heer Paulus Jansen (SP): Ik wil mijn motie op stuk nr. 76 (33000-XII) aanhouden. De voorzitter: Op verzoek van de heer Paulus Jansen stel ik voor zijn motie (33000-XII nr. 76) aan te houden. Daartoe wordt besloten. De voorzitter: Het woord is aan de heer Dijkgraaf. De heer Dijkgraaf (SGP): Voorzitter. Ik vraag uitstel van de stemmingen over de decentralisatie van het natuurbeleid. De regering had ons informatie toegezegd. Deze is weliswaar gekomen maar is incompleet. Mevrouw Van Gent (GroenLinks): Ik ben er eigenlijk niet voor om dit verzoek te honoreren. We hebben dit VAO juist op korte termijn gepland omdat de meeste provincies deze week en volgende week zullen praten over het natuurakkoord. Het lijkt mij heel goed dat zij weten hoe over de moties wordt gedacht. Daarom ben ik ervoor om nog vandaag over deze moties te stemmen. Mevrouw Jacobi (PvdA): Wij geven er de voorkeur aan om vandaag te stemmen in verband met de onzekerheden bij de provincies hierover. Mevrouw Lodders (VVD): Als de heer Dijkgraaf namens de SGP-fractie nog vragen heeft vind ik dat wij zijn verzoek moeten steunen.De heer Koopmans (CDA): De onzekerheid kan ook verminderd worden als wij morgen in tweede termijn spreken over het onderdeel Landbouw van de begroting van het ministerie van EL&I. Als wij daarna bijvoorbeeld donderdag over de moties zouden stemmen zou dit een grote meerwaarde kunnen hebben. De heer De Mos (PVV): Ik kan het niet beter zeggen dan de heer Koopmans het gezegd heeft. Dus steun. Mevrouw Van Veldhoven (D66): Volgens mij is door D66 voor morgen al een stemming aangevraagd. Wellicht kunnen de stemmingen daarbij meegenomen worden zodat er toch zo snel mogelijk duidelijkheid is voor de provincies. Mevrouw Ouwehand (PvdD): Ik wil even memoreren dat de coalitiepartijen hebben voorgesteld om AO's te schrappen om zo snel mogelijk dit AO te kunnen afronden omdat geen onduidelijkheid mocht blijven bestaan. Nu provincies niet instemmen met het natuurakkoord kunnen de stemmingen ineens wel worden uitgesteld. De Partij voor de Dieren gaat daar niet in mee en maakt daar ook fel bezwaar tegen. Gewoon vandaag stemmen. Mevrouw Wiegman-van Meppelen Scheppink (ChristenUnie): Ik deel het verzoek van mevrouw Van Veldhoven namens D66. Ik vraag de SGP wel om morgen de tweede termijn van de behandeling van de landbouwbegroting effectief te gebruiken om de gemiste informatie dan ook verder te achterhalen. De heer Van Gerven (SP): Ik moet constateren dat er sprake is van een grenzeloos opportunisme in coalitieverband. Er moest eerst met alle geweld zo snel mogelijk gestemd worden. De voorzitter: Mijnheer Van Gerven dit is een regeling. De heer Van Gerven (SP): Jawel maar ik mag toch wel constateren dat er van enig opportunisme in de coalitie sprake is? Wij laten de stemmingen graag doorgaan. De voorzitter: Maar er is een meerderheid voor uitstel van de stemmingen. Ik hoop van de heer Dijkgraaf zo snel mogelijk te horen wanneer we wel kunnen stemmen. Met het voorstel om dit uiterlijk donderdag te doen kan hij volgens mij ook wel leven. Wij zullen het stenogram doorgeleiden en hopen dat de brief snel mag komen. Het woord is aan mevrouw Jacobi. Mevrouw Jacobi (PvdA): Voorzitter. Ik wil mijn motie over de hoogwatergeul Veessen-Wapenveld (33000-XII nr. 65) ingediend bij het wetgevingsoverleg Water aanhouden. De voorzitter: Op verzoek van mevrouw Jacobi stel ik voor haar motie (33000-XII nr. 65) aan te houden.Daartoe wordt besloten. De voorzitter: Dan kunnen we nu gaan stemmen.