7 Regeling van werkzaamheden (stemmingen) De voorzitter: Op de agenda staan stemmingen maar mevrouw Van Ark heeft een verzoek aan de Kamer dat te maken heeft met die stemmingen. Mevrouw Van Ark (VVD): Voorzitter. Dat klopt. Ik doe het verzoek om de stemmingen over het pakket van het Belastingplan 2016 en de Wet uitvoering Common Reporting Standard uit te stellen tot na de dinerpauze. De heer Van Vliet (Van Vliet): Ik kan mij iets voorstellen bij uitstel maar als we dit voorstel volgen weet ik precies hoe het vanavond gaat: dan zit de hele Kamer tot na middernacht te wachten in een afpelproces per uur. Dat wil ik echt niet. De staatssecretaris heeft gezegd dat hij ook tijd nodig heeft. Laten we de stemmingen dus gewoon uitstellen tot dinsdag. Die paar dagen maken niets uit. Dan kan iedereen iedere deal sluiten die hij wil sluiten. Dan doen we dinsdag alle stemmingen in één keer en houden we vanavond niet iedereen hier aan een touwtje. De voorzitter: Geen steun voor het verzoek van mevrouw Van Ark. De heer Grashoff (GroenLinks): Mijn fractie kan het verzoek steunen maar ik deel de zorgen van de heer Van Vliet wel een beetje. "Na de dinerpauze" is namelijk een heel ruim begrip. Als het direct na de dinerpauze zou zijn omdat het dan allemaal inderdaad in kannen en kruiken is en als we dan ook de tijd hebben gehad om er even naar te kijken — dat is dus niet om19.58 uur — is dat uitstekend. Als dat niet zo is zou ik heel graag nu al de afspraak willen maken dat het dan naar dinsdag gaat en dat we inderdaad niet de hele avond gaan lopen doorschuiven. De voorzitter: Onder voorwaarden gaat u akkoord met het voorstel van mevrouw Van Ark. Mevrouw Kuiken (PvdA): Steun voor het verzoek. De heer Segers (ChristenUnie): Geen bezwaar tegen het verzoek dus steun. De heer Bisschop (SGP): Ik vind de door collega Grashoff zojuist gegeven schets eigenlijk wel heel aantrekkelijk: ja mits het inderdaad zoplaatsvindt. Geen eindeloos gerek want dan kun je het beter uitstellen tot een later tijdstip. De heer Klein (Klein): Steun voor het verzoek maar ik denk dat er dan om 20.00 uur een nieuwe regeling van werkzaamheden moet zijn om te bezien of het er dan wel of niet is. De heer Kuzu (Groep Kuzu/Öztürk): Ik sluit mij aan bij de lijn van de heer Van Vliet. De heer Omtzigt (CDA): Steun voor het verzoek en ik begrijp ook het verzoek van de heer Grashoff. Mevrouw Van Veldhoven (D66): Steun voor het verzoek. De heer Van Raak (SP): Steun maar ook als voorwaarde dat we hier niet de hele avond gaan zitten wachten; dan kan het net zo goed dinsdag. De heer Houwers (Houwers): Ik sluit mij aan bij de woorden van de heer Van Vliet. Ik vind het ook belangrijk dat we dit zorgvuldig doen. Het gaat niet over zomaar iets. Ik denk dat je met deze stemmingen ook echt tot dinsdag kunt wachten. De voorzitter: Mevrouw Van Ark ik stel vast dat de meerderheid van de Kamer uw verzoek steunt maar dat ook het duidelijke geluid is afgegeven dat als het na de dinerpauze niet kan een nieuw moment ontstaat en dat het dan wellicht doorgeschoven moet worden naar volgende week. Maar dat kunnen we dan bezien. Voorlopig hebt u de steun van de meerderheid van de Kamer. Mevrouw Van Ark (VVD): Prima. De voorzitter: Dat betekent dat we nu niet gaan stemmen maar verdergaan met de vergadering.