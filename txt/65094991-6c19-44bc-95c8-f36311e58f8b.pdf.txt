29 Stemmingen moties Gevolgen van private equity in de zorg Stemmingen moties Gevolgen van private equity in de zorg Aan de orde zijn de stemmingen over moties ingediend bij het dertigledendebat over de gevolgen van private equity in de zorg te weten: - de motie-Dijk over zo snel mogelijk een verbod op private-equitypartijen in de huisartsenzorg tot stand brengen en uiterlijk voor het zomerreces wetgeving naar de Tweede Kamer sturen (36410-XVI nr. 142); - de motie-Dijk/Bushoff over in overleg gaan met zorgverzekeraars over een plan om huisartsenpraktijken van private-equitybedrijven tijdelijk onder beheer te nemen wanneer deze failliet gaan (36410-XVI nr. 143); - de motie-Dijk over de mogelijkheden onderzoeken om niet-winstgeoriënteerde rechtsvormen voor huisartspraktijken de norm te maken (36410-XVI nr. 144); - de motie-Bushoff/Dijk over bij de wet integere bedrijfsvoering zorgaanbieders de lijst met uitzonderingen beperken en enkel zorgaanbieders uitzonderen waarvan kan worden onderbouwd dat een winstoogmerk noodzakelijk is (36410-XVI nr. 145); - de motie-Bushoff/Dijk over de winstmarges begrenzen van de categorieën extramurale zorgaanbieders die per AMvB noodzakelijkerwijs worden uitgezonderd van het verbod op een winstoogmerk (36410-XVI nr. 146); - de motie-Claassen/Krul over private equity uit de hele zorg weren en voor de Voorjaarsnota met een plan van aanpak komen voor hoe dit wordt gerealiseerd (36410-XVI nr. 147); - de motie-Daniëlle Jansen c.s. over onderzoeken welke mogelijkheden zorgaanbieders hebben om het huidige verbod op winstuitkeringen in de zorg te ontwijken (36410XVI nr. 148); - de motie-Daniëlle Jansen c.s. over een voorstel waarmee bevoegdheid voor de NZa wordt gecreëerd om overnames te verbieden gedurende een onderzoek naar de overnemende partij (36410-XVI nr. 149); - de motie-Tielen/Daniëlle Jansen over onderzoeken hoe nieuwe zorgaanbieders vooraf strenger gecontroleerd kunnen worden op financiële stromen en eigenaarschap (36410-XVI nr. 150); - de motie-Tielen over naar aanleiding van de Informatiekaart Concentraties in de zorg in gesprek gaan met onder meer ACM en NZa over de wenselijkheid van afschaffing van omzetdrempels (36410-XVI nr. 151). (Zie vergadering van 18 april 2024.) De voorzitter: De motie-Dijk (36410-XVI nr. 144) is in die zin gewijzigd dat zij thans luidt: Motie De Kamergehoord de beraadslaging constaterende dat in Nederland 67% van alle huisartsenpraktijken die onderdeel zijn van een keten een bv als rechtsvorm heeft; constaterende dat een bv een winstoogmerk heeft en deze winst kan worden uitgekeerd aan aandeelhouders; overwegende dat bij deze huisartsenpraktijken geld dat bestemd is voor de zorg uit de zorg verdwijnt; verzoekt het kabinet mogelijkheden te onderzoeken om normerend op te treden tegen rechtsvormen die winst voor derden mogelijk maken in de huisartsenzorg en hiertoe voorstellen naar de Tweede Kamer te sturen voor het zomerreces en gaat over tot de orde van de dag. Zij krijgt nr. 153 was nr. 144 (36410-XVI). De motie-Daniëlle Jansen c.s. (36410-XVI nr. 148) is in die zin gewijzigd dat zij thans luidt: Motie De Kamer gehoord de beraadslaging verzoekt de regering om te onderzoeken op welke schaal zorgaanbieders tussen de moeder- en dochteronderneming en/of andere gelieerde entiteiten en/of personen excessieve vergoedingen vragen voor geleverde goederen of diensten of voor een verstrekte geldlening en om te onderzoeken hoe toezichthouders meer instrumenten in handen kunnen krijgen om op te treden tegen financiële constructies die het huidige verbod op winstuitkering ontwijken en gaat over tot de orde van de dag. Zij krijgt nr. 154 was nr. 148 (36410-XVI). Ik stel vast dat wij nu over deze gewijzigde moties kunnen stemmen. In stemming komt de motie-Dijk (36410-XVI nr. 142). De voorzitter: Ik constateer dat de leden van de fracties van de SP GroenLinks-PvdA de PvdD DENK de ChristenUnie de SGP het CDA en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Dijk/Bushoff (36410-XVI nr. 143). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB en de PVV voordeze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Dijk (36410-XVI nr. 153 was nr. 144). De voorzitter: Ik constateer dat de leden van de fracties van de SP GroenLinks-PvdA de PvdD DENK de ChristenUnie en het CDA voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Bushoff/Dijk (36410-XVI nr. 145). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie het CDA en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bushoff/Dijk (36410-XVI nr. 146). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie de SGP het CDA en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Claassen/Krul (36410-XVI nr. 147). De voorzitter: Ik constateer dat de leden van de fracties van de SP GroenLinks-PvdA de PvdD DENK NSC de ChristenUnie het CDA en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Daniëlle Jansen c.s. (36410-XVI nr. 154 was nr. 148). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA BBB en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Daniëlle Jansen c.s. (36410XVI nr. 149). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Tielen/Daniëlle Jansen (36410XVI nr. 150). De voorzitter:Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Tielen (36410-XVI nr. 151). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. Mevrouw Jansen. Mevrouw Daniëlle Jansen (NSC): Voorzitter. De moties op de stukken nrs. 148 en 149 waren ontraden. Ik ontvang graag een brief van het kabinet voor 23 mei. De voorzitter: 23 mei eveneens. Oké. De heer Claassen. De heer Claassen (PVV): Voorzitter. De minister gaf aan dat de motie op stuk nr. 147 geen optie was. Gelukkig vindt de meerderheid van de Kamer dat wel. Ik zou graag zo snel mogelijk een brief ontvangen van de minister over hoe zij dat gaat realiseren. De voorzitter: Ik zal het stenogram van dit deel van de vergadering doorgeleiden naar het kabinet.