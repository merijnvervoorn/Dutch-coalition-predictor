11 Stemmingen Ooievaar Freedom Aan de orde zijn de stemmingen over moties ingediend bij het debat over het VSO over de reactie op de brief inzake ooievaar Freedom te weten: - de motie-Ouwehand/Thieme over ontheffing terugplaatsing in vrije natuur (28286 nr. 533); - de motie-Ouwehand/Thieme over houden van ooievaars (28286 nr. 534); - de motie-Koopmans c.s. over ooievaarstand in krimpregio's (28286 nr. 535). (Zie vergadering van 16 november 2011.) De voorzitter: Aangezien de motie-Koopmans c.s. (28286 nr. 535) is ingetrokken maakt zij geen onderwerp van behandeling meer uit. In stemming komt de motie-Ouwehand/Thieme (28286 nr. 533). De voorzitter: Ik constateer dat de aanwezige leden van de fracties van de SP de PvdD GroenLinks en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand/Thieme (28286 nr. 534). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.