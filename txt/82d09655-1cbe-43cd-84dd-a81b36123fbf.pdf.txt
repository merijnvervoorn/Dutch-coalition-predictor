5 Beëdiging van mevrouw S.E.M. Dobbe (SP) Aan de orde is de beëdiging van mevrouw S.E.M. Dobbe (SP). De voorzitter: En dan nu wederom een bijzonder moment. Aan de orde is de beëdiging van een nieuwe collega. Ik geef het woord aan de heer Ellian tot het uitbrengen van verslag namens de commissie voor het onderzoek van de Geloofsbrieven. De heer Ellian: Voorzitter. Als voorzitter van deze commissie blijf ik hier mijn werkzaamheden getrouw vervullen. De commissie voor het onderzoek van de Geloofsbrieven heeft de stukken onderzocht die betrekking hebben op mevrouw S.E.M. Dobbe te Arnhem. De commissie is tot de conclusie gekomen dat mevrouw S.E.M. Dobbe te Arnhem terecht benoemd is verklaard tot lid van de Tweede Kamer der Staten-Generaal. De commissie stelt u daarom voor om haar toe te laten als lid van de Kamer. Daartoe dient zij wel eerst de verklaringen en beloften zoals die zijn voorgeschreven bij de Wet beëdiging ministers en leden Staten-Generaal af te leggen. De commissie verzoekt u tot slot om de Kamer voor te stellen het volledige rapport in de Handelingen op te nemen. De voorzitter: Dank u wel meneer Ellian. Daartoe wordt besloten. (Het rapport is opgenomen aan het eind van deze editie.) De voorzitter: Ik verzoek de leden en de overige aanwezigen in de zaal en op de publieke tribune voor zover dat mogelijk is te gaan staan. Mevrouw Dobbe is in het gebouw der Kamer aanwezig om de voorgeschreven verklaringen en beloften af te leggen. Ik verzoek de Griffier haar binnen te leiden. (Mevrouw Dobbe wordt binnengeleid door de Griffier.) De voorzitter: De door u af te leggen verklaringen en beloften luiden als volgt: "Ik verklaar en beloof dat ik om tot lid van de StatenGeneraal te worden benoemd rechtstreeks noch middellijk onder welke naam of welk voorwendsel ook enige gift of gunst heb gegeven of beloofd.Ik verklaar en beloof dat ik om iets in dit ambt te doen of te laten rechtstreeks noch middellijk enig geschenk of enige belofte heb aangenomen of zal aannemen. Ik beloof trouw aan de Koning aan het Statuut voor het Koninkrijk en aan de Grondwet. Ik verklaar en beloof dat ik de plichten die mijn ambt mij oplegt getrouw zal vervullen." Mevrouw Dobbe (SP): Dat verklaar en beloof ik. De voorzitter: Ik wens u van harte geluk met het lidmaatschap van de Tweede Kamer. Ik wil u als eerste feliciteren. Gefeliciteerd. Dan schors ik nu voor een enkel moment voor de felicitaties. Ik wil het houden op tien minuten. Als we dan nog iets langer de tijd nodig hebben verzoek ik u om dat achter de coulissen te doen. (Applaus) De vergadering wordt van 14.52 uur tot 15.01 uur geschorst.