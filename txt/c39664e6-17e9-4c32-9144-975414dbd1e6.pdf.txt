7 Stemmingen moties VAO Energieraad Aan de orde zijn de stemmingen over moties ingediend bij het VAO Energieraad te weten: - de motie-Kröger over voorkómen dat duurzame energie kan worden meegeteld bij het halen van de doelen in de Energiebesparingsrichtlijn (21501-33 nr. 652); - de motie-Kröger over de benodigde prijsontwikkeling van EU-ETS tussen nu en 2050 (21501-33 nr. 653); - de motie-Van Veldhoven over de ambitie van 15% energiebesparing per jaar (21501-33 nr. 654); - de motie-Van Veldhoven over "commission guidelines" met benchmarks voor elke lidstaat (21501-33 nr. 655); - de motie-Van Veldhoven/Kröger over het voorkómen van een stapeling van rekenregels (21501-33 nr. 656); - de motie-Wassenberg over niet instemmen met het voorstel van Malta (21501-33 nr. 657). (Zie vergadering van 20 juni 2017.) De voorzitter: Op verzoek van mevrouw Kröger stel ik voor haar motie (21501-33 nr. 652) aan te houden. Daartoe wordt besloten. In stemming komt de motie-Kröger (21501-33 nr. 653). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de ChristenUnie en FvD voor deze motie hebben gestemd en de leden van de overige fracties ertegen zodat … We gaan opnieuw stemmen over deze motie want we kunnen de uitslag niet vaststellen. In stemming komt de motie-Kröger (21501-33 nr. 653). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de ChristenUnie en FvD voor deze motie hebben gestemd en de leden van de overige fracties ertegen zodat de stemmen staken. We kunnen de uitslag niet vaststellen met handopsteken. Dit wordt dus een hoofdelijke stemming. De minister-president gaat dus in de zaal zitten want ook hij moet hoofdelijk stemmen. We gaan voorbereidingen treffen om hoofdelijk te stemmen. Ik zie mevrouw Kröger bij de interruptiemicrofoon. Mevrouw Kröger (GroenLinks): Voorzitter. Na rijp beraad houd ik mijn motie aan.De voorzitter: Dank u wel. Op verzoek van mevrouw Kröger stel ik voor haar motie (21501-33 nr. 653) aan te houden. Daartoe wordt besloten. De voorzitter: Mijnheer Rutte u kunt weer in vak-K gaan zitten. Ja als beloning krijgt u een cappuccino. In stemming komt de motie-Van Veldhoven (21501-33 nr. 654). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Veldhoven (21501-33 nr. 655). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. Het woord is aan mevrouw Ouwehand. Mevrouw Ouwehand (PvdD): Voorzitter. Wij werden genoemd maar wij hebben deze motie niet gesteund. De voorzitter: Deze opmerking zal in de Handelingen worden opgenomen. In stemming komt de motie-Van Veldhoven/Kröger (2150133 nr. 656). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wassenberg (21501-33 nr. 657). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen.