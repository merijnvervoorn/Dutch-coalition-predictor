92 Stemming motie Staat van de Volkshuisvesting en diverse woononderwerpen Aan de orde is de stemming over een aangehouden motie ingediend bij het VAO Staat van de Volkshuisvesting en diverse woononderwerpen te weten: - de motie-Albert de Vries c.s. over maatwerkhuren voor aangepaste woningen (32847 nr. 232). (Zie vergadering van 31 mei 2016.) De voorzitter: De motie-Albert de Vries c.s. (32847 nr. 232) is in die zin gewijzigd dat zij thans is ondertekend door de leden Albert de Vries en Ronnes en luidt: Motie De Kamer gehoord de beraadslaging overwegende dat passend toewijzen helpt om te voorkomen dat huishoudens een onevenredig groot deel van hun inkomen aan wonen moeten besteden; constaterende dat zorgwoningen door de aangebrachte voorzieningen vaak duurder zijn en dat hier in het woningwaarderingsstelsel en de huurtoeslag speciale regelingen voor zijn; constaterende dat verhuurders moeite hebben met het verhuren van zorgwoningen volgens de regels van passend toewijzen; overwegende dat passend toewijzen niet tot gevolg mag hebben dat huishoudens met lage inkomens met een ondersteuningsbehoefte worden uitgesloten van aangepaste of geclusterde woningen en daardoor gedwongen worden te kiezen voor intramurale zorg; verzoekt de regering met de betrokken woningcorporaties en zorginstellingen afspraken te maken om ervoor te zorgen dat huishoudens met lage inkomens en een ondersteuningsbehoefte toegang hebben tot aangepaste woningen met huurkosten die passen bij hun inkomen en de Kamer voor 1 oktober 2016 over de gemaakte afspraken te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 259 was nr. 232 (32847). Ik stel vast dat wij hier nu over kunnen stemmen.In stemming komt de gewijzigde motie-Albert de Vries/Ronnes over maatwerkhuren voor aangepaste woningen (32847 nr. 259 was nr. 232). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Houwers de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.