8 Regeling van werkzaamheden Regeling van werkzaamheden De voorzitter: Op verzoek van de GroenLinksfractie benoem ik: - in de algemene commissie Jeugdzorg het lid Peters tot plaatsvervangend lid in plaats van het lid Van Tongeren; - in de vaste commissie voor Onderwijs Cultuur en Wetenschap het lid Dibi tot lid in plaats van het lid El Fassed; - in de vaste commissie voor Financiën het lid Sap tot lid in plaats van het lid Dibi. Ik stel voor toe te voegen aan de agenda van de Kamer: - het VAO Internationale mobiliteit met als eerste spreker het lid Beertema (PVV); - het VSO Structuurvisie ondergrond met als eerste spreker het lid Paulus Jansen (SP); - het VSO Zuidas met als eerste spreker het lid Slob (ChristenUnie). Daartoe wordt besloten. De voorzitter: Het woord is aan de heer Ulenbelt. De heer Ulenbelt (SP): Ik stel voor om het debat over het voorstel inzake de Wet normalisering rechtspositie ambtenaren (32550) van aanstaande donderdagmiddag uit te stellen. De reden daarvoor is als volgt. Tijdens het debat ontstond onduidelijkheid over de positie van weigerambtenaren. De suggestie werd gewekt dat de minister hierover voorlichting zou vragen aan de Raad van State. Tot mijn verbazing staat het debat echter op de agenda. Ik verzoek de collega's dus om het debat uit te stellen en om de minister van Binnenlandse Zaken alsnog te vragen om die voorlichting van de Raad van State. Daarna kunnen wij dan het debat voeren. De heer Koopmans (CDA): Dat ondersteun ik niet omdat de antwoorden van de minister hierover kraakhelder zijn en voldoende om het debat af te ronden. Als de gevraagde voorlichting bij de minister aanwezig is zie ik die graag per ommegaande gestuurd naar de Kamer zonder dat daarbij een kabinetsstandpunt zit. Dat zat namelijk al impliciet in de brief aan de Kamer. Mevrouw Helder (PVV): Ik wil het verzoek van de heer Ulenbelt wel steunen. Het betreft namelijk belangrijke informatie ondanks het feit dat de minister een brief heeft gestuurd. Mevrouw Hachchi (D66): Geen steun voor uitstel. Ik sluit mij aan bij de woorden van de heer Koopmans. De heer Dijkgraaf (SGP): Steun voor het voorstel. Het lijkt mij goed als fracties behoefte hebben aan meer informatie. In het debat is ook gezegd dat het logisch is dat we daarop wachten.De heer Heijnen (PvdA): Ik steun het voorstel van de heer Ulenbelt. De voorzitter: Er is nog niet voldoende steun. Mevrouw Ortega-Martijn (ChristenUnie): Steun voor het verzoek van de heer Ulenbelt. De voorzitter: Er is nog net niet voldoende steun. De heer Klaver (GroenLinks): Steun voor het verzoek. Wat mij betreft wordt het debat een weekje uitgesteld. De voorzitter: Dan hebt u voldoende steun mijnheer Ulenbelt. Ik zal het debat van de agenda afvoeren en het stenogram doorgeleiden naar het kabinet. De heer Koopmans (CDA): Ik wil de minister alsnog verzoeken om per ommegaande de voorlichting naar ons toe te sturen. De voorzitter: Dat staat in het stenogram. Dat zal haar onder ogen gebracht worden. Ik laat het debat nog even staan voor het geval de voorlichting er dan al zou zijn. Anders haal ik het van de agenda af. De heer Ulenbelt (SP): De minister zou ernaar vragen. Het lijkt mij sterk dat die voorlichting over dit ingewikkelde onderwerp binnen drie dagen hier is. De voorzitter: Als die voorlichting er dan niet is wordt het debat van de agenda afgevoerd. Hebt u een ander onderwerp mevrouw Van der Burg? Mevrouw Van der Burg (VVD): Nee het gaat over hetzelfde onderwerp. De voorzitter: Nee ik heb al een besluit genomen. Het spijt me zeer. Het woord is aan de heer Van Bemmel. De heer Van Bemmel (PVV): Voorzitter. Vorige week dinsdag 29 mei was een heel mooie dag. Toen is de motie-Van Bemmel/Elissen (21501-30 nr. 286) aangenomen waarin de regering werd verzocht het ACTA-verdrag definitief niet meer te ondertekenen in Brussel. De minister is vorige week in Brussel geweest. Sindsdien is het oorverdovend stil. Ik ben heel benieuwd of de minister in Brussel heeft gezegd dat Nederland definitief van ondertekening zal afzien. Ik vraag een brief van de minister waarin hij duidelijk maakt of hij dat heeft gedaan. Zo nee waarom niet? De voorzitter: We zullen het stenogram doorgeleiden.De heer El Fassed (GroenLinks): Ik ben blij dat een aantal partijen een enorme U-bocht hebben gemaakt inzake ACTA. Ik wil aan het verzoek om deze brief graag toevoegen een verzoek om antwoord van de regering in relatie tot de motie (33001 nr. 21) die ik in februari heb ingediend aangezien de Grondrechtencommissie van het Europees Parlement het ACTA-verdrag heeft afgewezen. De voorzitter: Dat wordt ook opgenomen in het stenogram. Mijnheer Van Bemmel u had een tweede verzoek. De heer Van Bemmel (PVV): Voorzitter. Mijn tweede verzoek gaat over een bericht in de Volkskrant waarin staat dat de overname van TNT door UPS mogelijk duizenden banen van Nederlandse werknemers zal kosten omdat Europa mededingingsregels oplegt aan dit bedrijf. Europa zegt dus: houd je maar aan de Europese regels en stuur die mensen allemaal maar naar huis. Wij zijn het daar natuurlijk niet mee eens. Ik wil een brief van de staatssecretaris waarin hij uitlegt wat er exact speelt. Ik wil dat hij duidelijk ervoor kiest om niet met deze bemoeizuchtige EU-regels mee te gaan en te zeggen: laten we hiervan afzien. Ik wil dus een duidelijke brief waarin dat door de staatssecretaris wordt gemeld. Mevrouw Gesthuizen (SP): Steun voor het verzoek. Ik verzoek om dat samen te pakken met de brief die we al via de procedurevergadering van EL&I hebben gevraagd over de ontwikkelingen van werkgelegenheid op de postmarkt. Als die brief er is kunnen we wat mij betreft daarover een overleg voeren. Mevrouw Hamer (PvdA): Ik steun het verzoek en de koppeling daarvan aan de brief. Graag zo spoedig mogelijk want volgens mij heeft het haast. De heer Van Bemmel (PVV): Wij willen ook graag deze week nog de brief. De voorzitter: Wij zullen het stenogram doorgeleiden. Het woord is aan mevrouw Arib. Mevrouw Arib (PvdA): Voorzitter. Vanaf mei 2011 ligt er een verdrag ter ratificering over preventie en bestrijding van geweld tegen vrouwen en huiselijk geweld. In november heb ik schriftelijke vragen aan de minister van Veiligheid en Justitie gesteld om dat verdrag te ratificeren. In antwoord op mijn schriftelijke vragen werd gezegd dat het verdrag voor de zomer van 2012 zou worden geratificeerd. Ik zou heel graag zo spoedig mogelijk een brief willen ontvangen over de vraag of Nederland bereid is tot ratificering. Anders moeten we voor de zomer hierover een debat voeren. De voorzitter: We zullen het stenogram doorgeleiden naar het kabinet. Het woord is aan mevrouw Gesthuizen. Mevrouw Gesthuizen (SP): Voorzitter. Vandaag ontvangt de Hoge Raad een verzoek tot herziening in een zaak waarbij zes mensen mogelijkonterecht hebben vastgezeten voor een moord die in 1993 is gepleegd. Er zit een uitzonderlijk lange tijd tussen het moment waarop er gerede twijfel was aan de juistheid van de uitspraak en het moment waarop het daadwerkelijk tot een herzieningsverzoek komt. Daarom zou ik van de minister van Veiligheid en Justitie graag een brief ontvangen waarin hij zonder daarbij in te gaan op de inhoudelijke aspecten van de zaak aan de Tweede Kamer duidelijk maakt wat precies de opeenvolgende feiten zijn geweest zodat wij ons daar als Kamer een oordeel over kunnen vormen. Mevrouw Helder (PVV): Dit is nog echt drie stappen te vroeg. Geen steun voor deze brief. De Hoge Raad moet überhaupt nog bekijken of het tot herziening zal leiden. De heer Van der Steur (VVD): Wij hebben net uitgebreid het debat gevoerd over het wetsvoorstel hervorming herziening ten voordele waar dit element expliciet in geregeld is. De zaak is onder de rechter. Geen steun voor het verzoek. Het is te vroeg maar het is zeker de moeite waard om een brief te vragen als eenmaal een besluit genomen is door de Hoge Raad. Mevrouw Van Toorenburg (CDA): Even in volgorde der dingen: eerst de Hoge Raad en dan informatie. De heer Recourt (PvdA): Daar sluit ik mij bij aan. De voorzitter: Dan heeft mevrouw Gesthuizen op dit moment geen steun voor een brief. Ik zal het stenogram doorgeleiden zodat men wel geïnformeerd is over het verloop van de discussie in de Kamer. Mevrouw Gesthuizen (SP): Ik handhaaf zeker mijn verzoek. Een van de redenen waarom ik hier bij de regeling sta is omdat het altijd zo – om het kort door de bocht te zeggen – vreselijk moeilijk is om in de procedurevergadering van de commissie voor Veiligheid en Justitie informatieverzoeken gehonoreerd te krijgen. De voorzitter: U hebt uw punt gemaakt. Mevrouw Gesthuizen (SP): Ik begrijp altijd voorzitter dat u er zeer aan hecht dat verzoeken om informatie van individuele Kamerleden of fracties gehonoreerd worden. Dus ik handhaaf mijn verzoek. Ik wil graag zonder dat daarbij wordt ingegaan op de inhoudelijke aspecten informatie over het feitenrelaas. De voorzitter: Mevrouw Gesthuizen ik heb al gezegd dat ik het stenogram zal doorgeleiden. Mevrouw Gesthuizen (SP): Jazeker maar dat mag wat mij betreft zonder een "maar" dat zich hier een coalitie aftekent die niet geïnformeerd wenst te worden.De voorzitter: Ik constateer een feit en dat feit is een feit. Dank u wel. Mevrouw Gesthuizen (SP): Ja maar hoe zit het dan voorzitter met uw opmerking dat verzoeken om informatie worden gehonoreerd? De voorzitter: Dat is ook een feit en dat staat er dus bij. Mevrouw Gesthuizen (SP): Dank u wel. De voorzitter: Het woord is aan de heer El Fassed. De heer El Fassed (GroenLinks): Voorzitter. Het jongste en een van de armste landen ter wereld Zuid-Sudan kampt met een ernstige economische en humanitaire crisis. Tegelijkertijd is 4 mld. dollar via corruptie weggevloeid naar het buitenland. De regering in Juba heeft een serie maatregelen aangekondigd. De Zuid-Sudanese president heeft deze week een beroep gedaan op landen om te helpen bij het bestrijden van corruptie en om deze verdwenen miljarden terug te krijgen. Graag wil ik een brief van de minister en staatssecretaris van Buitenlandse Zaken met een reactie hierop en antwoord op de vragen of Nederland assistentie gaat verlenen bij het bestrijden van corruptie en of Nederland hiervoor gevraagd is door Zuid-Sudan. De voorzitter: Ik zal het stenogram doorgeleiden naar het kabinet. Het woord is aan mevrouw Van der Werf. Mevrouw Van der Werf (CDA): Voorzitter. In het verleden heeft deze Kamer bij staatssecretaris Atsma aangegeven dat zij er erg voor is dat asbestdaken met name op agrarische bedrijven worden vervangen door zonnepanelen. Op 12 februari schreef de staatssecretaris dat hij zou bekijken of stimuleringsmaatregelen gecombineerd kunnen worden zodat zonnepanelen daadwerkelijk worden geplaatst op voormalige asbestdaken. Ook was een green deal in de maak. Graag ontvangt de CDA-fractie voor het AO afval en grondstoffen van aanstaande donderdag 7 juni een brief over de stand van zaken hieromtrent en een vooruitblik naar 2013 waarin een aantal regelingen mogelijk niet of anders wordt ingevuld. De voorzitter: Ik zal het stenogram doorgeleiden naar het kabinet. Het woord is aan de heer Voordewind. De heer Voordewind (ChristenUnie): Voorzitter. Op 3 juni is er een brief afgeleverd bij de Nederlandse ambassade in Irak in Bagdad met de mededeling dat Irak ook in de toekomst gedwongen uitzetting naar Irak niet zal accepteren. Ik zou graag een brief ontvangen van minister Leers met het antwoord op twee belangrijke vragen. Ten eerste: klopt dat bericht? Ten tweede: welk effect heeft deze brief op de komst van zijn Iraakse ambtgenoot naar Nederland op 17 juni? Daarbij zou gesproken worden over gedwongen terugkeer. Dat lijkt mij nu niet meer relevant. Wat is de consequentie voor de opvang van uitgeprocedeerde asielzoekers?De voorzitter: Ik zal het stenogram doorgeleiden. Het woord is aan de heer Kortenoeven. De heer Kortenoeven (PVV): Voorzitter. Gisteren bereikte ons het nieuws dat in Sint-Petersburg door de heren Van Rompuy en Barroso opnieuw is onderhandeld over ook het Nederlandse visumbeleid; een nieuwe aanslag op de Nederlandse soevereiniteit. Mijn fractie wil graag een brief van de minister van Buitenlandse Zaken over de inperking van de Nederlandse soevereiniteit betreffende het visumbeleid met betrekking tot Russische burgers. Vervolgens krijgen wij ook graag een inschatting van de minister hoe de zaak er nu voorstaat in de onderhandelingen die in Sint-Petersburg zijn gevoerd. De voorzitter: Ik zal het stenogram doorgeleiden. Het woord is aan de heer Graus. De heer Graus (PVV): Voorzitter. Ik krijg graag een reactie van het kabinet op een stuk dat op 4 juni 2012 in De Telegraaf stond. Daarin staat dat het nieuwe Europese betaalsysteem de zoveelste aanval op onze ondernemers vanuit Europa en de bijbehorende IBAN-bankrekeningnummers de ondernemers zeer veel geld gaan kosten. Ik hoor graag wat de gevolgen zijn voor onze ondernemers en hoeveel het nieuwe betaalsysteem onze ondernemers exact gaat kosten. De voorzitter: Ik zal het stenogram doorgeleiden. Het woord is aan mevrouw Ouwehand. Mevrouw Ouwehand (PvdD): Voorzitter. Morgenochtend heeft de Kamer een AO met de demissionair staatssecretaris van Landbouw over de Visserijraad van volgende week. Ik doe een vooraankondiging van een VAO met stemmingen nog deze week. De voorzitter: Dank u wel voor de vooraankondiging. Het woord is aan de heer Heijnen. De heer Heijnen (PvdA): Voorzitter. Namens de fractie van de Partij van de Arbeid in het bijzonder namens collega Bouwmeester doe ik het verzoek aan het kabinet om onverwijld een uitgebreide reactie te sturen op het rapport van de Algemene Rekenkamer waaruit blijkt dat wij mogelijk niet slechts een minister van tabak hebben maar twee ministers van tabak. De heer De Jager wordt namelijk ervan beschuldigd vatbaar te zijn voor de tabakslobby bij het bepalen van het Nederlandse standpunt over Europese regels ten aanzien van de tabaksindustrie. De voorzitter: U bedoelt de minister van Financiën? De heer Heijnen (PvdA): De minister van Financiën is minister De Jager ja.De voorzitter: Ja maar wij noemen de mensen hier altijd bij hun functienaam. Daar wilde ik graag aan vasthouden. Ik zal het stenogram doorgeleiden. Hiermee zijn wij volgens mij gekomen aan het einde van de regeling van werkzaamheden. Als er geen liefhebbers meer zijn kunnen wij gaan stemmen. Mevrouw Thieme (PvdD): Voorzitter. Ik wil graag hoofdelijk stemmen over mijn motie op stuk nr. 2 over de forensentaks. De voorzitter: Dat staat op de agenda vermeld. Ik zal het zo voorlezen. Wij stemmen vandaag ook over het controversieel verklaren. U moet allen goed opletten hoe u dat doet. Ik hoop dat u dat allemaal geïnstrueerd hebt gekregen van uw fractiesecretaris. Zij moeten een heel bijzondere talentvolle ochtend hebben gehad als het gaat om het uitleggen hoe het werkt. Ik ga dat niet herhalen; dat laat ik aan hen over. Als u voorstemt is het daarmee dus controversieel; zo kort is het.