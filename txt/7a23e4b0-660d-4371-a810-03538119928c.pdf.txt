11 Stemming brief Subsidiariteitstoets bij het EU-voorstel Richtlijn bodemgezondheid Aan de orde is de stemming over de brief van de vaste commissie voor Europese Zaken over de subsidiariteitstoets bij het EU-voorstel Richtlijn bodemgezondheid COM (2023) 416 (36397 nr. 2). De voorzitter: Ik stel voor conform het voorstel van de vaste commissie voor Europese Zaken te besluiten en in te stemmen met de brief aan de voorzitter van de Europese Commissie met de aantekening dat de fractie van de Partij voor de Dieren geacht wenst te worden tegen het voorstel te hebben gestemd. Daartoe wordt besloten. De voorzitter: De heer De Groot. De heer Tjeerd de Groot (D66): Voorzitter wilt u D66 daar ook bij schrijven? De voorzitter: Dat gaan we met terugwerkende kracht doen.