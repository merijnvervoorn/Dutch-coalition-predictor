14 Stemmingen moties Wijziging Mediawet verspreiding televisie- en radioprogrammakanalen Aan de orde zijn de stemmingen over moties ingediend bij de behandeling van het wetsvoorstel Wijziging van de Mediawet 2008 te weten: - de motie-Segers/Huizing over het verkennen van de mogelijkheid van een à la cartemenu (33426 nr. 24); - de motie-Klein over ondertiteling uitsluiten van bezuinigingen (33426 nr. 25); - de motie-Van Dam/Huizing over de doorgifte van interactieve diensten (33426 nr. 36); - de motie-Klein/Jasper van Dijk over het themakanaal Politiek 24 in het standaardzenderpakket (33426 nr. 37). (Zie vergadering van 11 juni 2013.) De voorzitter: De motie-Segers/Huizing (33426 nr. 24) is in die zin gewijzigd dat zij thans luidt: Motie De Kamer gehoord de beraadslaging constaterende dat in het wetsvoorstel Omroepdistributie wordt vastgelegd dat aanbieders van digitale televisiezenders consumenten minimaal 30 televisiezenders moeten aanbieden om te garanderen dat consumenten toegang houden tot een gevarieerd pakket; overwegende dat pakketaanbieders in het algemeen een ruimer standaardpakket van 50 tot 60 televisiezenders aanbieden; overwegende dat pakketaanbieders bovenop het standaardpakket tegen extra betaling zogenaamde pluspakketten aanbieden; constaterende dat gezien bovenstaande op dit moment consumenten dus niet kunnen kiezen voor het afnemen van een kleiner aantal zenders en zodoende gedwongen worden te betalen voor zenders die zij niet wensen laat staan dat consumenten op dit moment in staat zijn een eigen zenderpakket samen te stellen; verzoekt de regering in gesprek te gaan met verschillende distributeurs en aanbieders van televisie- en radiozenders om met hen de mogelijkheid te verkennen voor het afnemen van kleinere pakketten dan wel van individuele zenders het zogeheten à la carte menu en de Kamer hierover te informeren en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 42 was nr. 24 (33426). Ik stel vast dat wij hier nu over kunnen stemmen. In stemming komt de gewijzigde motie-Segers/Huizing (33426 nr. 42 was nr. 24). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Klein (33426 nr. 25). De voorzitter: Ik constateer dat de aanwezige leden van de fracties van de PVV het CDA de ChristenUnie 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Dam/Huizing (33426 nr. 36). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Klein/Jasper van Dijk (33426 nr. 37). De voorzitter: Ik constateer dat de aanwezige leden van de fracties van de PVV de SGP het CDA 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.