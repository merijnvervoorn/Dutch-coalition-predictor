12 Stemmingen moties Draagmoederschap Aan de orde zijn de stemmingen over moties ingediend bij het VAO Draagmoederschap te weten: - de motie-Van der Staaij c.s. over uitdrukkelijk wijzen op voorbeelden uit risicolanden in de informatievoorziening (28638 nr. 135); - de motie-Van der Staaij c.s. over opsporing en vervolging bij aanwijzingen voor overtreding (28638 nr. 136). (Zie vergadering van 2 september 2015.) De voorzitter: De motie-Van der Staaij c.s. (28638 nr. 135) is in die zin gewijzigd dat zij thans is ondertekend door de leden Van der Staaij Segers Arib en Van Wijngaarden en luidt: Motie De Kamer gehoord de beraadslaging constaterende dat algemeen wordt erkend dat aan draagmoederschap in het buitenland grote risico's kunnen kleven; van mening dat in de praktijk het risico van dwang en uitbuiting van vrouwen in landen als India en Oekraïne zeer groot kan zijn; verzoekt de regering in de informatievoorziening nadrukkelijk te wijzen op voorbeelden uit risicolanden en nadelen voor wensouder draagmoeder en kind indien het draagmoederschap onvrijwillig tot stand komt er sprake is van uitbuiting dan wel er onvoldoende wettelijke waarborgen zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 137 was nr. 135 (28638). De voorzitter: De motie-Van der Staaij c.s. (28638 nr. 136) is in die zin gewijzigd dat zij thans luidt: Motie De Kamer gehoord de beraadslagingconstaterende dat in de aangescherpte informatievoorziening duidelijk is gemaakt dat het niet is toegestaan om via websites reclame te maken om vraag en aanbod rond draagmoederschap te stimuleren en bijvoorbeeld via sociale media openbaar te maken dat men een draagmoeder zoekt; verzoekt de regering te bevorderen dat er zonder afbreuk te doen aan het opportuniteitsbeginsel daadwerkelijk opsporing en vervolging plaatsvindt wanneer er aanwijzingen voor overtreding van de strafrechtelijke bepalingen zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 138 was nr. 136 (28638). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van der Staaij c.s. (28638 nr. 137 was nr. 135). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein de Groep Kuzu/Öztürk Houwers Van Vliet 50PLUS D66 de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Van der Staaij c.s. (28638 nr. 138 was nr. 136). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.