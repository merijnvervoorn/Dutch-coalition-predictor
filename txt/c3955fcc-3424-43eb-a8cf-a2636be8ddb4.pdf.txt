4 Regeling van werkzaamheden De voorzitter: Voordat ik de vergadering sluit is er nog een korte regeling van werkzaamheden aan de orde. Ik deel aan de Kamer mee dat de fractie van JA21 bij de stemmingen op donderdag 26 oktober jongstleden over het Belastingplan 2024 (36418) geacht wenst te worden tegen het amendement-Omtzigt (36418 nr. 29 I) te hebben gestemd en tegen de motie-Agema (31016 nr. 363) en de motie-Tony van Dijck/Wilders (36418 nr. 66). De fractie van de Partij voor de Dieren wenst bij de stemmingen op 4 oktober 2022 en 28 maart 2023 over de motiesVan Esch (29383 nrs. 369 en 396) geacht te worden voor de moties te hebben gestemd. Ik deel voorts mee dat de volgende plenaire debatten zijn komen te vervallen: - het debat over de Staat van de Uitvoering; - het debat over het demonstratierecht in Nederland; - het debat over de uitspraak van het gerechtshof over etnisch profileren van de marechaussee bij grenscontroles; - het debat over misstanden in Nederlandse slachthuizen; - het debat over de bevindingen in het jaarverslag van de AIVD inzake de nationale veiligheid en democratische rechtsorde van Nederland; - het debat over geweld tegen personen met een publieke taak; - het debat over het bericht dat er geen constructieve gesprekken worden gevoerd over vroegpensioen bij zware beroepen; - het dertigledendebat over het groeiende risico op natuurbranden; - het dertigledendebat over de stijgende brandstofprijzen; - het dertigledendebat over het bericht dat Nederland de laagste score krijgt op de Corruption Perceptions Index; - het dertigledendebat over lobbyactiviteiten van Uber; - het dertigledendebat over het bericht dat de gasprijs voor het eerst in zeventien maanden onder de â‚¬50 per megawattuur zakt; - de interpellatie-Vestering over het niet uitvoeren van het aangenomen amendement-Vestering over het afbouwen van de gevaarlijkste bestrijdingsmiddelen; - het dertigledendebat over de invoering van een nieuwe onderwijsmethode bij hogeschool Fontys; - het dertigledendebat over geweld tegen politieagenten; - het dertigledendebat over de hoge uitstroom van zorgmedewerkers; - het dertigledendebat over de afspraken met Marokko over het terugnemen van overlastgevende asielzoekers; - het dertigledendebat over de toekomst van de samenleving en de rol van AI daarin; - het dertigledendebat over tasergebruik tegen verwarde personen. Hiermee sluit ik de vergadering. Dank u wel.