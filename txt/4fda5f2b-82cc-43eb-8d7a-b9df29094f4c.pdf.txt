30 Stemmingen moties Integratie-onderwerpen Aan de orde zijn de stemmingen over moties ingediend bij het VAO Integratie-onderwerpen te weten: - de motie-Yücel c.s. over onderzoek naar uitspraken van de rector van de Islamitische Universiteit in Rotterdam (32824 nr. 36); - de motie-Yücel/Jasper van Dijk over het rapport Verborgen vrouwen een vergeten groep (32824 nr. 37); - de motie-Van Klaveren/Beertema over sluiting van de Islamitische Universiteit in Rotterdam (32824 nr. 38); - de motie-Jasper van Dijk/Yücel over huwelijkse gevangenschap (32824 nr. 39); - de motie-Jasper van Dijk over ondersteunen van lokale initiatieven rond het verkrijgen van meer gemengde scholen (32824 nr. 41). (Zie vergadering van 14 november 2013.) De voorzitter: De motie-Jasper van Dijk/Yücel (32824 nr. 39) is in die zin gewijzigd dat zij thans luidt: Motie De Kamer gehoord de beraadslaging van mening dat huwelijksdwang en achterlating onaanvaardbaar zijn en dat de hulpverlening bij vrouwen in huwelijkse gevangenschap verbeterd kan worden; verzoekt de regering uiteen te zetten op welke manier vrouwen bij huwelijkse gevangenschap en achterlating kunnen rekenen op consulaire hulp en veilige terugkeer en indien nodig voorstellen te doen voor verbetering en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 42 was nr. 39 (32824). De voorzitter: De motie-Yücel/Jasper van Dijk (32824 nr. 37) is in die zin gewijzigd (32824 nr. 43 was nr. 37) en nader gewijzigd dat zij thans luidt: De Kamer gehoord de beraadslagingoverwegende dat de regering heeft aangekondigd om met een reactie te komen op het rapport "Verborgen vrouwen een vergeten groep" van Femmes for Freedom; van mening dat de aanpak van de problematiek en hulp van achtergelaten vrouwen extra prioriteit verdienen; verzoekt de regering in haar reactie op het genoemde rapport ook in te gaan op de mogelijkheid om: - extra ondersteuning te bieden in het geval van de achterlating van een minderjarige zoals de mogelijkheid zelf een paspoort aan te vragen; - beter te waarborgen dat slachtoffers van huwelijksdwang achterlating en eergerelateerd geweld melding maken van hun problemen en laagdrempelig hulp kunnen zoeken; - de maatregelen voor de aanpak van achterlating en eergerelateerd geweld ook te richten op ongehuwde vrouwen; - in kaart te brengen hoe waar en met welke omvang er in Nederland onwettige informele (kind)huwelijken worden gesloten waar imams en mogelijk overheidsorganisaties bij betrokken zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 44 was nr. 43 (32824). Ik stel vast dat wij hier nu over kunnen stemmen. In stemming komt de motie-Yücel c.s. (32824 nr. 36). De voorzitter: Ik constateer dat deze motie met algemene stemmen is aangenomen. In stemming komt de nader gewijzigde motie-Yücel/Jasper van Dijk (32824 nr. 44 was nr. 43). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Klaveren/Beertema (32824 nr. 38). De voorzitter: Ik constateer dat de aanwezige leden van de fracties van de PVV en Bontes voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Jasper van Dijk/Yücel (32824 nr. 42 was nr. 39).De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Jasper van Dijk (32824 nr. 41). De voorzitter: Ik constateer dat de aanwezige leden van de fracties van 50PLUS GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.