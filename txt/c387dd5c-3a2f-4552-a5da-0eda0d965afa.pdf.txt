102 Stemmingen dierziekten en antibioticagebruik in de veehouderij Aan de orde is de stemming over een aangehouden motie ingediend bij het debat over dierziekten en antibioticagebruik in de veehouderij te weten: - de motie-Ouwehand/Thieme over compenseren van de slachtoffers van Q-koorts (29683 nr. 85). (Zie vergadering van 15 juni 2011.) De voorzitter: De motie-Ouwehand/Thieme (29683 nr. 85) is in die zin gewijzigd (nr. 137) en nader gewijzigd dat zij thans luidt: Motie De Kamer gehoord de beraadslaging constaterende dat geitenhouders die getroffen zijn door de Q-koorts gecompenseerd zijn voor de schade die zij hebben geleden; constaterende dat dit niet geldt voor mensen die ziek zijn geworden door de Q-koorts; constaterende dat er Q-koortspatiÃ«nten zijn die niet meer kunnen werken maar ook niet in aanmerking komen voor de bestaande regelingen omdat hun langdurige klachten niet worden erkend door het UWV; verzoekt de regering de slachtoffers van Q-koorts te compenseren voor de schade die zij geleden hebben en gaat over tot de orde van de dag. Deze nader gewijzigde motie is voorgesteld door de leden Ouwehand Thieme Van Gerven en Arib. Naar mij blijkt wordt de indiening ervan voldoende ondersteund. Zij krijgt nr. 138 was nr. 85 (29683). Ik stel vast dat wij hier nu over kunnen stemmen. In stemming komt de nader gewijzigde motie-Ouwehand/ Thieme (29683 nr. 138 was nr. 85). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor deze nader gewijzigde motie hebben gestemd en de aanwezige leden van de overige fracties ertegen zodat zij is verworpen.