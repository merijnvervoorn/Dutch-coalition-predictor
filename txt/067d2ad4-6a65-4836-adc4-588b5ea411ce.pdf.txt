7 Beëdiging Nationale ombudsman Aan de orde is de beëdiging van de Nationale ombudsman. De voorzitter: De heer R.F.B. van Zutphen is in het gebouw der Kamer aanwezig teneinde de voorgeschreven eden af te leggen. Ik verzoek de griffier hem binnen te leiden. Nadat de heer Van Zutphen door de griffier is binnengeleid legt hij in handen van de voorzitter de voorgeschreven eden af. De voorzitter: Ik wens u van harte geluk met de aanvaarding van uw ambt. Ik feliciteer u van harte. Na de stemmingen schors ik de vergadering en is er gelegenheid voor alle Kamerleden om u te feliciteren. Ik verzoek u nu mee te gaan met de Kamerbewaarder.