20 Stemmingen moties Ontstane situatie in de extra beveiligde inrichting te Vught Stemmingen moties Ontstane situatie in de extra beveiligde inrichting te Vught Aan de orde zijn de stemmingen over moties ingediend bij het debat over de ontstane situatie in de extra beveiligde inrichting te Vught te weten: - de motie-Ellian over zo veel mogelijk een individueel programma als uitgangspunt hanteren in de extra beveiligde inrichting (24587 nr. 969); - de motie-Eerdmans over alles in het werk stellen om het lekken van staatsgevaarlijke informatie te voorkomen (24587 nr. 970). (Zie vergadering van 11 september 2024.) De voorzitter: Er is een stemverklaring van mevrouw Helder van de fractie van BBB. Mevrouw Helder (BBB): Dank u wel voorzitter. Ik wil een stemverklaring doen bij de motie van de heer Eerdmans op stuk nr. 970 mede namens de VVD. BBB en VVD zijn het eens met het dictum van de motie namelijk dat het lekken van staatsgevaarlijke informatie moet worden voorkomen maar we willen duidelijk de kanttekening maken dat in de context van het gevoerde debat er geen sprake was van het lekken van staatsgevaarlijke informatie. Het debat ging over het gevaar voor de samenleving vanuit een bepaalde gevangenis. Daar moet wel over gesproken kunnen worden. Dat is onze taak als volksvertegenwoordiger. Dat is ook hoe het in het debat is gegaan en niks meer. Met die kanttekening zullen we wel voor de motie stemmen. De voorzitter: Heel goed. In stemming komt de motie-Ellian (24587 nr. 969). De voorzitter: Ik constateer dat de leden van de fracties van de SP GroenLinks-PvdA de PvdD DENK D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Eerdmans (24587 nr. 970). De voorzitter: Ik constateer dat deze motie met algemene stemmen is aangenomen.