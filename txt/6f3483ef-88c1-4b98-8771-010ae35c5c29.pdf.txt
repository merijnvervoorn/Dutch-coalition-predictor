5 Stemmingen Aan de orde is de eindstemming over het wetsvoorstel Wijziging van de Telecommunicatiewet ter implementatie van de herziene telecommunicatierichtlijnen (32549). (Zie vergadering van 8 juni 2011.) De voorzitter: Ik geef gelegenheid tot het afleggen van een stemverklaring vooraf. De heer Van Dam (PvdA): Voorzitter. Voor de mensen die niet weten hoe dit werkt: wij hebben allemaal een blaadje voor ons waarop per onderdeel staat of wij voor of tegen stemmen. Dan weten wij precies bij elk voorstel van alle honderd of tweehonderd voorstellen waarover wij op een dag stemmen of wij voor of tegen zijn. Gisteren ging dat mis bij mijn fractie waardoor zij voor een voorstel stemde waar zij eigenlijk tegen had willen stemmen. Helaas was zij net een fractie van een seconde te laat om dit te kunnen corrigeren. Daardoor staat er nu iets in de Telecommunicatiewet wat er wat ons betreft niet in hoort te staan. Het is een maasje in de wet waardoor de absolute netneutraliteit die wij graag voor het internet gegarandeerd willen hebben niet meer absoluut is. Het is nu een piepklein muizengaatje waar providers doorheen kunnen die daar niet doorheen zouden moeten kunnen. Om dit te corrigeren hebben wij vandaag een amendement ingediend dat morgen bij een wetsbehandeling in de Kamer zal worden behandeld. De wet die dan wordt behandeld gaat over allerlei technische wijzigingen in wetten voor verkeer en waterstaat maar hieraan hebben wij een wijziging voor de Telecommunicatiewet toegevoegd. Deze wijziging houdt in dat het stukje dat nu in de Telecommunicatiewet komt er op het moment dat deze wet wordt ge√Ømplementeerd onmiddellijk weer wordt uitgehaald waardoor dit stukje dus geen seconde in werking zal zijn. Daarmee kan het stemfoutje van mijn fractie meteen worden gerepareerd als alle fracties hierover volgende week goed zullen stemmen maar daar ga ik natuurlijk van uit. Dat gezegd hebbende staat ons niets in de weg om nu voor de Telecommunicatiewet te stemmen. (geroffel op de bankjes) In stemming komt het wetsvoorstel zoals op onderdelen gewijzigd door de aanneming van het amendement-Van Dam (stuk nr. 15) het amendement-Van Dam (stuk nr. 18) het nader gewijzigde amendement-Van Bemmel (stuk nr. 32) het nader gewijzigde subamendement-Dijkgraaf/Verburg (stuk nr. 41) de amendementen-Verhoeven c.s. (stuk nrs. 29 I en II) het nader gewijzigde amendement-Van Dam c.s. (stuk nr. 40) het amendement-Verhoeven c.s. (stuk nr. 16) het nader gewijzigde amendement-Van Bemmel/Van Dam (stuk nr. 39) en het gewijzigde amendement-Van Dam (stuk nr. 28).De voorzitter: Ik constateer dat dit wetsvoorstel met algemene stemmen is aangenomen.