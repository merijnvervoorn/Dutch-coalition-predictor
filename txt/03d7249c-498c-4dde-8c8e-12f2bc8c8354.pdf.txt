22 Stemming motie Natura 2000 inclusief Westerschelde Aan de orde is de stemming over een aangehouden motie ingediend bij het VAO Natura 2000 inclusief Westerschelde te weten: - de motie-Ouwehand over het weren van lelieteelt uit en rond Natura 2000-gebieden (32670 nr. 76). (Zie vergadering van 1 oktober 2013.) De voorzitter: De motie-Ouwehand (32670 nr. 76) is in die zin gewijzigd dat zij thans luidt: Motie De Kamer gehoord de beraadslaging constaterende dat er miljoenen aan publiek geld wordt geÃ¯nvesteerd in het verbeteren van de waterkwaliteit van Natura 2000-gebieden; constaterende dat de lelieteelt met een gemiddeld bestrijdingsmiddelengebruik van 989 kilo per hectare per jaar verreweg de meest vervuilende teelt is in Nederland; constaterende dat er in een aantal gevallen sprake is van lelieteelt in de zeer nabije omgeving van Natura 2000gebieden; overwegende dat bestrijdingsmiddelen vanuit leliepercelen via de lucht en via het grond- en oppervlaktewater terechtkomen in deze Natura 2000-gebieden en daar significante effecten kunnen hebben op de natuur en in het bijzonder op instandhoudingsdoelen van Natura 2000-gebieden; constaterende dat de negatieve effecten van de bestrijdingsmiddelen de positieve effecten van de extra maatregelen voor het verbeteren van de waterkwaliteit weer tenietdoen en dat in zulke gevallen dus sprake is van kapitaalvernietiging; verzoekt de regering lelieteelt te weren uit en rond Natura 2000-gebieden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 86 was nr. 76 (32670). Ik stel vast dat wij hier nu over kunnen stemmen. In stemming komt de gewijzigde motie-Ouwehand (32670 nr. 86 was nr. 76).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en 50PLUS voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.