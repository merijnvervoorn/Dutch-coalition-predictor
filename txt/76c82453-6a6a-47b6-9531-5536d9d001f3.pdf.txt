14 Stemmingen Initiatiefwetsvoorstel-Van Laar Algemene Maatregel van Rijksbestuur Aan de orde is de stemming over het Voorstel van rijkswet van het lid Van Laar tot wijziging van de artikelen 14 en 38 van het Statuut voor het Koninkrijk der Nederlanden (beperken van de mogelijkheid een algemene maatregel van rijksbestuur uit te vaardigen zonder wettelijke grondslag daartoe) (27570 (R1672)). (Zie vergadering van 9 juni 2016.) In stemming komt het wetsvoorstel. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie en het CDA voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. Is de initiatiefnemer bereid om de verdediging van dit wetsvoorstel in de Eerste Kamer op zich te nemen? De heer Van Laar (PvdA): Voorzitter. Ik ben graag bereid om dit voorstel dat oorspronkelijk ruim vijftien jaar geleden door Gerritjan van Oven is ingediend in de Eerste Kamer te verdedigen. De voorzitter: Ik wens u daarbij veel succes. (Geroffel op de bankjes)