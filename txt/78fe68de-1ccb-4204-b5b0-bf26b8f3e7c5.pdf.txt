11 Stemmingen moties Financiële markten Aan de orde zijn de stemmingen over moties ingediend bij het VAO Financiële markten te weten: - de motie-Leijten c.s. over tijdelijke uitbreiding van AFM en DNB permanent maken (32545 nr. 87); - de motie-Leijten c.s. over uitbreiding van de Financial Intelligence Unit (32545 nr. 88); - de motie-Ronnes/Omtzigt over bevorderen van het omzetten van aflossingsvrije naar niet-aflossingsvrije hypotheken (32545 nr. 89); - de motie-Sneller/Snels over het tegengaan van excessen bij niet-bancaire kredietverlening (32545 nr. 90); - de motie-Snels/Sneller over de stabiliteitsrisico's van klimaatverandering (32545 nr. 91); - de motie-Nijboer c.s. over het verlagen van rentepercentages voor kredieten aan particulieren (32545 nr. 92); - de motie-Tony van Dijck over het voorkómen van oneigenlijke risico-opslagen (32545 nr. 94); - de motie-Tony van Dijck/De Graaf over alleen transacties bij een geldautomaat als het gezicht van de gebruiker in beeld is (32545 nr. 95). (Zie vergadering van 11 december 2018.) De voorzitter: De motie-Ronnes/Omtzigt (32545 nr. 89) is in die zin gewijzigd (nr. 97) en nader gewijzigd dat zij thans luidt: De Kamer gehoord de beraadslaging constaterende dat de eerste bank (BNP PARIBAS) is overgegaan tot het aanbieden van de mogelijkheid om boetevrije aflossingsdelen te kunnen gebruiken om hypotheken in stappen om te zetten naar een hypotheek met lagere maandlasten; constaterende dat hiermee is aangetoond dat er geen belemmeringen zijn om op deze manier je hypotheek in stappen over te sluiten; overwegende dat als er een schaap over de dam is er naar verwachting meer zullen volgen; overwegende dat hiermee de kans tot het omzetten van aflossingsvrije hypotheken naar niet aflossingsvrije varianten wordt vergroot; verzoekt de regering dit opnieuw bij de maatwerktafel hypotheekverlening te agenderen en op die wijze te bevorderen dat deze mogelijkheid algemeen beschikbaar komt en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 98 was nr. 97 (32545). Ik stel vast dat wij hier nu over kunnen stemmen. In stemming komt de motie-Leijten c.s. (32545 nr. 87). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Leijten c.s. (32545 nr. 88). De voorzitter: Ik constateer dat deze motie met algemene stemmen is aangenomen. In stemming komt de nader gewijzigde motie-Ronnes/Omtzigt (32545 nr. 98 was nr. 97). De voorzitter: Ik constateer dat deze nader gewijzigde motie met algemene stemmen is aangenomen. In stemming komt de motie-Sneller/Snels (32545 nr. 90). De voorzitter: Ik constateer dat deze motie met algemene stemmen is aangenomen. In stemming komt de motie-Snels/Sneller (32545 nr. 91). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Nijboer c.s. (32545 nr. 92). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Tony van Dijck (32545 nr. 94). De voorzitter: Ik constateer dat de leden van de fracties van de PvdA de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Tony van Dijck/De Graaf (32545 nr. 95).De voorzitter: Ik constateer dat de leden van de fracties van de SP 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen.