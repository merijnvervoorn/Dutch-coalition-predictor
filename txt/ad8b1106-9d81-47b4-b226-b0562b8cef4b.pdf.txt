3 Regeling van werkzaamheden De voorzitter: Ik deel aan de Kamer mee dat bij de stemmingen op dinsdag 4 februari jongstleden over de moties ingediend bij het dertigledendebat over het Stropen in bossen en wateren het lid Bontes geacht wenst te worden vóór de motie op stuk 28286 nr. 720 te hebben gestemd. Ik stel voor toe te voegen aan de agenda van de Kamer: - het wetsvoorstel Wijziging van de Algemene wet bestuursrecht de Wet griffierechten burgerlijke zaken en de Wet op het hoger onderwijs en wetenschappelijk onderzoek in verband met aanpassing van griffierechten (33757); - het wetsvoorstel Wijziging van Boek 6 en Boek 10 van het Burgerlijk Wetboek en het Vierde Boek van het Wetboek van Burgerlijke Rechtsvordering in verband met de modernisering van het Arbitragerecht (33611). Ik stel voor de volgende stukken van de stand van werkzaamheden af te voeren: 32605-131; 2014Z01388; 33805XIII-6; 33750-VI-31; 33695-3; 32013-35; 32013-51; 32013-50; 26488-338; 31293-197; 33750-IX-14; 19637-1769; 29447-21; 29447-24; 29447-25; 29447-23; 29447-22; 30420-178; 2944710; 29447-20; 29447-12; 21501-07-1118; 2014Z00818; 29453337; 32847-108; 29453-336; 29453-339; 29911-85; 221121762; 22112-1782; 22112-1775; 32317-206; 19637-1773; 24493-R1557-56; 33750-XV-61 en 31839-342. Ik stel voor toe te voegen aan de agenda het VSO PBO's (32615 nr. 15) met als eerste spreker het lid Geurts (CDA). Overeenkomstig de voorstellen van de voorzitter wordt besloten. De voorzitter: Ik geef het woord aan de heer Dijkstra. De heer Remco Dijkstra (VVD): Voorzitter. Ik heb samen met collega Lodders schriftelijke vragen gesteld aan de staatssecretaris van Milieu over extra ammoniakeisen die vanuit Brussel op ons af dreigen te komen. Die vragen hebben wij ingediend op 24 december vorig jaar. Er is inmiddels een rapport van de Europese Commissie "Schone lucht voor Europa" verschenen. Dat is een prioritair programma en dat betekent dat wij er als Kamer veel belang aan hechten. Ik zou graag antwoord krijgen op mijn schriftelijke vragen mede gezien de technische briefing die wij hierover binnenkort krijgen. Ik wil dat graag daarbij betrekken. De voorzitter: Ik zal het stenogram van dit gedeelte van de vergadering doorgeleiden naar het kabinet. Er hebben zich verder geen leden gemeld voor de regeling van werkzaamheden endaarmee is de regeling van werkzaamheden voor vandaag ten einde gekomen.