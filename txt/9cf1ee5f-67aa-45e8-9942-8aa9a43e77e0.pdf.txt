10 Stemming motie Begroting Justitie en Veiligheid 2022 (ronde 1) Aan de orde is de stemming over een motie ingediend bij de behandeling van het wetsvoorstel Vaststelling van de begrotingsstaten van het Ministerie van Justitie en Veiligheid (VI) voor het jaar 2022 te weten: - de motie-Markuszower/Helder over onderzoek naar de invoering van een wetsartikel om verdachten in onbeperkt isolement op te sluiten (35925-VI nr. 43). (Zie vergadering van 25 november 2021.) De voorzitter: Dan gaan we nu stemmen over de motie. Het woord is weer aan de griffier. De leden van de eerste groep Aartsen tot en met Peter de Groot brengen hun stem uit. De voorzitter: Dank u wel. Dan schors ik de vergadering voor een enkel moment zodat groep 2 naar binnen kan komen. De vergadering wordt enkele ogenblikken geschorst.