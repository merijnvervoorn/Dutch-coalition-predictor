14 Stemmingen moties Dienst Uitvoering Onderwijs Aan de orde zijn de stemmingen over moties ingediend bij het VAO Dienst Uitvoering Onderwijs te weten: - de motie-Westerveld over financieel tegemoetkomen van 573 gedupeerde Open Universiteit-studenten (25268 nr. 178); - de motie-Van der Molen/Futselaar over definitieve duidelijkheid over de uitkomsten van Beter Benutten (25268 nr. 179); - de motie-Van der Molen/Palland over aanspraak van oudstudenten op het STAP-budget (25268 nr. 180). (Zie vergadering van 11 december 2019.) De voorzitter: De motie-Westerveld (25268 nr. 178) is in die zin gewijzigd dat zij thans luidt: Motie De Kamer gehoord de beraadslaging constaterende dat vanaf het studiejaar 2008/2009 in totaal 573 studenten hun lerarenbeurs deels moeten terugbetalen vanwege het volgen van een opleiding onderwijskunde aan de Open Universiteit; constaterende dat deze studenten achteraf de lerarenbeurs (deels) moeten terugbetalen omdat Dienst Uitvoering Onderwijs (DUO) onzorgvuldig het verschil kenbaar heeft gemaakt tussen de zesjaarstermijn om een aanvraag voor de lerarenbeurs in te dienen en de driejaarstermijn waarin de studiekosten moeten hebben plaatsgevonden; constaterende dat de gemiddelde boete voor deze studenten is opgelopen tot €4.15644 per aanvrager; overwegende dat de deeltijdstudenten aan de Open Universiteit überhaupt moeilijk aan de driejaarstermijn studiekosten konden voldoen vanwege het modulesysteem van de universiteit; van mening dat het onwenselijk is om docenten te beboeten in plaats van te stimuleren om zich te professionaliseren; verzoekt de regering om de zaak van deze 573 gedupeerde studenten uitgebreid te onderzoeken en toe te werken naar een passende oplossing; verzoekt de regering tevens om in gesprek te treden met DUO om in het vervolg deze slordigheden te voorkomen en studenten beter voor te lichten en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 181 was nr. 178 (25268). Ik stel vast dat wij hier nu over kunnen stemmen. In stemming komt de gewijzigde motie-Westerveld (25268 nr. 181 was nr. 178). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van der Molen/Futselaar (25268 nr. 179). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de VVD de SGP het CDA de ChristenUnie de PVV FvD en Van Haga voor deze motie hebben gestemd en de leden van de fractie van D66 ertegen zodat zij is aangenomen. Mevrouw Ploumen? Mevrouw Ploumen (PvdA): Voorzitter u noemde ons op bij de motie op stuk nr. 179 maar daar zijn wij tegen. De voorzitter: Oké maar ik zag de handen echt de lucht in gaan. Maar dat kan gebeuren. Mevrouw Ploumen (PvdA): Voorzitter ik geloof u onmiddellijk. De voorzitter: Dank u wel. Dan zal deze opmerking in de Handelingen worden opgenomen. In stemming komt de motie-Van der Molen/Palland (25268 nr. 180). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen.