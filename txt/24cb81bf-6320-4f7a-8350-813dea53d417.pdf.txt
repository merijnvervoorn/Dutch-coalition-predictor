23 Stemmingen moties Internationaal maatschappelijk verantwoord ondernemen Aan de orde zijn de stemmingen over moties ingediend bij het VAO Internationaal maatschappelijk verantwoord ondernemen (imvo) te weten: - de motie-Jasper van Dijk/Voordewind over een evaluatie van de convenanten van de risicosectoren (26485 nr. 202); - de motie-Van Ojik over een plan van aanpak voor sectoroverstijgende risico's (26485 nr. 203); - de motie-Van Ojik over concrete doelstellingen voor imvo-convenanten (26485 nr. 204); - de motie-Voordewind over een onderzoek naar machtsconcentratie in de cacaoketen (26485 nr. 206); - de motie-Van Laar/Jan Vos over onderzoek naar mededingingsregels en ACM-afspraken die niet in lijn zijn met mvo-regels (26485 nr. 207). (Zie vergadering van 9 april 2015.) De voorzitter: Aangezien de motie-Van Ojik (26485 nr. 203) is ingetrokken maakt zij geen onderwerp van behandeling meer uit. De voorzitter: De motie-Jasper van Dijk/Voordewind (26485 nr. 202) is in die zin gewijzigd dat zij thans luidt: Motie De Kamer gehoord de beraadslaging overwegende dat Kamer en regering van bedrijven in risicosectoren verwachten dat zij convenanten afsluiten over internationaal maatschappelijk verantwoord ondernemen (imvo); constaterende dat de regering voornemens is om vóór de zomer van 2016 een evaluatiemoment in te stellen voor de convenanten van de dertien risicosectoren; verzoekt de regering deze evaluatie aan te grijpen voor aanvullende maatregelen binnen de risicosectoren waarin onvoldoende vordering is bij het afsluiten van convenanten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 208 was nr. 202 (26485). Ik stel vast dat wij hier nu over kunnen stemmen.In stemming komt de gewijzigde motie-Jasper van Dijk/Voordewind (26485 nr. 208 was nr. 202). De voorzitter: Ik constateer dat de aanwezige leden van de fracties van de ChristenUnie Klein de Groep Kuzu/Öztürk 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Ojik (26485 nr. 204). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Voordewind (26485 nr. 206). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. Mevrouw Mei Li Vos (PvdA): Voorzitter. Wij willen geacht worden voor de motie op stuk nr. 208 te hebben gestemd. De voorzitter: Daarvan wordt een aantekening gemaakt in de Handelingen maar de uitslag blijft ongewijzigd. Nadat ik de uitslag heb vastgesteld kan die niet meer worden gewijzigd. In stemming komt de motie-Van Laar/Jan Vos (26485 nr. 207). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.