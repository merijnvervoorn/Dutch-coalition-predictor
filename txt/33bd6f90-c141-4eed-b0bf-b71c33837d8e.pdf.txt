41 Stemming motie Duurzame toekomst voor vis en visser Aan de orde is de stemming over een aangehouden motie ingediend bij het debat over de initiatiefnota van het lid De Groot over een duurzame toekomst voor vis en visser te weten: - de gewijzigde motie-Geurts/Sienot over een privaat Noordzeetransitiefonds (34526 nr. 6). (Zie notaoverleg van 2 juli 2018.) De voorzitter: De gewijzigde motie-Geurts/Sienot (34526 nr. 6) is in die zin gewijzigd dat zij thans luidt: Motie De Kamer gehoord de beraadslaging overwegende dat er de komende decennia veel private investeringen plaatsvinden in wind op zee; overwegende dat energieopwekking goed zou kunnen samengaan met bescherming van natuur diversificatie van visserijactiviteiten en voedselproductie; overwegende dat voor succesvolle combinaties innovatie nodig is dat deze werkgelegenheid bieden indien er businesscases kunnen worden ontwikkeld en dat er transitie nodig is van de huidige vorm van visserij naar nieuwe vormen met een vloot die qua aard en omvang past bij de geplande en nog te plannen uitrol van wind op zee; overwegende dat bedrijven uit de visserijsector gebaat kunnen zijn bij diversificatie vlootaanpassing omschakeling of omscholing van personeel; verzoekt de regering met inachtneming van bovenstaande overwegingen een privaat Noordzeetransitiefonds vorm te geven en daarbij innovatieve vormen van financiering vanuit onder andere de nieuwe energiesector te betrekken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 21 was nr. 6 (34526). Ik stel vast dat wij hier nu over kunnen stemmen. In stemming komt de gewijzigde motie-Geurts/Sienot (34526 nr. 6).De voorzitter: Ik constateer dat de leden van de fracties van de PvdA DENK D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen.