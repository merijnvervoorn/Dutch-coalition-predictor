22 Stemming aangehouden motie Algemene Politieke Beschouwingen Aan de orde is de stemming over een aangehouden motie ingediend bij het debat over de Algemene Politieke Beschouwingen te weten: - de motie-Klein over ruimte voor pensioenfondsen om een eenmalige inhaalindexatie van pensioenen mogelijk te maken (34000 nr. 28). (Zie vergadering van 18 september 2014.) De voorzitter: De motie-Klein (34000 nr. 28) is in die zin gewijzigd dat zij thans luidt: Motie De Kamer gehoord de beraadslaging constaterende dat pensioenfondsdeelnemers zowel jong als oud de afgelopen jaren hard getroffen zijn door de financiÃ«le problemen bij de pensioenfondsen waardoor indexatie voor de prijsstijgingen bij veel pensioenfondsen achterwege is gebleven; overwegende dat pensioenfondsen met de huidige regels niet de mogelijkheid hebben om eenmalige pensioenuitkering als compensatie van achterwege gebleven indexaties uit te keren; verzoekt de regering pensioenfondsen de ruimte te geven om een eenmalige inhaalindexatie van pensioenen mogelijk te maken zonder daarbij concessies te doen aan de evenwichtigheid tussen generaties en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 50 was nr. 28 (34000). Ik stel vast dat wij hier nu over kunnen stemmen. In stemming komt de gewijzigde motie-Klein (34000 nr. 50 was nr. 28). De voorzitter: Ik constateer dat de aanwezige leden van de fracties van de PVV 50PLUS/Baay-Timmerman 50PLUS/Klein de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.