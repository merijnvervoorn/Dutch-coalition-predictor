23 Stemming motie Klimaatconferentie in Parijs Aan de orde is de stemming over een aangehouden motie ingediend bij het debat over de Nederlandse inzet voor de klimaatconferentie in Parijs te weten: - de motie-Dik-Faber/Klaver over een carve-outclausule voor investeringsarbitrage in het klimaatverdrag (31793 nr. 128). (Zie vergadering van 24 november 2015.) De voorzitter: De motie-Dik-Faber/Klaver (31793 nr. 128) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 156 was nr. 128 (31793). Ik stel vast dat wij hier nu over kunnen stemmen. Motie De Kamer gehoord de beraadslaging constaterende dat bijna 60% van de sinds 1994 via arbitragetribunalen tegen EU-lidstaten ingediende schadeclaims betrekking heeft op milieugevoelige sectoren; van mening dat het onwenselijk is dat ambitieuze klimaatafspraken leiden tot schadeclaims tegen staten vanwege investeringsarbitrage in onder meer CETA en TTIP; verzoekt de regering zich in te spannen voor een carveoutclausule indien er sprake is van investeringsarbitrage in bestaande en toekomstige handels- en investeringsverdragen zoals CETA en TTIP zodat de duurzame klimaatafspraken en maatregelen die uit het klimaatverdrag voortvloeien gevrijwaard blijven van schadeclaims via arbitragetribunalen en gaat over tot de orde van de dag. In stemming komt de gewijzigde motie-Dik-Faber/Klaver (31793 nr. 156 was nr. 128). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de Groep Kuzu/Öztürk Klein 50PLUS de SGP en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.Mevrouw Dik-Faber (ChristenUnie): Nu mijn gewijzigde motie is aangenomen wil ik graag een brief van het kabinet waarin het aangeeft hoe het mijn motie wil uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. De vergadering wordt enkele ogenblikken geschorst.