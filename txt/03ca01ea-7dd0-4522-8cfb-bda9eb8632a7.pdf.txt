18 Stemming motie Staat van de Europese Unie Aan de orde is de stemming over een aangehouden motie ingediend bij het debat over de Staat van de Europese Unie te weten: - de gewijzigde motie-Buitenweg over het telecombedrijf Huawei niet betrekken bij de aanleg van een mobiel 5Gnetwerk (35078 nr. 29 was nr. 13). (Zie vergadering van 7 februari 2019.) De voorzitter: De gewijzigde motie-Buitenweg (35078 nr. 29 was nr. 13) is in die zin nader gewijzigd dat zij thans luidt: Motie De Kamer gehoord de beraadslaging overwegende dat de Europese Commissie als ambitie heeft dat het 5G-netwerk in 2020 in alle lidstaten is ge√Øntroduceerd; overwegende dat via dit netwerk grote hoeveelheden data kunnen worden verstuurd en ontvangen en dat het van belang is dit netwerk optimaal te beschermen tegen hacken en misbruik; constaterende dat bedrijfsgeheimen van het Nederlandse bedrijf ASML door medewerkers van het Chinese XTAL zijn gestolen; overwegende dat Chinese bedrijven door recente Chinese wetgeving zoals de Cyberveiligheidswet wettelijk verplicht zijn cruciale versleutelingscodes af te geven aan de Chinese overheid; verzoekt de regering bij de aanleg van kritische digitale infrastructuur zoals 5G niet afhankelijk te worden van onveilige buitenlandse invloeden en op zoek te gaan naar een veilig alternatief en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 30 was nr. 29 (35078). Ik stel vast dat wij hier nu over kunnen stemmen. In stemming komt de nader gewijzigde motie-Buitenweg (35078 nr. 30 was nr. 29).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze nader gewijzigde motie hebben gestemd en de leden van de overige fracties ertegen zodat zij is verworpen. De heer Gijs van Dijk? De heer Gijs van Dijk (PvdA): Wij maakten een foutje bij het agendapunt arbeidsongeschiktheid bij de motie op stuk nr. 902 (29544). Daar worden wij geacht tegen te zijn. De voorzitter: Dan zal deze opmerking in de Handelingen worden opgenomen.