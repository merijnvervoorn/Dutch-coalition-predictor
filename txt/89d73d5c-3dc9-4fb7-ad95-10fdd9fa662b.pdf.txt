10 Stemmingen moties Besluit verlaagde omzetdrempels zorg Aan de orde zijn de stemmingen over moties ingediend bij het tweeminutendebat Besluit verlaagde omzetdrempels zorg te weten: - de motie-Hijink/Van den Berg over het per zorgsector monitoren van fusies van zorginstellingen (32620 nr. 278); - de motie-Tielen over het in kaart brengen van drempels voor samenwerking tussen zorgorganisaties (32620 nr. 279). (Zie vergadering van 9 november 2022.) De voorzitter: De motie-Hijink/Van den Berg (32620 nr. 278) is in die zin gewijzigd dat zij thans luidt: Motie De Kamer gehoord de beraadslaging constaterende dat de verlaagde omzetdrempels van het concentratietoezicht op zorginstellingen per 1 januari 2023 vervallen; overwegende dat het echter nog steeds van belang blijft om zicht te blijven houden op fusies van zorginstellingen; verzoekt de regering om per zorgsector de fusies te monitoren en hierbij in het bijzonder aandacht te besteden aan overnames door private equity; verzoekt de regering om de AMvB waarmee de omzetdrempels van het concentratietoezicht op zorginstellingen verlaagd werden achter de hand te houden en gaat over tot de orde van de dag. Zij krijgt nr. 280 was nr. 278 (32620). Ik stel vast dat wij hier nu over kunnen stemmen. In stemming komt de gewijzigde motie-Hijink/Van den Berg (32620 nr. 280 was nr. 278). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd zodat zij is aangenomen. In stemming komt de motie-Tielen (32620 nr. 279).De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd zodat zij is aangenomen.