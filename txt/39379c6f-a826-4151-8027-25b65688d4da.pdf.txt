9 Regeling van werkzaamheden De voorzitter: Ik zie de heer Omtzigt al voor zijn verzoek tijdens de regeling maar hij is nog niet aan de beurt. Ik benoem in de commissie voor de Werkwijze het lid Arib tot lid in plaats van het lid Van Miltenburg. Ik stel voor dinsdag aanstaande ook te stemmen over de brieven van het Presidium over een adviesaanvraag aan de Adviesraad Internationale Vraagstukken over de toekomst van "Schengen" (32317 nr. 382) en over de evaluatie van het experiment plenair terugblikdebat Europese Raad (34152 nr. 2). Voorts stel ik voor te stemmen over de aangehouden motieTanamal/Kerstens (30169 nr. 54) en de aangehouden motieKeijzer (30169 nr. 55). Ik stel voor de volgende wetsvoorstellen aan de agenda van de Kamer toe te voegen: - het wetsvoorstel Wijziging van de Zorgverzekeringswet en andere wetten in verband met de overgang van een aantal taken van het Zorginstituut Nederland naar het CAK (34203); - het wetsvoorstel Wijziging van Boek 7 van het Burgerlijk Wetboek en enkele andere wetten in verband met het stellen van nadere huurmaatregelen tot verdere bevordering van de doorstroming op de huurmarkt (Wet doorstroming huurmarkt 2015) (34373). Op verzoek van de aanvragers stel ik voor de volgende onderwerpen van de agenda van de Kamer af te voeren: - het VAO Decentralisatie en participatie; - het dertigledendebat over het rapport van de Galan Groep over het Openbaar Ministerie. Op verzoek van een aantal leden stel ik voor de volgende door hen ingediende moties opnieuw aan te houden: 32735133 en 34300-XVI-105. Aangezien voor een aantal stukken de termijnen zijn verstreken stel ik voor de volgende stukken voor kennisgeving aan te nemen: 28694-115 en 28694-131. Ook stel ik voor de volgende stukken van de stand van werkzaamheden af te voeren: 2015Z23690; 31953-53; 31574-38; 29383-223; 33531-3; 335312; 31755-45; 34000-A-7; 30015-49; 31089-112; 31936-200; 31209-175; 31710-34; 22112-1786; 22112-2009; 28089-30; 32645-63; 33136-8; 33136-6; 21501-33-494; 21501-33-499; 21501-33-471; 21501-33-496; 21501-33-493; 21501-33-519; 21501-33-498; 29984-641; 29984-528; 30196-253; 33601-9; 29652-4; 23645-610; 31305-211; 33135-56; 33750-XII-72; 33750-XII-77; 33118-8; 33118-16; 33118-6; 31409-93; 32127201; 32127-199; 32127-197; 30872-200; 30872-202; 30872201; 33043-45; 33043-47; 32852-28; 21501-08-509.Ik stel voor toe te voegen aan de agenda: - het VAO Regeldruk bij nieuwe toetreders naar aanleiding van een algemeen overleg gehouden op 16 december 2015 met als eerste spreker het lid Aukje de Vries van de VVD. Overeenkomstig de voorstellen van de voorzitter wordt besloten. De voorzitter: En nu mag u het woord voeren mijnheer Omtzigt. De heer Omtzigt (CDA): Voorzitter. Ik heb twee rappels. Op 16 december jongstleden als ik het uit mijn hoofd goed zeg hebben wij aan de minister van Financiën schriftelijke vragen gesteld over het ANFA-programma. De termijn voor beantwoording van die vragen is inmiddels verstreken. Wij ontvangen de antwoorden op onze vragen graag voor dinsdag aanstaande. Wij weten dat ook de heer Harbers van de VVD-fractie twee dagen later over een identiek onderwerp bijna identieke vragen heeft gesteld. Ik weet dat ook de heer Harbers graag die antwoorden zou willen hebben. Wellicht kunnen die in één brief aan de Kamer medegedeeld worden. Het tweede rappel betreft de vragen die ik samen met de heer Ronnes gesteld heb aan de ministers van Financiën en van Veiligheid en Justitie de staatssecretaris van Financiën en de minister van Defensie over de rapporten van de Auditdienst Rijk. Heel simpel komen die vragen neer op het verzoek om vijf rapporten die uitgevoerd zijn naar de Kamer te sturen. Het toeval wil dat er gisteren net toen het debat met de minister van Veiligheid en Justitie begonnen was een uitstelbrief kwam waarin werd medegedeeld dat men nadat de termijn van drie weken verlopen is eerst nog zes weken over die stukken gaat vergaderen voordat wordt besloten of de Kamer die rapporten krijgt. Dat verhoudt zich heel slecht tot de opmerking van de minister van Financiën naar aanleiding van het Fyra-debat dat de Kamer voortaan alles krijgt wat zij wenst. Het verhoudt zich ook niet tot de belofte die de minister van Veiligheid en Justitie gisteren in de vorm van een verbetervoorstel deed. Ik vond het niet fraai — ik druk mij nu voorzichtig uit — dat de minister die brief tijdens het debat naar de Kamer stuurde. Ik wil dat de antwoorden en de rapporten gewoon voor woensdag aanstaande — dan kan men nog even met elkaar praten — naar de Kamer gestuurd worden. De voorzitter: Wij zullen het stenogram van dit gedeelte van de vergadering doorgeleiden naar het kabinet. De vergadering wordt van 14.12 uur tot 14.18 uur geschorst.