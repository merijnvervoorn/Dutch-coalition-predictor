8 Stemmingen moties Begroting VWS 2024 onderdeel Sport en Bewegen Stemmingen moties Begroting VWS 2024 onderdeel Sport en Bewegen Aan de orde zijn de stemmingen over moties ingediend bij het debat over het onderdeel Sport en Bewegen van de begroting van Volksgezondheid Welzijn en Sport voor 2024 te weten: - de motie-Mohandis c.s. over komen tot een meerjarige strategie voor sportverenigingen (36410-XVI nr. 115); - de motie-Mohandis/Van Nispen over met een plan komen om zwembaden in publieke handen te houden (36410-XVI nr. 116); - de motie-Mohandis/Van Nispen over onderzoek doen naar een zwembadfonds van Rijk en gemeenten voor publieke zwembaden (36410-XVI nr. 117); - de motie-Mohandis over alle gemeenten zwemlessen laten aanbieden aan kinderen uit huishoudens met een lager inkomen (36410-XVI nr. 118); - de motie-Paulusma over in Europees verband regels voor transfers met Rusland opstellen voor alle voetbalclubs (36410-XVI nr. 119); - de motie-Paulusma over geen kabinetsafvaardiging sturen naar het WK 2034 indien Saudi-Arabië geen significante verbetering vertoont (36410-XVI nr. 120); - de motie-Olger van Dijk c.s. over onderzoek naar een revolverend fonds voor verduurzaming en toegankelijkheid van sportaccommodaties (36410-XVI nr. 121); - de motie-Inge van Dijk/Mohandis over onderzoeken welke elementen speeltuinen moeten bevatten om kinderen uit te dagen om te gaan buitenspelen (36410-XVI nr. 122); - de motie-Inge van Dijk/Van Nispen over het uitwerken van voorstellen aangaande het aankomende tekort aan sportaccommodaties (36410-XVI nr. 123); - de motie-Inge van Dijk c.s. over op korte termijn perspectief bieden aan wielerkoersen zodat deze doorgang kunnen blijven vinden (36410-XVI nr. 124); - de motie-Van Nispen/Mohandis over sportaccommodaties blijven ondersteunen om te voorkomen dat ze in problemen komen of zelfs moeten sluiten vanwege hoge energiekosten (36410-XVI nr. 125); - de motie-Van Nispen/Mohandis over onderzoeken op welke manieren zorgverzekeraars nu kunnen investeren in sport en bewegen (36410-XVI nr. 126); - de motie-Van Nispen/Mohandis over in overleg met het onderwijs scenario's opstellen om schoolzwemmen op termijn weer in te voeren (36410-XVI nr. 127); - de motie-Van Nispen/Paulusma over het structureel waarborgen van de gedragsinterventie van KNVB en Bureau Halt bij jongeren die zich misdragen op het veld (36410-XVI nr. 129). (Zie wetgevingsoverleg van 12 februari 2024.) De voorzitter: De motie-Mohandis c.s. (36410-XVI nr. 115) is in die zin gewijzigd dat zij thans luidt:Motie De Kamer gehoord de beraadslaging constaterende dat een groot deel van de sportverenigingen zich zorgen maakt over of zij in de toekomst nog wel overeind kunnen blijven; constaterende dat steeds meer sportverenigingen voor grote uitdagingen staan omtrent verduurzaming betaalbaarheid en toenemende lasten door bureaucratie; overwegende dat onder andere RVVB en BAV NOC*NSF en Motivaction eerder de oproep hebben gedaan om sportverenigingen gerichter te ondersteunen; overwegende dat de Kamer meerdere moties heeft aangenomen over onder andere landelijke regie en sturing op het verduurzamen van sportclubs het verruimen van sport en cultuurfondsen het schrappen van onnodige bureaucratie en het verruimen van de BOSA-regeling; overwegende dat de noodhulp voor sportverenigingen eenmalig was en deze in 2024 niet meer geldt; verzoekt de regering om in samenspraak met vertegenwoordigers van de sportverenigingen zoals de RVVB en BAV te komen tot een samenhangende uitvoering van de gedane toezeggingen en aangenomen moties en een meerjarige strategie voor sportverenigingen; verzoekt de regering tevens in dit traject naar een meerjarige strategie voor sportverenigingen rekening te houden met en aandacht te hebben voor de meest genoemde noodkreten vanuit sportverengingen zoals: - landelijke regie en sturing op het verduurzamen van sportaccommodaties waar nodig; - de financiële gezondheid van sportverenigingen op lange termijn; - het ontlasten van de vrijwilligers en bestuurders met onnodige regelgeving en aanvragen; - gemeenten wijzen op de wettelijke mogelijkheid om het lage ozb-tarief voor verenigingen te hanteren; - sport- en cultuurfondsen ook aan laten sluiten op de leeftijden 18 tot 21 jaar en gaat over tot de orde van de dag. Zij krijgt nr. 134 was nr. 115 (36410-XVI). De motie-Van Nispen/Mohandis (36410-XVI nr. 127) is in die zin gewijzigd dat zij thans luidt: Motie De Kamer gehoord de beraadslagingconstaterende dat kinderen uit gezinnen met een laag inkomen twaalf keer zo vaak geen zwemdiploma hebben als kinderen uit gezinnen met een hoog inkomen; overwegende dat uit het SEO-onderzoek blijkt dat de zwemveiligheid door het herinvoeren van schoolzwemmen zou toenemen terwijl de klassenverschillen op het gebied van zwemvaardigheid zouden afnemen; overwegende dat uit dit onderzoek ook blijkt dat de kosten voor de overheid op z'n minst grotendeels worden gecompenseerd door besparingen voor ouders en dat er dus geen sprake zou zijn van hoge extra kosten maar vooral van een verschuiving; verzoekt de regering om in overleg met het onderwijs realistische scenario's op te stellen om schoolzwemmen op termijn weer in te voeren en deze voor de begrotingsbehandeling aan de Kamer te sturen en gaat over tot de orde van de dag. Zij krijgt nr. 135 was nr. 127 (36410-XVI). Ik stel vast dat wij hier nu over kunnen stemmen. In stemming komt de gewijzigde motie-Mohandis c.s. (36410-XVI nr. 134 was nr. 115). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie het CDA en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. De heer Mohandis staat al klaar. De heer Mohandis (GroenLinks-PvdA): Voorzitter. Deze motie was ontraden door de minister. Wij denken dat het goed zou zijn als ze aan de slag gaat met deze motie. Dank u wel. En dank voor de steun. De voorzitter: Wat betekent dit precies? Wilt u ook een brief of zo meneer Mohandis? De heer Mohandis (GroenLinks-PvdA): Als ze ermee aan de slag gaat hoef ik geen brief. Nee zonder gekkigheid: uiteraard krijg ik graag een brief. De voorzitter: Dan zal ik dit gedeelte van het stenogram doorgeleiden. In stemming komt de motie-Mohandis/Van Nispen (36410XVI nr. 116). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt de ChristenUnie het CDA JA21 FVD en de PVV voor deze motie hebbengestemd en de leden van de overige fracties ertegen zodat zij is aangenomen. Meneer Mohandis u heeft geoefend? De heer Mohandis (GroenLinks-PvdA): Het diploma is binnen. Nu mijn veterstrikdiploma nog. Zonder gekkigheid: deze motie om zwembaden in publieke handen te houden is strikt ontraden maar het is wel een belangrijke motie. Dus ook in dit geval krijg ik graag een brief van het kabinet over hoe het hier uitvoering aan gaat geven. De voorzitter: Heel goed. Ik zal dit deel van het stenogram doorgeleiden naar het kabinet. In stemming komt de motie-Mohandis/Van Nispen (36410XVI nr. 117). De voorzitter: Ik constateer dat deze motie met algemene stemmen is aangenomen. In stemming komt de motie-Mohandis (36410-XVI nr. 118). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Paulusma (36410-XVI nr. 119). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie en het CDA voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Paulusma (36410-XVI nr. 120). De voorzitter: Ik constateer dat de leden van de fracties van de SP GroenLinks-PvdA de PvdD D66 de ChristenUnie JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Olger van Dijk c.s. (36410-XVI nr. 121). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Inge van Dijk/Mohandis (36410XVI nr. 122). De voorzitter:Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de SGP het CDA JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Inge van Dijk/Van Nispen (36410-XVI nr. 123). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD de ChristenUnie de SGP het CDA JA21 en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Inge van Dijk c.s. (36410-XVI nr. 124). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Nispen/Mohandis (36410XVI nr. 125). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen/Mohandis (36410XVI nr. 126). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie het CDA JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Nispen/Mohandis (36410-XVI nr. 135 was nr. 127). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP BBB JA21 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Nispen/Paulusma (36410XVI nr. 129). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 JA21 en FVD voor deze motie hebben gestemd en de leden van de overige fracties ertegen zodat zij is verworpen.