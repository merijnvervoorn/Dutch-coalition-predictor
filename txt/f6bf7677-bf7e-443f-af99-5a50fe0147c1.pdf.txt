5 Stemming motie Meest recente situatie in Afghanistan Aan de orde is de stemming over een motie ingediend bij het tweeminutendebat Meest recente situatie in Afghanistan (CD d.d. 17/08) te weten: - de motie-Belhaj c.s. over aanpassing van het beschermingsbeleid voor personeel dat voor de Nederlandse missie heeft gewerkt en over snelle evacuatie dan wel aanmerking als risicogroep bij de asielaanvraag (27925 nr. 788). (Zie vergadering van heden.) De voorzitter: Aan de orde zijn de stemmingen over de motie die is ingediend bij het tweeminutendebat over de meest recente situatie in Afghanistan. Ik geef gelegenheid tot het afleggen van een stemverklaring vooraf. De heer Van Wijngaarden van de VVD. De heer Van Wijngaarden (VVD): Dank u wel voorzitter. We hebben zojuist een heel emotioneel debat gehad voor iedereen. Ik denk dat de hele Kamer verenigd is in de ambitie om te helpen en te evacueren wie nu in nood zit in Afghanistan wie een belangrijke link heeft met Nederland of voor Nederland werk heeft verricht. Maar de vraag is alleen naar de afbakening zoals net in de gedachtewisseling met het kabinet goed duidelijk is geworden. Omdat de motie waar we nu over stemmen onvoldoende afbakening kent en onvoldoende duidelijk is kan mijn fractie niet anders dan tegen deze motie stemmen. Dat laat onverlet dat we het idee achter de motie volledig begrijpen. Helaas is die afbakening onvoldoende duidelijk en dat stelt ons niet goed in staat om de juiste mensen hiernaartoe te halen. De voorzitter: Dank u wel meneer Van Wijngaarden. In stemming komt de motie-Belhaj c.s. (27925 nr. 788). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD D66 de ChristenUnie de SGP het CDA en BBB voor deze motie hebben gestemd en de leden van de fracties van DENK de VVD de PVV FVD en Groep Van Haga ertegen zodat zij is aangenomen. Dan hebben wij volgens mij net afgesproken dat er gevraagd gaat worden hoe de motie wordt uitgevoerd. Gaat uw gang mevrouw Belhaj.Mevrouw Belhaj (D66): Voorzitter sorry maar ik was zo blij dat de motie was aangenomen omdat ik mij realiseerde voor hoeveel mensen dit heel belangrijk gaat zijn. Ik verzoek inderdaad het kabinet om een briefje te sturen met eigenlijk twee zinnen: beste Kamer bedankt voor de motie en we gaan deze uitvoeren. De voorzitter: Ik zal dit onderdeel van de vergadering doorgeleiden naar het kabinet. De vraag is hoe de motie wordt uitgevoerd. De heer Kuzu van DENK. De heer Kuzu (DENK): Voor de Handelingen wil ik meegeven dat de fractie van DENK geacht wordt voor te hebben gestemd uiteraard. De voorzitter: Excuus aan de fractie van DENK. We zullen dit meenemen in de Handelingen. Dan schors ik de vergadering voor een enkel moment en dan gaan we over tot het debat over de ontwikkelingen met betrekking tot corona. De vergadering wordt enkele ogenblikken geschorst.