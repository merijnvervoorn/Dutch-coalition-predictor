11 Stemmingen overige moties Bericht dat het kabinet informatie over de toeslagenaffaire voor de Tweede Kamer achterhield (ronde 2) Aan de orde zijn de stemmingen over moties ingediend bij het debat over het bericht dat het kabinet informatie over de toeslagenaffaire voor de Tweede Kamer achterhield te weten: - de motie-Azarkan c.s. over opzeggen van het vertrouwen in het voltallige kabinet (28362 nr. 37); - de motie-Azarkan over afkeuren van de werkwijze van het kabinet (28362 nr. 38); - de motie-Azarkan over afkeuren van de uitspraken over sensibiliseren van Kamerlid Omtzigt door de minister van Financiën en de minister van VWS (28362 nr. 39); - de motie-Ouwehand over onderschrijven van alle bevindingen van de parlementaire ondervragingscommissie Kinderopvangtoeslag (28362 nr. 43); - de motie-Van der Plas over de kabinetsappreciatie van moties (28362 nr. 51). (Zie vergadering van heden.) De voorzitter: Aan de orde zijn de stemmingen over moties ingediend bij het debat over het bericht dat het kabinet informatie over de toeslagenaffaire voor de Tweede Kamer achterhield. De leden van de tweede groep Van Haga tot en met Edgar Mulder brengen hun stem uit. De voorzitter: Meneer De Neef ga uw gang. De heer De Neef (VVD): Voorzitter ik ben in de eerste twee rondes niet genoemd. Ik heb wel ingetekend vandaag. De voorzitter: Dat ga ik even checken één moment. Het lek is boven: u zit in groep 3. Er is dus niks aan de hand. Groep 1 is groter geworden want er zijn twee mensen bij gekomen met een b. Dit voor de mensen die hier echt in geïnteresseerd zijn. De vergadering wordt enkele ogenblikken geschorst.