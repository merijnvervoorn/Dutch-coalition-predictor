5 Regeling van werkzaamheden (stemmingen) De voorzitter: Ik stel voor zo dadelijk ook te stemmen over: - de aangehouden motie-Markuszower/Helder (35925-VI nr. 41); - de aangehouden motie-Michon-Derksen/Van der Plas (35925-VI nr. 56); - de aangehouden motie-Jasper van Dijk/Van Nispen (35925-VI nr. 64); - de aangehouden motie-Jasper van Dijk (35925-VI nr. 66); - de ingediende moties bij het notaoverleg over de initiatiefnota van het lid Belhaj over autonome wapensystemen. Daartoe wordt besloten. De voorzitter: Dan geef ik als eerste het woord aan de heer Grinwis van de ChristenUnie en dan de heer Van der Lee van GroenLinks. De heer Grinwis (ChristenUnie): Voorzitter dank u wel. Ik verzoek graag mede namens de collega's van VVD CDA en D66 om de stemmingen onder punt 3 en 4 de Wet delegatiebepalingen hersteloperatie toeslagen en de daarbij ingediende moties tot nader order uit te stellen in ieder geval tot eind januari met uitzondering van de motie-Omtzigt c.s. (35957 nr. 10). Daarover moet dan wel gestemd worden is het voorstel maar over de rest niet. De voorzitter: Ik kijk even naar de collega's om te zien of dat akkoord is. Prima. Dan kijk ik even naar de heer Omtzigt want we gaan wel stemmen over zijn motie. De heer Omtzigt (Lid Omtzigt): Voorzitter dank. Ik snap het voorstel helemaal. Prima. Ik heb even een procedureel voorstel over uw eerdere opmerking dat er ook wordt gestemd over de WGO's van maandag. Ik snap dat. Deze keer zijn het twee moties maar ik zou het op prijs stellen als we een beetje kunnen handhaven dat de dingen die op maandag ingediend worden in principe niet altijd op dinsdag in stemming komen want vorige week ben ik daar best wel mee in de problemen gekomen. Als iets pas 's avonds om 23.00 uur ingediend wordt dan wordt het gewoon vliegen om te begrijpen wat er ingediend is. De voorzitter: Ik snap het. Dat is ook het uitgangspunt maar de commissie heeft daartoe besloten.Dan geef ik het woord aan de heer Van der Lee van GroenLinks. De heer Van der Lee (GroenLinks): Dank voorzitter. Ik zou willen voorstellen om ook de stemmingen onder punt 4a uit te stellen want dat is een vergelijkbare wet over delegatiebepalingen. Laten we in het nieuwe jaar over beide wetsvoorstellen een keer apart gaan stemmen. De voorzitter: Ik kijk even naar de collega's. Dan gaan we daar ook niet over stemmen. Ik dank u wel. We beginnen met de stemming onder 4.