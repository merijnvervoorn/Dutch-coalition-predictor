24 Stemming motie Vergunningverlening toezicht en handhaving (VTH-stelsel) Aan de orde is de stemming over een aangehouden motie ingediend bij het tweeminutendebat Vergunningverlening toezicht en handhaving (VTH-stelsel) te weten: - de motie-Bouchallikh over de Nederlandse regels aanpassen zodat de Europese norm van 500 milligram stikstofdioxide per kubieke meter ook aan Tata Steel kan worden opgelegd (22343 nr. 354). (Zie vergadering van 6 april 2023.) In stemming komt de motie-Bouchallikh (22343 nr. 354). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA JA21 en de PVV voor deze motie hebben gestemd en de leden van de fracties van BBB FVD Groep Van Haga en Lid Ephraim ertegen zodat zij is aangenomen. Daarmee zijn we aan het einde gekomen van deze stemmingen. Blijft u nog even zitten want we hebben nu het afscheid van een collega. Mevrouw Van der Plas. Mevrouw Van der Plas (BBB): Dank u wel voorzitter. Zo-even stond ik op en ging ik vervolgens weer zitten omdat ik twijfelde of een motie van mij was ontraden. Dat was inderdaad zo. Het betreft de motie op stuk nr. 1572 de motie-Van der Plas over het verbod op bodemberoerende visserij in de Voordelta uitstellen onder punt 6 van de stemminglijst de stemmingen over de moties ingediend bij het tweeminutendebat Landbouw- en Visserijraad. Deze motie is ontraden maar wel aangenomen. Ik zou dan ook graag een brief van de minister willen hebben over hoe die motie uitgevoerd gaat worden. Het zou per 5 oktober ingaan. Dus hierbij het verzoek om in ieder geval voor 5 oktober althans zo snel mogelijk voor 5 oktober de brief aan ons te doen toekomen. De voorzitter: Dank u wel. We gaan dit doorgeleiden richting het kabinet. Ik schors de vergadering voor een enkel moment en dan gaan we over tot â€¦ O mevrouw Bouchallikh nog even. Mevrouw Bouchallikh (GroenLinks): Voorzitter ik was zo blij dat ik vergat om te reageren maar ik zou heel graag een brief van het kabinet willen over hoe het de motie op stuk nr. 354 gaat uitvoeren. De voorzitter: Dank u wel. We zullen dit ook doorgeleiden richting het kabinet.Dan schors ik nu voor een enkel moment en dan gaan we daarna over tot het afscheid van collega Vestering. De vergadering wordt enkele ogenblikken geschorst.