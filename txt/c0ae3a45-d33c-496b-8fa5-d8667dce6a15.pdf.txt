11 Stemmingen moties Wijziging van de Tabaks- en rookwarenwet ter regeling van elektronische verhittingsapparaten voor tabaksproducten en in verband met de invoering van eisen aan het uiterlijk van sigaretten Aan de orde zijn de stemmingen over moties ingediend bij de behandeling van het wetsvoorstel Wijziging van de Tabaks- en rookwarenwet ter regeling van elektronische verhittingsapparaten voor tabaksproducten en in verband met de invoering van eisen aan het uiterlijk van sigaretten te weten: - de motie-Gündogan c.s. over in het Belastingplan 2022 de accijnzen op tabak verhogen met €1 per pakje sigaretten (35665 nr. 8); - de motie-Kuik c.s. over nicotinezakjes zonder tabak onder de Tabaks-en rookwarenwet brengen (35665 nr. 9); - de motie-Maeijer over het heroverwegen van het smaakverbod (35665 nr. 10). (Zie wetgevingsoverleg van 28 juni 2021.) In stemming komt de motie-Gündogan c.s. (35665 nr. 8). De voorzitter: Ik constateer dat de leden van de fracties van GroenLinks BIJ1 Volt PvdD Fractie Den Haan D66 ChristenUnie SGP CDA en de PvdA voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Ik doe de stemming nog één keer over voor de zekerheid. In stemming komt de motie-Gündogan c.s. (35665 nr. 8). De voorzitter: Ik constateer dat de leden van de fracties van GroenLinks BIJ1 Volt de PvdA de PvdD Fractie Den Haan D66 de ChristenUnie de SGP en het CDA voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. We gaan dus op een nader moment hoofdelijk stemmen over deze motie. In stemming komt de motie-Kuik c.s. (35665 nr. 9). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de VVD de SGP het CDA de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Maeijer (35665 nr. 10).De voorzitter: Ik constateer dat de leden van de fracties van BIJ1 DENK JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.