26 Stemming motie Mijnbouw/Groningen Aan de orde is de stemming over een aangehouden motie ingediend bij het tweeminutendebat Mijnbouw/Groningen te weten: - de motie-Kröger/Nijboer over extra randvoorwaarden voor borging van een goed lokaal milieu bij het besluit over de nieuwe eigenaren van de kleinere olie- en gasvelden (33529 nr. 1130). (Zie vergadering van 22 maart 2023.) De voorzitter: De motie-Kröger/Nijboer (33529 nr. 1130) is in die zin gewijzigd dat zij thans luidt: Motie De Kamer gehoord de beraadslaging constaterende dat de kleinere olie- en gasvelden van de NAM verkocht zullen worden; overwegende dat het besluit over aan wie de velden worden verkocht niet alleen een zaak is van de aandeelhouders van NAM maar in het algemeen belang; verzoekt de regering erop toe te zien dat bij de overdracht van vergunningen van NAM aan een opvolger de verkoop alleen wordt toegestaan als SodM en EBN betrokken zijn bij het toetsen van de nieuwe eigenaar en de regering er via de verantwoordelijkheidszin op toeziet dat de nieuwe partij een valide partij is en gaat over tot de orde van de dag. Zij krijgt nr. 1144 was nr. 1130 (33529). Ik stel vast dat wij hier nu over kunnen stemmen. In stemming komt de gewijzigde motie-Kröger/Nijboer (33529 nr. 1144 was nr. 1130). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA D66 Lid Omtzigt de ChristenUnie de VVD de SGP het CDA BBB de PVV en FVD voor deze gewijzigde motie hebben gestemd en de leden van de fracties van de PvdD JA21 en Groep Van Haga ertegen zodat zij is aangenomen. De heer Ephraim wordt toegefluisterd door mevrouw Van der Plas. Dat is collegiaal! U moet even het pedaal indrukken.De heer Ephraim (Groep Van Haga): Ik wens geacht te worden toch tegen de motie van hiervoor gestemd te hebben. De voorzitter: U bedoelt de vorige motie de motie op stuk nr. 1130? Tegen? Met dank aan mevrouw Van der Plas. We hebben u genoteerd als zijnde tegen maar dat maakt helemaal niet uit want nu weet heel Nederland dat u tegen deze motie bent.