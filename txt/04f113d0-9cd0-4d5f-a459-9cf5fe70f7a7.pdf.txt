23 Stemmingen moties Wet verhoging minimumloon 2024 Stemmingen moties Wet verhoging minimumloon 2024 Aan de orde zijn de stemmingen over moties ingediend bij de behandeling van het wetsvoorstel Wijziging van de Wet minimumloon en minimumvakantiebijslag in verband met een bijzondere verhoging van het wettelijk minimumloon met 12 procentpunt met ingang van 1 juli 2024 (Wet verhoging minimumloon 2024) te weten: - de motie-Patijn over uitspreken dat de fout in de koopkrachtberekeningen van Prinsjesdag volledig gecompenseerd moet worden (36488 nr. 12); - de motie-Flach over een invoeringstoets waarin wordt ingegaan op de effectiviteit en de gevolgen voor werknemers en mkb-werkgevers (36488 nr. 8); - de motie-Ceder c.s. over werkgeverslasten niet meer als stoplap gebruiken om gaten in de begroting te dichten (36488 nr. 10); - de motie-Patijn over volledige compensatie van de fout van 13% in de berekening van de koopkracht van alleenstaanden op het sociaal minimum (36488 nr. 11); - de motie-Aartsen over de effecten van de verzwaring van werkgeverslasten altijd berekenen en meewegen in de besluitvorming (36488 nr. 13); - de motie-Van Kent over uitspreken dat de regering de koppeling tussen het minimumloon en de AOW nooit moet verbreken (36488 nr. 14). (Zie vergadering van 14 maart 2024.) De voorzitter: In het debat is besloten om eerst te stemmen over de motie op stuk nr. 12 alvorens te stemmen over de overige moties. In stemming komt de motie-Patijn (36488 nr. 12). De voorzitter: Ik constateer dat de leden van de fracties van de SP GroenLinks-PvdA DENK en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Flach (36488 nr. 8). De voorzitter: Ik constateer dat de leden van de fracties van de SP DENK Volt D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. De heer Ceder. De heer Ceder (ChristenUnie):We waren net als fractie in de war. Dat komt niet zo vaak voor maar net wel. We hebben net voor de motie op stuk nr. 12 gestemd omdat we dachten dat we eerst over de motie op stuk nr. 8 gingen stemmen. We worden geacht tegen te hebben gestemd. De voorzitter: Ik zal uw opmerking in de Handelingen opnemen. In stemming komt de motie-Ceder c.s. (36488 nr. 10). De voorzitter: Ik constateer dat de leden van de fracties van DENK de ChristenUnie de SGP JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Patijn (36488 nr. 11). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en de PVV voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Ik doe het een keer overnieuw. In stemming komt de motie-Patijn (36488 nr. 11). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en de PVV voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Die moeten we hoofdelijk doen. Mevrouw Patijn. Mevrouw Patijn (GroenLinks-PvdA): Misschien is het een goed idee als ik deze aanhoud. De voorzitter: Ook u bent een schat. Op verzoek van mevrouw Patijn stel ik voor haar motie (36488 nr. 11) aan te houden. Daartoe wordt besloten. In stemming komt de motie-Aartsen (36488 nr. 13). De voorzitter: Ik constateer dat de leden van de fracties van de SP Volt D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Kent (36488 nr. 14).De voorzitter: Ik constateer dat de leden van de fracties van de SP GroenLinks-PvdA de PvdD DENK JA21 en de PVV voor deze motie hebben gestemd en de leden van de overige fracties ertegen zodat zij is verworpen. De heer Dassen. De heer Dassen (Volt): Bij de motie op stuk nr. 12 hadden wij zojuist voor moeten stemmen. De voorzitter: Uw opmerking zal in de Handelingen worden opgenomen.