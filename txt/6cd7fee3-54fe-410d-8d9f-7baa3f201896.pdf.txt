61 Stemmingen Tijdelijke wet Tweede Kamerverkiezing covid-19 Aan de orde zijn de stemmingen in verband met het wetsvoorstel Wijziging van de Tijdelijke wet verkiezingen covid19 ten behoeve van de verkiezing van de leden van de Tweede Kamer in 2021 (Tijdelijke wet Tweede Kamerverkiezing covid-19) (35654). (Zie vergadering van heden.) In stemming komt het amendement-Van Kooten-Arissen (stuk nr. 11 I) tot het het invoegen van een onderdeel Ca. De voorzitter: Ik constateer dat de leden van de fracties van de PvdA Krol de PvdD Van Kooten-Arissen DENK en FvD voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 11 voorkomende amendement als verworpen kan worden beschouwd. In stemming komt het nader gewijzigde amendement-Van Otterloo (stuk nr. 19). De voorzitter: Ik constateer dat de leden van de fracties van Krol 50PLUS en DENK voor dit nader gewijzigde amendement hebben gestemd en de leden van de overige fracties ertegen zodat het is verworpen. In stemming komt het amendement-Van Raak (stuk nr. 8) tot het invoegen van een onderdeel FFa. De voorzitter: Ik constateer dat de leden van de fracties van de SP Krol de PvdD 50PLUS DENK en FvD voor dit amendement hebben gestemd en de leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en de PVV voor dit wetsvoorstel hebben gestemd en de leden van de fractie van FvD ertegen zodat het is aangenomen.