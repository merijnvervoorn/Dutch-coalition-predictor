22 Stemmingen moties Jaarverslag en slotwet van het ministerie van Justitie en Veiligheid voor het jaar 2020 Aan de orde zijn de stemmingen over aangehouden moties ingediend bij het debat over Jaarverslag en slotwet van het ministerie van Justitie en Veiligheid voor het jaar 2020 te weten: - de motie-Van Nispen over aspiranten slechts meerekenen voor de realistische operationele inzetbaarheid (35830-VI nr. 10); - de motie-Van Nispen/Palland over een serieus voorstel voor compensatie van sfb'ers (35830-VI nr. 11). (Zie wetgevingsoverleg van 21 juni 2021.) De voorzitter: De motie-Van Nispen/Palland (35830-VI nr. 11) is in die zin gewijzigd dat zij thans luidt: Motie De Kamer gehoord de beraadslaging overwegende dat voormalige medewerkers uit het gevangeniswezen in een substantieel bezwarende functie (de sbf'ers) ernstige pensioenschade hebben geleden onder andere door nalatigheid van de Dienst JustitiÃ«le Inrichtingen; constaterende dat na acties petities Kamervragen en debatten unaniem de motie-Omtzigt is aangenomen (31066 nr. 668) die de regering verzoekt een ultieme poging te doen om tot een oplossing te komen in het sbf-dossier en de Kamer hierover te informeren; constaterende dat naar aanleiding van deze motie onderzoek is gedaan door twee hoogleraren die onder andere concluderen dat DJI tot twee keer toe niet heeft voldaan aan zijn informatieplicht dat sbf'ers die moesten stoppen met werken in 2010 2011 en 2012 hierdoor schade hebben geleden die gecompenseerd zou moeten worden en dat de vrees voor eventuele precedentwerking niet gegrond is; verzoekt de regering met een serieus voorstel te komen voor compensatie van de pensioenschade van deze beperkte groep sbf'ers dat recht doet aan de ernst van de problematiek en gaat over tot de orde van de dag. Zij krijgt nr. 12 was nr. 11 (35830-VI). Ik stel vast dat wij hier nu over kunnen stemmen. In stemming komt de motie-Van Nispen (35830-VI nr. 10).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de SGP JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Nispen/Palland (35830-VI nr. 12 was nr. 11). De voorzitter: Ik constateer dat deze gewijzigde motie met algemene stemmen is aangenomen.