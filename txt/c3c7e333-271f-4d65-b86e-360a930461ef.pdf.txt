25 Stemming motie Kansspelen Aan de orde is de stemming over een aangehouden motie ingediend bij het VAO Kansspelen te weten: - de motie-Van Toorenburg c.s. over een vetorecht voor NOC*NSF en sportbonden voor wat betreft het kansspelaanbod (24557 nr. 159). (Zie vergadering van 11 december 2019.) De voorzitter: De motie-Van Toorenburg c.s. (24557 nr. 159) is in die zin gewijzigd dat zij thans luidt: Motie De Kamer gehoord de beraadslaging overwegende dat spelregels om betrouwbare weddenschappen te garanderen van groot belang zijn; overwegende dat het zeer onwenselijk is dat er kansspelaanbod komt op in Nederland georganiseerde sportwedstrijden door in Nederland vergunde kansspelaanbieders terwijl organisatoren van deze sportwedstrijden daar niet achter staan; verzoekt de regering NOC*NSF en sportbonden een zwaarwegend adviesrecht te geven voor wat betreft het kansspelaanbod op wedstrijden en competities in Nederland die door sportbonden wordt georganiseerd waar de KSA enkel uitvoerig gemotiveerd aan voorbij kan gaan en gaat over tot de orde van de dag. Zij krijgt nr. 166 was nr. 159 (24557). Ik stel vast dat wij hier nu over kunnen stemmen. In stemming komt de gewijzigde motie-Van Toorenburg c.s. (24557 nr. 166 was nr. 159). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie FvD en Van Haga voor deze gewijzigde motie hebben gestemd en de leden van de fractie van de PVV ertegen zodat zij is aangenomen.