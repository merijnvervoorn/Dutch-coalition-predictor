19 Stemmingen moties Personen- en familierecht Aan de orde zijn de stemmingen over moties ingediend bij het VAO Personen- en familierecht te weten: - de motie-Van Nispen over het bijstaan van geadopteerden in de zoektocht naar hun roots (33836 nr. 36); - de motie-Bergkamp/Van der Staaij over een verkenning naar de normering van feitenonderzoek (33836 nr. 38); - de motie-Kuiken/Van Gent over verbetering van de berekeningssystematiek voor kinderalimentatie (33836 nr. 40). (Zie vergadering van 13 maart 2019.) De voorzitter: Op verzoek van de heer Van Nispen stel ik voor zijn motie (33836 nr. 36) aan te houden. Daartoe wordt besloten. De voorzitter: De motie-Bergkamp/Van der Staaij (33836 nr. 38) is in die zin gewijzigd dat zij thans luidt: Motie De Kamer gehoord de beraadslaging overwegende dat de huidige rechtsnorm "ernstig bedreigd in zijn ontwikkeling" van artikel 255 Burgerlijk Wetboek Boek 1 door sommigen als vaag wordt beschouwd en dit mogelijk tot onterechte beschuldigingen kan leiden; constaterende dat is toegezegd de normering van feitenonderzoek en het toetsingskader voor rechters in de jeugdbeschermingsketen met verschillende partijen te verkennen; van mening dat het voor een goede verkenning van belang is dat diverse relevante partijen worden gehoord en dat de rechtsbescherming van burgers bij jeugdbescherming wordt vergeleken met die in andere rechtsgebieden; verzoekt de regering om bij de verkenning ook de Kinderombudsman ouderorganisaties en cliÃ«ntenorganisaties evenals wetenschappers (zoals die van de Erasmus School of Law) uit te nodigen en de resultaten van deze verkenning voor het eind van dit jaar aan de Kamer te sturen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 41 was nr. 38 (33836).Ik stel vast dat wij hier nu over kunnen stemmen. In stemming komt de gewijzigde motie-Bergkamp/Van der Staaij (33836 nr. 41 was nr. 38). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Kuiken/Van Gent (33836 nr. 40). De voorzitter: Ik constateer dat deze motie met algemene stemmen is aangenomen.