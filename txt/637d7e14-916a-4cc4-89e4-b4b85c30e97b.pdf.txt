9 Eindverslag van de informateur (heropening) Aan de orde is de voortzetting van het debat over het eindverslag van de informateur. De voorzitter: Het woord is aan de heer Baudet. De heer Baudet (FvD): Voorzitter. Ja het is interessant dat de heer Buma dat zegt want … De voorzitter: Nee mijnheer Baudet geen discussie. Uw moties! De heer Baudet (FvD): Eh … Gehoord de beraadslaging en de opmerkingen van de heer Buma … Ik ontving zo veel enthousiaste reacties over aspecten van de motie maar verschillende partijen hebben problemen met juist weer andere aspecten van de motie. Daarom heb ik besloten om de motie in drieën te splitsen. De eerste nieuwe motie luidt als volgt. Motie De Kamer gehoord de beraadslaging stelt voor geen coalitiekabinet maar een kenniskabinet te formeren met experts op de specifieke terreinen waarop de ministeries werkzaam zijn en gaat over tot de orde van de dag. De voorzitter: Deze motie is voorgesteld door het lid Baudet. Naar mij blijkt wordt de indiening ervan voldoende ondersteund. Zij krijgt nr. 15 (34700). Motie De Kamer gehoord de beraadslaging constaterende dat er wisselende meerderheden bestaan op allerlei wisselende onderwerpen; spreekt het voornemen uit deze ook tot beleid te zullen vertalen in de komende zittingsperiode in lijn met de wensen van kiezers en de gedane verkiezingsbeloftesen gaat over tot de orde van de dag. De voorzitter: Deze motie is voorgesteld door het lid Baudet. Naar mij blijkt wordt de indiening ervan voldoende ondersteund. Zij krijgt nr. 16 (34700). Motie De Kamer gehoord de beraadslaging zal de grootste politieke kwesties op een rij zetten en daarover vervolgens gewoon zélf stemmen zonder zich van tevoren of naderhand nog te laten remmen door een coalitieakkoord of een andere vorm van kartelpolitiek en gaat over tot de orde van de dag. De voorzitter: Deze motie is voorgesteld door het lid Baudet. Naar mij blijkt wordt de indiening ervan voldoende ondersteund. Zij krijgt nr. 17 (34700). U wilt de motie op stuk nr. 12 intrekken? De heer Baudet (FvD): Met deze drie moties vervalt inderdaad de vorige motie. De voorzitter: Aangezien de motie-Baudet (34700 nr. 12) is ingetrokken maakt zij geen onderwerp van beraadslaging meer uit. Mijnheer Baudet u krijgt van mij een inburgeringscursus over hoe de Kamer werkt. Dat beloof ik de rest van de Kamer! (Geroffel op de bankjes) De beraadslaging wordt gesloten. De voorzitter: We zetten de moties even op een rij. Ik schors daartoe de vergadering voor enkele ogenblikken. Daarna gaan we stemmen. De vergadering wordt enkele ogenblikken geschorst.