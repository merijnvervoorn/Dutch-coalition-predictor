6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de ingediende moties bij de wetgevingsoverleggen over de jaarverslagen en slotwetten van het ministerie van Sociale Zaken en Werkgelegenheid het ministerie van Binnenlandse Zaken en Koninkrijksrelaties en het ministerie van Onderwijs Cultuur en Wetenschap voor het jaar 2020 en over de aangehouden motie-Maatoug c.s. (35420 nr. 297). Daartoe wordt besloten. De voorzitter: Dan geef ik het woord aan mevrouw Tellegen van de VVD. Mevrouw Tellegen (VVD): Dank u wel. Ik zou namens mijn collega Rajkowski opnieuw uitstel van stemmingen willen vragen voor de punten 5 en 6 de stemmingen over de Wijziging van de Wet basisregistratie personen en de Wet basisadministraties persoonsgegevens BES. De voorzitter: Ik kijk even of daar bezwaar tegen is. Dat is niet het geval. Dan gaan wij niet stemmen over de punten 5 en 6 op de stemmingslijst.