7 Regeling van werkzaamheden (stemmingen) De voorzitter: Aan de orde zijn de stemmingen van donderdag 22 juni. Voordat we gaan stemmen geef ik eerst het woord aan de heer Drost. De heer Drost (ChristenUnie): Voorzitter. Namens collega Ceder wil ik de moties op de stukken nrs. 2685 en 2686 vermeld onder punt 2 van de stemmingslijst graag aanhouden. De uitwisseling die de heer Ceder heeft gehad met minister Hoekstra is voor nu voor ons voldoende. We vertrouwen erop dat de lijn gekozen zal worden die wij beoogden met de moties. De voorzitter: Dank u wel. Op verzoek van de heer Ceder stel ik voor zijn moties (21501-02 nrs. 2685 en 2686) aan te houden. Daartoe wordt besloten.