10 Stemming motie Investeringstoets risico’s voor de nationale veiligheid Aan de orde is de stemming over een aangehouden motie ingediend bij het VSO de investeringstoets risico's voor de nationale veiligheid (30821 nr. 103) te weten: - de motie-Van den Berg over bezien welke onderdelen van de gezondheidszorg risico's lopen en als vitale infrastructuur moeten worden aangemerkt (30821 nr. 103). (Zie vergadering van 11 maart 2020.) De voorzitter: De motie-Van den Berg c.s. (30821 nr. 103) is in die zin gewijzigd dat zij thans is ondertekend door de leden Van den Berg Amhaouch Moorlag en Bruins en luidt: Motie De Kamer gehoord de beraadslaging constaterende dat de regering ziekenhuizen en andere zorgaanbieders momenteel niet als essentiële dienst ziet en gezondheidszorg inclusief de beschikbaarheid van voldoende medische hulp- en geneesmiddelen niet tot de vitale infrastructuur behoort; overwegende dat de recente Citrixproblemen en uitbraak van het coronavirus duidelijk maken dat gezondheidszorg essentieel is voor de Nederlandse samenleving waarbij uitval verstoring of ongewenste (buitenlandse) invloed en overnames tot ernstige maatschappelijke ontwrichting kan leiden en/of een bedreiging vormen voor de nationale veiligheid; verzoekt de regering om in dit kader te bezien welke onderdelen van de gezondheidszorg risico's lopen en als vitale infrastructuur moeten worden aangemerkt en extra beschermd en hierover vóór 1 september 2020 aan de Kamer te rapporteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 111 was nr. 103 (30821). Ik stel vast dat wij hier nu over kunnen stemmen. In stemming komt de gewijzigde motie-Van den Berg c.s. (30821 nr. 111 was nr. 103).De voorzitter: Ik constateer dat deze gewijzigde motie met algemene stemmen is aangenomen.