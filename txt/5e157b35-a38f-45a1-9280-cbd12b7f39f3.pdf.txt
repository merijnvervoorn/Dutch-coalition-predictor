4 Afscheid van het lid Van Veen Aan de orde is het afscheid van het lid Van Veen (VVD). De voorzitter: Ik begin met de afscheidsbrief van de heer Van Veen aan de Voorzitter. "Voorzitter Vandaag is mijn laatste dag in de Tweede Kamer. Na meer dan vier jaar Kamerlidmaatschap mag ik doen waar mijn hart echt ligt. Het dienen van het lokaal openbaar bestuur. Ik word burgemeester in Gemert-Bakel niet ver van Cuijk de plek waar ik mijn hart aan heb verpand. Het leven is goed in het Brabantse land. Dat hoef ik de meeste mensen in deze Kamer niet te vertellen. De zachte g het zeiken om niets in een regio waar het gewoon keigoed gaat. Voorzitter Ik kijk terug op een fantastische tijd in deze Kamer. Ik ben op een aantal terreinen woordvoerder geweest. Sportwoordvoerder economiewoordvoerder cultuurwoordvoerder over politiezaken heb ik kort het een en ander mogen zeggen en over een bijna vergeten maar o zo belangrijke groep de oorlogsgetroffenen en onze Nederlands-Indische geschiedenis. Met ontzettend veel mensen uit verschillende sectoren heb ik dan ook contact gehad. Ik waardeer de inspanningen van mensen vaak uit verschillende regio's om hun sector hun beroep hun levensovertuiging hun hobby onder de aandacht van mij als volksvertegenwoordiger te brengen. Ik heb deze mensen in lang niet alle gevallen tevreden kunnen stellen. Toch durf ik te zeggen dat de meesten wel blij waren met mijn openheid en duidelijkheid. Voorzitter Ik kwam uit de regio en ik ga er met liefde weer naar terug. Ik hecht eraan ook hier te zeggen dat ik veel respect heb voor collega-Kamerleden die hier twee drie nachten in de week moeten overnachten. Hoewel aanvaardbaar het is een prijs die je betaalt om het op een na mooiste beroep in Nederland te kunnen uitoefenen. Ik ben trots op de amendementen die ik bij de verschillende begrotingen heb mogen indienen die steun vonden bij een brede meerderheid in de Kamer. Samen met de PvdA voor innovatieve mkb'ers die maar moeilijk aansluiting konden vinden bij het topsectorenbeleid. Voor de Nederlandse maakindustrie die met fieldlabs een nieuwe dimensie kan geven aan samenwerking. Maar ook het vreemd tot stand gekomen cultuuramendement van 10 miljoen euro van vorig jaar. Als voorzitter van de politieke voorbereidingsgroep IPC Energie voor het Nederlandse voorzitterschap van de EU heb ik mogen samenwerken met zowel de ambtelijke ondersteuning als Kamerleden uit de Eerste en Tweede Kamer. Het resultaat mocht er zijn een vlekkeloos verlopenconferentie waar we hebben laten zien dat we samen met de ambtelijke staf een topevenement kunnen neerzetten. Voorzitter Het is een openbaar geheim dat het goed toeven is in de VVD-fractie in Den Haag. Gezelligheid en sfeer komen alleen tot stand wanneer mensen elkaar iets gunnen. Wanneer collega's schouder aan schouder gaan staan als lastige besluiten moeten worden genomen en wanneer collega's het glas heffen als succes gevierd kan worden. Ik ben onderdeel geweest van deze samenwerking en ik ben daar ontzettend trots op. Die samenwerking zal ik echt missen. Als laatste Voorzitter wil ik dank zeggen aan de koks en bediening in het ledenrestaurant die op rustige dagen de concurrentie met de Mac aangingen en een overheerlijke bananenmilkshake voor mij in elkaar draaiden. Aan de mannen van de Facilitaire Dienst waarmee ik met mijn technische achtergrond een jaar lang heb gediscussieerd over het defecte raam op ons kantoor. Aan Isabelle Kuivenhoven en mijn persoonlijke medewerksters Renée Konings en Felicitas van Alphen die ervoor zorgden dat ik altijd goed voorbereid en op tijd was. Tegen u en de rest van de Kamer zeg ik houdoe en bedankt. Tot ziens in Gemert-Bakel! Met vriendelijke groet Michiel van Veen" (Geroffel op de bankjes) De voorzitter: Van dit ontslag is mededeling gedaan aan de voorzitter van het centraal stembureau en aan de minister van Binnenlandse Zaken en Koninkrijksrelaties. Ik stel voor deze brief voor kennisgeving aan te nemen. Daartoe wordt besloten. De voorzitter: Geachte heer Van Veen beste Michiel Bij je aantreden in de Kamer zei je dat het voelde alsof je van FC Groningen overstapte naar Manchester United. Al kwam je op dat moment niet uit Groningen maar uit het Brabantse Cuijk het was inderdaad de stap van lokale naar nationale politiek. En dat was even wennen in je lekkende zolderkamertje in Den Haag. Je zei in 2012: "Ik was wethouder zat aan het stuur. Ineens kom je dan in de Tweede Kamer en ben je 1 van de 41. Dat moet je opvangen voor jezelf het moet zich ontwikkelen." Die ontwikkeling ging snel. Met jouw achtergrond als manager bij Stork was de portefeuille Economische Zaken je op het lijf geschreven. Je zette je met name in voor innovatie het Nederlandse vestigingsklimaat en de Nederlandse concurrentiepositie. Je deed inspiratie op tijdens werkbezoeken bijvoorbeeld aan de World Expo in Milaan en de Grüne Woche in Berlijn. Aan het begin van dit jaar was je nog voorzitter van de politieke voorbereidingsgroepvoor de Interparlementaire Conferentie over energie innovatie en circulaire economie. Je kijkt daar met een positief gevoel op terug. Dat gaf je net aan in je brief. Maar jouw belangstelling jouw inzet was breder. Je liet je uit over het aantal uren gymles op scholen over het bewaren en archiveren van Nederlands erfgoed in het buitenland en over het terugbrengen van de subsidie aan het Rijksmuseum. Daar heb je geen vrienden mee gemaakt in het Rijksmuseum heb ik gehoord. De commissie VWS benoemde jou samen met Otwin van Dijk en Vera Bergkamp als rapporteur om de uitvoering van het VN-Verdrag voor mensen met een handicap in de gaten te houden. Misschien is het toeval misschien komt het doordat jullie hart uiteindelijk wat dichter bij de dagelijkse praktijk ligt maar jij zet nu dezelfde stap als Otwin van Dijk. Je wordt burgemeester van de gemeente Gemert-Bakel. Na 22 amendementen 24 moties 39 Kamervragen en 42 mondelinge bijdragen laat je de Tweede Kamer en je lekkende zolderkamer achter je. Niet langer 1 van de 41 maar de centrale verbindende persoon. Terug naar Brabant terug naar Cuijk. Ik zal je eigen beeldspraak de vergelijking met de overstap van Manchester United terug naar FC Groningen niet aanhalen. Ik volg voetbal niet echt heel intensief maar één ding weet ik zeker en dat is dat FC Groningen er beroerd voor staat. Terwijl jij volgens mij een mooie toekomst tegemoet gaat en op een heel warm welkom kunt rekenen. De gemeenteraad van Gemert-Bakel omschreef jou als een gedreven en sterke bestuurder. Een krachtige persoonlijkheid met een analytische blik en een groot netwerk. Beste Michiel Voor jij het Kamerlidmaatschap echt verruilt voor het openbaar bestuur heb ik de eer jou te laten weten dat het Zijne Majesteit de Koning heeft behaagd om jou te benoemen tot Ridder in de Orde van Oranje-Nassau als dank voor je jarenlange inzet voor de publieke zaak niet alleen als Kamerlid maar ook als gemeenteraadslid. Volgens mij is dat een mooie manier om afscheid te nemen van de Kamer. Namens de hele Kamer wil ik je van harte met je benoeming feliciteren en je alle goeds toewensen. (Applaus) (Applaus) De voorzitter: Ik wil je vragen om naar voren te komen zodat ik de versierselen die horen bij deze benoeming kan opspelden. Ik zal na de stemmingen — we gaan ook nog over een aantal moties van je stemmen — alle collega's de gelegenheid geven om je persoonlijk te feliciteren. (De voorzitter speldt de heer Van Veen de versierselen op die behoren bij de benoeming tot Ridder in de Orde van Oranje-Nassau.) (Applaus) De voorzitter: Volgens mij kunnen we nu gaan stemmen.