13 Stemmingen Hedwigepolder Aan de orde zijn de stemmingen over moties ingediend bij het debat over de Hedwigepolder te weten: - de motie-Jacobi c.s. over niet ontpolderen van 100 ha van de Hedwigepolder (30862 nr. 65); - de motie-Jacobi/Van Veldhoven over het bereiken van overeenstemming met Vlaanderen (30862 nr. 66); - de motie-Van Veldhoven over intrekking van het huidige plan voor natuurherstel (30862 nr. 67); - de motie-Van Gerven over afwijzen van het nieuwste voorstel (30862 nr. 68); - de motie-Van Gerven over nieuwe onderhandelingen met België (30862 nr. 69); - de motie-Ouwehand over actieve bevordering van het draagvlak voor natuur (30862 nr. 70); - de motie-Ouwehand over overleg met België over andere oplossingen (30862 nr. 71); - de motie-Koppejan over het niet onder water zetten van de Hedwigepolder (30862 nr. 72); - de motie-Koppejan over eventuele samenvoeging met Natura 2000-gebieden (30862 nr. 73); - de motie-Van Tongeren/Jacobi over de Welzingepolder (30862 nr. 75); - de motie-De Mos over zout water in de Hedwigepolder (30862 nr. 76); - de motie-Brinkman over openbreken van het Scheldeverdrag (30862 nr. 77); - de motie-Lodders c.s. over uitstel van ontpoldering en andere oplossingen (30862 nr. 78). (Zie vergadering van 16 mei 2012.) De voorzitter: Op verzoek van de heer Koppejan stel ik voor zijn moties (30862 nrs. 72 en 73) aan te houden. Daartoe wordt besloten. De voorzitter: Aangezien de aangehouden motie-Van Tongeren (30862 nr. 74) is ingetrokken maakt zij geen onderwerp van behandeling meer uit. De motie-Van Tongeren/Jacobi (30862 nr. 75) is in die zin gewijzigd dat zij thans luidt: Motie De Kamer gehoord de beraadslaging overwegende dat de Welzingepolder nooit onderdeel heeft uitgemaakt van het stroomgebied van de Westerschelde; overwegende dat deze polder dateert uit de 13de eeuw en daarmee deel uitmaakt van de Zeeuwse cultuurgeschiedenis;overwegende dat er plannen zijn om de cultuurhistorische delen van de polder in ere te herstellen; verzoekt de regering de Welzingepolder langs die lijnen in te richten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 79 (30862). Op verzoek van mevrouw Van Tongeren stel ik voor haar gewijzigde motie (30862 nr. 79) aan te houden. Daartoe wordt besloten. De voorzitter: De motie-Van Gerven (30862 nr. 69) is in die zin gewijzigd dat zij thans luidt: Motie De Kamer gehoord de beraadslaging constaterende dat het structurele probleem van achteruitgang van de natuur gelegen is in de verdieping van de Westerschelde om de haven van Antwerpen die 70 km landinwaarts ligt bereikbaar te maken voor de allergrootste schepen; overwegende dat dit leidt tot steeds nieuwe uitdiepingen ten koste van haar unieke natuurlijke karakter en de Antwerpse haven daarom beter op andere vormen van groei kan inzetten; overwegende dat het Scheldeverdrag dit probleem niet oplost; verzoekt de regering opnieuw te onderhandelen met België over een nieuw memorandum op het Scheldeverdrag waarbij wordt ingezet op samenwerking en een eerlijke taakverdeling tussen de havens van Rotterdam Zeebrugge en Antwerpen zodat 's werelds grootste schepen niet meer naar Antwerpen hoeven te varen en geen verdergaande verdieping van de Westerschelde noodzakelijk is en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 80 (30862). Ik stel vast dat wij hier nu over kunnen stemmen. In stemming komt de motie-Jacobi c.s. (30862 nr. 65). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is aangenomen.In stemming komt de motie-Jacobi/Van Veldhoven (30862 nr. 66). De voorzitter: Ik constateer dat de aanwezige leden van de fracties van de PvdA GroenLinks D66 de ChristenUnie en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Veldhoven (30862 nr. 67). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Gerven (30862 nr. 68). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is aangenomen. Mevrouw Van Veldhoven (D66): Voorzitter. Nu mijn motie op stuk nr. 67 (30862) is aangenomen wil ik graag nog deze week van het kabinet een brief over de uitvoering van de motie waarin ook wordt ingegaan op de manier waarop het geld dat dan vrijvalt kan worden besteed aan het verbeteren van de natuur in heel Nederland. De voorzitter: We zullen het stenogram doorgeleiden. In stemming komt de gewijzigde motie-Van Gerven (30862 nr. 80). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de PVV en het lid Brinkman voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ouwehand (30862 nr. 70). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (30862 nr. 71). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-De Mos (30862 nr. 76). De voorzitter: Ik constateer dat de aanwezige leden van de fracties van de SP de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Brinkman (30862 nr. 77). De voorzitter: Ik constateer dat de aanwezige leden van de fracties van de SP de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Lodders c.s. (30862 nr. 78). De voorzitter: Ik constateer dat de aanwezige leden van de fracties van de VVD de SGP het CDA en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen. De heer Van Gerven (SP): Voorzitter. Nu mijn gewijzigde motie op stuk (30862 nr. 80) over het opnieuw onderhandelen met België is aangenomen krijg ik graag een reactie van het kabinet over hoe het deze motie zal uitvoeren. De voorzitter: Ik zal het stenogram doorgeleiden. De vergadering wordt enkele ogenblikken geschorst.