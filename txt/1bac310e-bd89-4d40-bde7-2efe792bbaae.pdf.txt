5 Regeling van werkzaamheden De voorzitter: Op verzoek van de aanvrager stel ik voor het dertigledendebat over een bijdrage van de Staat in de reorganisatiekosten van de NAM van de agenda af te voeren. Ik stel voor toe te voegen aan de agenda van de Kamer: - het wetsvoorstel Wijziging van de Telecommunicatiewet en van de Mediawet 2008 (gebruiksbeperking frequentieruimte en digitale radio-omroep) (34799); - het wetsvoorstel Wijziging van de Mediawet 2008 in verband met maximering van het aantal regionale publieke media-instellingen (34872); - het wetsvoorstel Wijziging van de Wet ter voorkoming van witwassen en financieren van terrorisme en enige andere wetten in verband met de implementatie van richtlijn (EU) 2015/849 van het Europees Parlement en de Raad van 20 mei 2015 inzake de voorkoming van het gebruik van het financiële stelsel voor het witwassen van geld of terrorismefinanciering tot wijziging van Verordening (EU) nr. 648/2012 van het Europees Parlement en de Raad en tot intrekking van Richtlijn 2005/60/EG van het Europees Parlement en de Raad en Richtlijn 2006/70/EG van de Commissie (PbEU 2015 L 141) alsmede in verband met de uitvoering van verordening (EU) 2015/847 van het Europees Parlement en de Raad van 20 mei 2015 betreffende bij geldovermakingen te voegen informatie en tot intrekking van Verordening (EG) nr. 1781/2006 (PbEU 2015 L 141) (Implementatiewet vierde anti-witwasrichtlijn) (34808); - het wetsvoorstel Uitvoering van de Verordening (EU) nr. 2016/1191 van het Europees Parlement en de Raad van 6 juli 2016 betreffende de bevordering van het vrije verkeer van burgers door vereenvoudigde overlegging van bepaalde openbare documenten in de Europese Unie en tot wijziging van Verordening nr. 1024/2012 (PbEU 2016 L 200) (Uitvoeringswet verordening overlegging openbare documenten) (34803); - het wetsvoorstel Wijziging van het Wetboek van Strafrecht het Wetboek van Strafvordering en enkele andere wetten tot versterking van de strafrechtelijke en de strafvorderlijke mogelijkheden om terrorisme te bestrijden (versterking strafrechtelijke aanpak terrorisme) (34746); - het wetsvoorstel Wijziging van diverse wetten op het terrein van de volksgezondheid in verband met de fusie van de Inspectie voor de Gezondheidszorg en de Inspectie jeugdzorg tot de Inspectie gezondheidszorg en jeugd (34797). Ik deel de Kamer mee dat de vaste commissie voor Justitie en Veiligheid tot haar ondervoorzitter heeft gekozen het lid Futselaar. En ik deel mee dat de aangehouden motie op stuk 2150108 nr. 699 is vervallen. Ik stel voor toe te voegen aan de agenda: - het VAO Examens met als eerste spreker de heer Van Meenen namens D66;- het VAO Inburgering en integratie met als eerste spreker de heer Jasper van Dijk namens de SP; - het VAO Bankensector met als eerste spreker de heer Van der Linde namens de VVD; - het VAO Dierenwelzijn met als eerste spreker de heer Graus namens de PVV; - het VSO Voortgang Besluit subsidiering sloop- en ombouwkosten pelsdierhouderij (30826 nr. 51) met als eerste spreker mevrouw Ouwehand namens de Partij voor de Dieren. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Van der Lee namens GroenLinks. De heer Van der Lee (GroenLinks): Voorzitter. Ik leef met u mee. Meestal hebben we bij de regeling slecht nieuws te melden maar vandaag is er mooi nieuws namelijk dat onze oosterburen een regeerakkoord hebben gesloten met heel ambitieuze klimaatdoelen. Die zijn nog ambitieuzer dan die van dit kabinet. Ik ontvang daarom graag een reactie van de minister van Economische Zaken en Klimaat op dat akkoord. Ik wil ook graag een debat daarover voeren. Wat betekent dat voor onze doelen en voor zijn ambitie om een Europese kopgroep te vormen? Dank u wel. De heer Jetten (D66): Voorzitter een brief lijkt mij prima maar ik zou eigenlijk GroenLinks de suggestie willen doen om bij de voorbereiding op de Europese Raad gewoon de minister-president hierop te bevragen. Dan kunt u over twee weken met het kabinet van gedachten wisselen over de Duitse ambities en hoe de Nederlandse ambities daarop kunnen aansluiten. Dus geen steun voor het debat. Mevrouw Beckerman (SP): Interessante ontwikkeling. Wij willen natuurlijk ook in Nederland een eerlijke transitie. Ik steun dus absoluut het voorstel voor een brief en een debat. De heer Kops (PVV): Geen steun. De heer Moorlag (PvdA): Voorzitter steun voor het debat en steun voor een brief. Het is interessant wat er in Duitsland gebeurt en Nederland wil daarmee een koplopersgroep vormen. Dus alle steun voor een debat. Mevrouw Yeşilgöz-Zegerius (VVD): Steun voor een brief.De voorzitter: Niet voor een debat. De heer Bruins (ChristenUnie): Geen steun. De heer Azarkan (DENK): Steun voor de vrienden van GroenLinks. De voorzitter: Meneer Van der Lee u hebt geen meerderheid voor het houden van een debat. De heer Van der Lee (GroenLinks): Nee dat is heel jammer. Wel voor een dertigledendebat. Ik geloof dat ik de regels een beetje buig als ik suggereer om het samen te voegen met het dertigledendebat over de Nationale Energieverkenning. Ook daar zijn meer issues waarover wordt gesproken. Dat lijkt me een goede combinatie. De voorzitter: Dat is een meerderheidsdebat? De heer Van der Lee (GroenLinks): Nee. De voorzitter: Ja toch wel. Dat staat op nummer 8. Daar kunt u het bij betrekken. Dat is uw vrijheid. Dank u wel. Ik stel voor om het stenogram van dit deel van de vergadering door te geleiden naar het kabinet. De heer Jasper van Dijk namens de SP. De heer Jasper van Dijk (SP): Voorzitter ik wil graag een debat aanvragen. De voorzitter: Wat goed dat u het zo kort houdt. Zo kan het ook maar misschien kunt u even het onderwerp noemen alleen het onderwerp of de titel. De heer Jasper van Dijk (SP): Kijk dat had ik nou gehoopt dat u zou vragen "kunt u het wat meer toelichten?" Meestal gaat het andersom. Graag wil ik een debat over het feit dat het steeds moeilijker wordt om een arbeidsongeschiktheidsuitkering te krijgen. Bovendien wordt die uitkering na enige tijd fors verlaagd. Dat was het nieuws vanochtend in Trouw en daarover wil ik een debat voorafgegaan door een brief. De voorzitter: Met de minister van Sociale Zaken.De heer Jasper van Dijk (SP): Dat is juist. De heer De Jong (PVV): Volgende week is er een AO en daar zouden we dit bij kunnen betrekken. Ik vind het wel een plenaire behandeling waardig dus daarom mijn steun voor dit verzoek. Ik zou wel graag de brief deze week of uiterlijk voor het AO van volgende week willen ontvangen. De heer Gijs van Dijk (PvdA): Ja voorzitter alle steun want ziek worden overkomt je dat is geen keuze. Dit moeten we plenair bespreken. De heer Van der Lee (GroenLinks): Ook namens GroenLinks steun voor de brief en het debat. De heer Krol (50PLUS): Ook van 50PLUS steun voor zowel de brief als het debat. De heer Wiersma (VVD): Voorzitter we hebben een heel mooi moment om het hierover te hebben in het AO van volgende week. Ik zou zeggen dat we dat eerst moeten doen dus nu geen steun voor dit verzoek. De heer Jetten (D66): Voorzitter geen steun. Ik sluit mij aan bij de woorden van de heer Wiersma. De heer Peters (CDA): Geen steun daar sluit ik mij ook bij aan. De heer Bruins (ChristenUnie): Geen steun. De heer Jasper van Dijk (SP): Het spaart wel wat tijd als een van de mensen van de coalitie het woord voert. Het is gewoon vier keer hetzelfde. Het is maar een suggestie. De voorzitter: Tja. De heer Jasper van Dijk (SP): Ik constateer dat ik meer dan 30 leden heb die mijn verzoek steunen dus ik wil het graag aan de lijst toevoegen. En de brief natuurlijk. De heer De Jong (PVV): Ik zou graag de brief nog voor het AO van volgende week ontvangen.De voorzitter: Dan stel ik voor het stenogram van dit deel van de vergadering door te geleiden naar het kabinet en ik voeg dit verzoek toe aan de lijst van dertigledendebatten. Volgens mij zijn wij hiermee aan het eind gekomen van de regeling van werkzaamheden. De vergadering wordt enkele ogenblikken geschorst.