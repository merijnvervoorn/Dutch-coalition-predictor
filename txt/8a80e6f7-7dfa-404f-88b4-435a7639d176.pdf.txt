10 Stemming motie VAO Energie Aan de orde is de stemming over een motie ingediend bij het VAO Energie te weten: - de motie-Agnes Mulder over behoud van de werkgelegenheid bij ECN/TNO in Petten (31239 nr. 227). (Zie vergadering van 8 december 2016.) De voorzitter: De motie-Agnes Mulder (31239 nr. 227) is in die zin gewijzigd dat zij thans luidt: Motie De Kamer gehoord de beraadslaging overwegende het belang van het onderzoek van Energieonderzoek Centrum Nederland (ECN) voor een duurzame toekomst en het belang van ECN voor de werkgelegenheid in de noordelijke regio van Noord-Holland; verzoekt de regering binnen de huidige financiële kaders in te zetten op het behoud van werkgelegenheid bij de combinatie van ECN en TNO in Petten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 244 was nr. 227 (31239). Ik stel vast dat wij hier nu over kunnen stemmen. In stemming komt de gewijzigde motie-Agnes Mulder (31239 nr. 244 was nr. 227). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet Klein de Groep Kuzu/Öztürk Houwers Monasch de VVD de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De vergadering wordt enkele ogenblikken geschorst. Voorzitter: Elias