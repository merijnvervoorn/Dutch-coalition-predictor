5 Regeling van werkzaamheden (stemmingen) De voorzitter: Aan de orde zijn de stemmingen. We gaan vandaag ook over drie moties hoofdelijk stemmen. Ik wil u vragen daar heel stil bij te zijn zodat we het allemaal goed kunnen volgen. Voordat we gaan stemmen geef ik eerst het woord aan de heer Van Nispen van de SP vervolgens aan mevrouw Van der Laan en dan de heer Van Meijeren. De heer Van Nispen (SP): Voorzitter. Ik durf het bijna niet meer te vragen maar ik zou toch nog één keer het verzoek willen doen tot uitstel van de stemmingen onder de punten 4 en 5 van de stemmingslijst over de referendumwet. Dat heeft ermee te maken dat de parlementaire enquêtecommissie aardgaswinning Groningen ons dat heeft verzocht omdat zij anders de verhoren zouden moeten schorsen wat we natuurlijk niet willen. De voorzitter: Dank u wel. Ik kijk of daar bezwaar tegen is. Dat is niet het geval. Dat betekent dat we over de punten 4 en 5 van de stemmingslijst nu niet gaan stemmen. Ik denk dat we dat dan volgende week gaan doen voor het reces. Ik zeg dat maar even voor de zekerheid. Dan gaan we dat op die manier doen. Mevrouw Van der Laan van D66 gaat uw gang. Mevrouw Van der Laan (D66): Dank u wel voorzitter. Ik heb eenzelfde soort verzoek. Ik zou de stemmingen onder punt 9 van de stemmingslijst graag willen uitstellen. Die betreffen het terrein van het preventieve gezondheidsonderzoek. Het liefste zou ik dan uitstel zien tot na het reces en dan ook niet de eerste week na het reces maar de tweede week na het reces. Ik heb gewoon echt meer tijd nodig om me beter voor te bereiden. De voorzitter: Ik kijk even of daar bezwaar tegen is. Het gaat dus om punt 9 van de stemmingslijst of de stemmingen daarover de tweede week na het reces kunnen. De heer Hijink (SP): Voorzitter. De stemmingen over deze wet zijn vorige week ook al uitgesteld. Een weekje zou wat mij betreft best wel goed zijn maar ik vind het wel erg ver gaan om het helemaal over het reces te tillen zeker als dat niet gemotiveerd wordt. De voorzitter: Is er nog verder bezwaar tegen het verzoek van mevrouw Van der Laan? Dat is niet het geval. Dat betekent dat het voorstel van mevrouw Van der Laan geaccordeerd is. Dan gaan we het inplannen na het reces.Dan de heer Van Meijeren Forum voor Democratie. De heer Van Meijeren (FVD): Dank u wel. Ik wil graag mijn motie op stuk nr. 316 onder agendapunt 25 over moties ingediend bij het debat over het stikstofbeleid aanhouden. De voorzitter: Op verzoek van de heer Van Meijeren stel ik voor zijn motie (33576 nr. 316) aan te houden. Daartoe wordt besloten.