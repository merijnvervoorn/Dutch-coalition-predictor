16 Stemmingen moties Burgerinitiatief Ons Geld Aan de orde zijn de stemmingen over moties ingediend bij het debat over het burgerinitiatief Ons Geld te weten: - de motie-Wassenberg/Thieme over het van elkaar scheiden van kredietverlening en geldschepping (34346 nr. 4); - de motie-Merkies over een onafhankelijk onderzoek naar de geldscheppingswinst van banken (34346 nr. 5); - de motie-Merkies over SNS Bank in staatshanden houden (34346 nr. 6); - de motie-Öztürk over een kleinschalige pilot met het alternatieve geldsysteem (34346 nr. 8); - de motie-Öztürk over het burgerinitiatief onder de aandacht brengen van de EU (34346 nr. 9); - de motie-Grashoff over onderzoek naar een risico- en rentevrije bankrekening (34346 nr. 12); - de motie-Koolmees c.s. over onderzoek naar de mogelijkheden van een depositobank (34346 nr. 13); - de motie-Tony van Dijck/Graus over onderzoek naar de mogelijkheid om van SNS Bank een staatsspaarbank te maken (34346 nr. 14); - de motie-Omtzigt over advies van de WRR over het bancaire stelsel (34346 nr. 15). (Zie vergadering van 16 maart 2016.) De voorzitter: Aangezien de motie-Grashoff (34346 nr. 12) is ingetrokken maakt zij geen onderwerp van behandeling meer uit. De voorzitter: De motie-Merkies (34346 nr. 5) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 16 was nr. 5 (34346). Motie De Kamer gehoord de beraadslaging constaterende dat een verdieping in het onderzoek naar de rol en de functies van banken bij geldschepping en andere functies noodzakelijk is; overwegende dat er behoefte is aan een dienstbaar bankstelsel met minder risico's voor spaarders en de belastingbetaler; verzoekt de regering aan de Wetenschappelijke Raad voor het Regeringsbeleid te vragen een onderzoek in te stellen naar de werking van het geldstelsel en de mogelijke alter-natieven en daarbij eveneens de omvang van de geldscheppingswinst in kaart te brengen en gaat over tot de orde van de dag. De voorzitter: De motie-Merkies (34346 nr. 6) is in die zin gewijzigd dat zij thans is ondertekend door de leden Merkies en Nijboer en luidt: Naar mij blijkt wordt de indiening ervan voldoende ondersteund. Zij krijgt nr. 17 was nr. 6 (34346). Motie De Kamer gehoord de beraadslaging constaterende dat een zeer groot deel van de bevolking wil dat er een staatsbank komt; overwegende dat een staatsbank een belangrijke maatschappelijke behoefte vervult en bijdraagt aan de stabiliteit van het financiële stelsel en een positief voorbeeld kan vormen voor andere banken; verzoekt de regering de mogelijkheid te onderzoeken om SNS Bank in staatshanden te houden en gaat over tot de orde van de dag. De voorzitter: De motie-Omtzigt (34346 nr. 15) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 18 was nr. 15 (34346). Ik stel vast dat wij nu over de gewijzigde moties kunnen stemmen. Motie De Kamer gehoord de beraadslaging constaterende dat een verdieping in het onderzoek naar de rol en functies van banken bij geldschepping en andere functies noodzakelijk is; overwegende dat er behoefte is aan een dienstbaar bankstelsel met minder risico's voor spaarders en de belastingbetaler;verzoekt de regering aan de Wetenschappelijke Raad voor het Regeringsbeleid te vragen een advies uit te brengen over de rol van geldschepping in het huidige financiële stelsel en hierbij in ieder geval te betrekken de voor- en nadelen van alternatieve systemen van geldschepping de huidige omvang van winst op geldschepping bij banken en de huidige en gewenste rol van centrale banken en gaat over tot de orde van de dag. Op verzoek van de heer Merkies stel ik voor zijn gewijzigde motie (34346 nr. 16 was nr. 5) aan te houden. Op verzoek van de heer Omtzigt stel ik voor zijn motie (34346 nr. 15) aan te houden. Op verzoek van de heer Wassenberg stel ik voor zijn motie (34346 nr. 4) aan te houden. Daartoe wordt besloten. In stemming komt de gewijzigde motie-Merkies/Nijboer (34346 nr. 17 was nr. 6). De voorzitter: Ik constateer dat de aanwezige leden van de fracties van de SP de PvdD de PvdA GroenLinks 50PLUS de Groep Kuzu/Öztürk de ChristenUnie en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Öztürk (34346 nr. 8). De voorzitter: Ik constateer dat de aanwezige leden van de fracties van de PvdD GroenLinks en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Öztürk (34346 nr. 9). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Koolmees c.s. (34346 nr. 13). De voorzitter: Ik constateer dat deze motie met algemene stemmen is aangenomen. In stemming komt de motie-Tony van Dijck/Graus (34346 nr. 14). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen.Ik stel voor het burgerinitiatief als behandeld te beschouwen en de initiatiefnemers hierover schriftelijk te informeren onder dankzegging voor het initiatief. Daartoe wordt besloten.