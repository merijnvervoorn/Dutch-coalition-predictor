14 Stemmingen moties Dutchbat III Aan de orde zijn de stemmingen over moties ingediend bij het tweeminutendebat Dutchbat III te weten: - de motie-Belhaj c.s. over de dialoog tussen politici en Dutchbat III-veteranen (26122 nr. 51); - de motie-Ceder over decoraties uit het normale stelsel mogelijk maken voor Dutchbatters (26122 nr. 52); - de motie-Ceder over voorkomen dat uitkeringen aan Dutchbatters in beslag genomen worden (26122 nr. 53); - de motie-Kuzu/Belhaj over een nationaal herdenkingsmonument voor Srebrenica (26122 nr. 54). (Zie vergadering van 23 juni 2021.) De voorzitter: De motie-Ceder (26122 nr. 52) is in die zin gewijzigd dat zij thans is ondertekend door de leden Ceder en Van Wijngaarden. Zij krijgt nr. 56 was nr. 52 (26122). De voorzitter: De motie-Ceder (26122 nr. 53) is in die zin gewijzigd dat zij thans is ondertekend door de leden Ceder en Van Wijngaarden. Zij krijgt nr. 57 was nr. 53 (26122). De voorzitter: De motie-Kuzu/Belhaj (26122 nr. 54) is in die zin gewijzigd dat zij thans is ondertekend door de leden Kuzu Belhaj en Van Wijngaarden. Zij krijgt nr. 58 was nr. 54 (26122). Ik stel vast dat wij nu over deze gewijzigde moties kunnen stemmen. De voorzitter: Ik geef gelegenheid tot het afleggen van stemverklaringen vooraf. Ik geef het woord aan mevrouw Simons van BIJ1. Mevrouw Simons (BIJ1): Dank u wel voorzitter. Een stemverklaring om mede te delen dat ik de motie van collega Belhaj over de dialoog met de Dutchbatveteranen steun. Ik zou hier echter ook willen wijzen op onze politieke verantwoordelijkheid richting de nabestaanden aldaar die nog altijd moeizaam wachten op de Nederlandse erkenning van hun leed. Dit punt maakt eens temeer duidelijk dat ons defensiebeleid alleen maar verliezers kent zowel bij de slachtoffers als bij de behande-ling van veteranen. Dit bredere verhaal wil ik hier ondanks mijn steun voor de motie toch nog graag even schetsen. De voorzitter: Dank u wel mevrouw Simons. In stemming komt de motie-Belhaj c.s. (26122 nr. 51). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Ceder/Van Wijngaarden (26122 nr. 56 was nr. 52). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga voor deze gewijzigde motie hebben gestemd en de fractie van BIJ1 ertegen zodat zij is aangenomen. In stemming komt de gewijzigde motie-Ceder/Van Wijngaarden (26122 nr. 57 was nr. 53). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Kuzu c.s. (26122 nr. 58 was nr. 54). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.