5 Vragenuur Vragen van het lid Monasch aan de staatssecretaris van Financiën over het bericht dat ook de aanpak van de hypotheekrenteaftrek toch ook wel na de verkiezingen kan worden uitgewerkt. De heer Monasch (PvdA): Voorzitter. Vorige week voerden wij het een debat over de verhoging van de btw van 19% naar 21% met de minister van Binnenlandse Zaken die verantwoordelijk is voor de bouweconomie. Dat is een rampzalige maatregel voor de woningmarkt. De nieuwbouw komt stil te liggen en renovaties worden nog duurder. Dat is rampzalig voor onze bouweconomie. Als er één ding is dat wij over onze woningmarkt weten is dat wel dat er rust en zekerheid moet komen. Wat doet het kabinet? Het komt met een maatregel eerst in het Catshuisakkoord en later in de Kunduzcoalitie maar nu weet het kabinet het niet meer. Nu gaan wij dit bestuderen. De staatssecretaris heeft in maart en april in het Catshuis gezeten. Dit alles is samen met andere partijen helemaal doorgeakkerd. Dit lag er allang en nu moet de kiezer gaan geloven dat het kabinet het zo ingewikkeld vindt dat wij het op dit moment niet kunnen uitwerken. Er waren zelfs partijen die in april alleen nog maar hoefden te tekenen bij het kruisje want het was allemaal al uitgewerkt. Het was al in kannen en kruiken. Blijft de staatssecretaris dus bij zijn voorstel en zal hij zijn voorstel nog voor de verkiezingen duidelijk maken aan de Nederlandse kiezer? Staatssecretaris Weekers: Voorzitter. Ik dank de heer Monasch voor zijn vragen maar ik ben wel een klein beetje verbaasd eerlijk gezegd. Ik ken de heer Monasch als een degelijk Kamerlid. Hij vraagt waarom ik nu ineens aankondig om de hypotheekrenteaftrek althans de verplichte annuïtaire aflossing pas bij het Belastingplan te regelen. In de Kamerstukken had de heer Monasch dit echter al kunnen lezen. Als hij bovendien het debat over het begrotingsakkoord 2013 had bijgewoond had hij kunnen horen dat in de gedachtewisseling tussen minister De Jager en de fractievoorzitter van de Partij van de Arbeid de heer Samsom reeds is besproken dat dit in het Belastingplan 2013 geregeld zal worden. In het begrotingsakkoord 2013 staat een aantal zaken op hoofdlijnen uitgewerkt. Dat zal moeten worden vertaald naar wetgeving. Alles wat snel en eenvoudig kan en ook de dingen die wat moeilijker en ingewikkelder zijn maar waaraan al behoorlijke tijd wordt gewerkt en die als het ware al op de plank liggen kunnen in een fiscaal crisispakket worden meegenomen. De dingen die nog nadere uitwerking vragen zullen wij toch fatsoenlijk moeten regelen. Anders krijg ik hier het verwijt dat ik met broddelwerk kom. De heer Samsom de fractievoorzitter van de Partij van de Arbeid is nu net degene die heeft gevraagd om met gedegen stukken te komen. Dat heeft minister De Jager toegezegd en ik zeg dat hier nu ook toe.De heer Monasch (PvdA): Het compliment dat de heer Weekers mij kent als een degelijk Kamerlid steek ik in mijn zak. Ik hoop dit ook te bewijzen aan de hand van deze brief die minister Spies vandaag naar de Kamer heeft gestuurd. In die brief schrijft minister Spies over de hypotheekrenteaftrekmaatregelen: "Hiermee schept het kabinet duidelijkheid in de discussie over de fiscale behandeling van het eigen woningbezit waardoor de onzekerheid hierover voor potentiële kopers is weggenomen." Het is dus al in kannen en kruiken. Het is helemaal duidelijk. Is de staatssecretaris het nu eens met het besluit dat door de Kunduzcoalitie is genomen of is hij aan het duiken omdat hij dit niet graag tijdens de verkiezingen wil bespreken? Het is van tweeën één: het is de brief van de minister van Binnenlandse Zaken of het is de uitleg van staatssecretaris Weekers. Het zou prettig zijn als het kabinet met een mond spreekt. Is de staatssecretaris van plan om die plannen door te zetten of gaat hij allerlei constructies bedenken zodat hij voor de verkiezingen kan duiken en het onderwerp onder het tapijt kan vegen? Staatssecretaris Weekers: Ik veeg niets onder het tapijt. Ik veeg nooit iets onder het tapijt. In het begrotingsakkoord 2013 zijn er afspraken gemaakt. Die afspraken zijn uitgewerkt en beschreven in de brief van minister De Jager. Verder is er een op het beleid over de woningmarkt gefocuste brief van collega Spies en mij gestuurd naar zowel de Eerste Kamer als de Tweede Kamer naar aanleiding van de motie-Kuiper. De heer Kuiper is Eerste Kamerlid namens de ChristenUnie. Ik sta natuurlijk volstrekt achter die brief want ik heb hem zelf geschreven en getekend. Minister Spies heeft die brief ook ondertekend. Wij werken nu aan de uitvoering. De heer Monasch vraagt waarom dit nog niet in een wetsvoorstel zit. De hoofdlijnen zijn naar aanleiding van de motie-Kuiper naar beide Kamers gestuurd. Ze worden op dit moment tot in detail uitgewerkt. Bestaande gevallen worden niet geraakt en voor nieuwe gevallen geldt een annuïtair aflossingsschema. De heer Monasch zal zich kunnen voorstellen dat wij ook iets moeten bedenken voor het geval partners in de toekomst uit elkaar gaan waarbij de een onder het oude en de ander onder het nieuwe regime valt. Ook zaken als een bijleenregeling de uitvoeringsaspecten voor de Belastingdienst en de vraag welke zaken renseignering van de banken behoeven vergen allemaal nadere uitwerking. Ik ben hard bezig met de uitwerking van het begrotingsakkoord voor 2013 maar wel op een degelijke manier. De heer Monasch (PvdA): Ik heb tot slot nog twee punten. Ik vraag de staatssecretaris nogmaals om verheldering: steunt hij het plan of niet? Daarbij is heel erg van belang of nadere uitwerking van de huurverhoging waar GroenLinks D66 en de ChristenUnie voor getekend hebben ook zo technisch is dat de staatssecretaris daar nog even mee wacht. Of kunnen de huurders meteen dokken bij de Kunduzcoalitie? Staatssecretaris Weekers: Ik ben verantwoordelijk voor het fiscale pakket en heb in het fiscaal crisispakket dat gisteren naar de Kamer is gestuurd exact aangegeven wat we nu al kunnen regelen en wat met medewerking van beide Kamers al voor het zomerreces door beide Kamers behandeld zou kunnen zijn. Daarmee is de bulk van het fiscaal crisispakket geregeld.Weekers Daarnaast zijn er enkele zaken die nadere uitwerking vergen. Ten aanzien van de hypotheekrenteaftrek wordt het begrotingsakkoord voor 2013 een-op-een uitgevoerd. Ik zal ervoor zorgen dat alle uitvoeringsaspecten degelijk en zorgvuldig in wetgeving terechtkomen. De heer Monasch wil weten of dit ook gebeurt met vraagstukken rondom huurverhoging. Ik neem aan dat collega's die daarover gaan er ook voor zorgen dat er zorgvuldige wetgeving naar de Kamer komt.