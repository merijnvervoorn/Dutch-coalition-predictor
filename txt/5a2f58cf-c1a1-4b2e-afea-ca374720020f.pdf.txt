11 Stemmingen moties Arbeidsomstandigheden in Bangladesh Aan de orde zijn de stemmingen over moties ingediend bij het VAO Maatschappelijk verantwoord ondernemen en arbeidsomstandigheden in Bangladesh te weten: - de motie-Voordewind over opnemen van de financiële sector in het mvo-risicosectorenbeleid (26485 nr. 170); - de motie-Sjoerdsma over alleen overheidssteun verlenen als bedrijven handelen conform de OESO-richtlijnen (26485 nr. 171). (Zie vergadering van 17 december 2013.) De voorzitter: Voordat we over de moties gaan stemmen wil de heer Koolmees graag het woord. De heer Koolmees (D66): Voorzitter. Mijn fractie wil uitstel van de stemmingen over de Toekomst- en onderzoeksagenda. Nadat dit voorstel is aangenomen is er namelijk een motie ingediend en aangenomen waardoor het kabinet dit onderzoek zal uitvoeren. Het lijkt ons verstandig om na het reces hierover verder te praten in de commissie. De voorzitter: Als er een verzoek wordt gedaan tot het uitstellen van stemmingen moet er steun zijn van de meerderheid van de Kamer. Is die steun er? De heer Wilders knikt ja de heer Zijlstra knikt ja. Ik zie de heer Samsom ook met zijn hoofd bewegen. We zullen vandaag niet stemmen over de brief van het Presidium over de Toekomst- en onderzoeksagenda Tweede Kamer 2014 (32224 nr. 8). Mevrouw Ouwehand (PvdD): Voorzitter. Het gaat mij om de stemmingen over antibioticaresistentie. Ik heb al eerder een motie ingediend op stuk 27858 nr. 206. Ik ben er erg boos over dat het rapport waarom ik de motie heb aangehouden al sinds september op het ministerie blijkt te liggen en vandaag pas naar de Kamer is gekomen. Ik heb gemerkt dat de coalitie nog even tijd nodig heeft om erover na te denken. Daarom wil ik deze motie aanhouden. De voorzitter: U zei de motie op stuk nr. 206 maar u bedoelt de motie op stuk nr. 208. Mevrouw Ouwehand (PvdD): Dat klopt.De voorzitter: Ik geef het woord aan de heer Klaver. De heer Klaver (GroenLinks): Voorzitter. Bij de stemmingen over de moties over de uitkomsten van het SEO-onderzoek wil ik mijn motie op stuk nr. 62 graag aanhouden. De voorzitter: Dan kunnen we nu gaan stemmen. Ik ben blij dat het kabinet zich weer heeft laten vertegenwoordigen door de staatssecretaris van Veiligheid en Justitie de heer Teeven. Hij staat met stip op nummer één als het gaat om het plaatsnemen in vak-K tijdens de stemmingen. (Geroffel op de bankjes) De voorzitter: De staatssecretaris krijgt er een kleur van! Wij gaan nu stemmen. In stemming komt de motie-Voordewind (26485 nr. 170). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Sjoerdsma (26485 nr. 171). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.