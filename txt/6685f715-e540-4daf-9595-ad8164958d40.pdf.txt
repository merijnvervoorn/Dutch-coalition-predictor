10 Stemmingen moties Implementatiewet wijziging EU-kaderrichtlijn afvalstoffen Aan de orde zijn de stemmingen over moties ingediend bij de behandeling van het wetsvoorstel Wijziging van de Wet milieubeheer in verband met de implementatie van Richtlijn (EU) 2018/851 van het Europees Parlement en de Raad van 30 mei 2018 tot wijziging van Richtlijn 2008/98/EG betreffende afvalstoffen (PbEU L 150) (Implementatiewet wijziging EU-kaderrichtlijn afvalstoffen) te weten: - de motie-Schonis/Von Martels over een verplichte afvalstroomindicatie op producten (35267 nr. 9); - de motie-Kröger over de Kamer informeren middels een brief en een lijst nieuwe stoffen (35267 nr. 11); - de motie-Von Martels over hulp bij het verhalen van kosten op veroorzakers van afval (35267 nr. 12). (Zie vergadering van 10 maart 2020.) De voorzitter: De motie-Schonis/Von Martels (35267 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat het onduidelijk kan zijn in welke afvalbak producten en verpakkingen weggegooid horen te worden; constaterende dat de wirwar aan teksten en logo's over de oorsprong of de composteerbaarheid van het materiaal de onduidelijkheid vergroot; overwegende dat fouten in de afvalscheiding tot vervuiling van afvalstromen kunnen leiden; verzoekt de regering toe te werken naar een uniforme afvalstroomindicatie op producten zodat duidelijk is tot welke afvalstroom het product behoort en in welke afvalbak het product weggegooid hoort te worden; verzoekt de regering tevens om bij de gesprekken over de uitwerking van de Green Deal zich in te zetten voor de verplichting dat producten voortaan een afvalstroomindicatie moeten hebben en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 15 was nr. 9 (35267). Ik stel vast dat wij hier nu over kunnen stemmen.In stemming komt de gewijzigde motie-Schonis/Von Martels (35267 nr. 15 was nr. 9). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Kröger (35267 nr. 11). De voorzitter: Ik constateer dat deze motie met algemene stemmen is aangenomen. In stemming komt de motie-Von Martels (35267 nr. 12). De voorzitter: Ik constateer dat deze motie met algemene stemmen is aangenomen.