9 Stemming brief van de commissie voor de Inlichtingen- en Veiligheidsdiensten over een voorstel voor benoeming van een lid Aan de orde is de stemming over de brief van de commissie voor de Inlichtingen- en Veiligheidsdiensten over een voorstel voor benoeming van een lid (36044 nr. 1). De voorzitter: Allereerst mevrouw Agema van de PVV. Mevrouw Agema (PVV): Sorry wij wensen geacht te worden tegen de laatste motie die op stuk nr. 999 gestemd te hebben. De voorzitter: Dank u wel. We zullen dit opnemen in de Handelingen maar ze blijft aangenomen. Ik zie mevrouw Van der Plas al verschrikt kijken. Mevrouw Van der Plas (BBB): Ik rende als een blij hertje naar voren want deze motie was inderdaad ontraden. Ik wil graag een brief van het kabinet waarin staat hoe het deze motie gaat uitvoeren. De voorzitter: Dank u wel. De blijdschap blijft denk ik want we gaan dit gewoon doorgeleiden naar het kabinet en de motie blijft aangenomen. Dan gaan we stemmen over de brief van de commissie voor de Inlichtingen- en Veiligheidsdiensten over een voorstel voor benoeming van een lid (36044 nr. 1). Ik stel voor conform het voorstel van de commissie voor de Inlichtingen- en Veiligheidsdiensten te besluiten en mevrouw E.M.J. Ploumen te benoemen tot lid. Daartoe wordt besloten.