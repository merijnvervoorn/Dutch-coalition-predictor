21 Stemmingen Aan de orde is de stemming over een aangehouden motie ingediend bij het debat over externe veiligheid en gevaarlijke stoffen te weten: - de motie-Van Tongeren over bedrijfsbrandweer bij spoorwegemplacementen (26956 nr. 101). (Zie vergadering van 12 april 2011.) De voorzitter: De motie-Van Tongeren (26956 nr. 101) is in die zin gewijzigd dat zij thans luidt: Motie De Kamer gehoord de beraadslaging overwegende dat de burgemeester van Zwijndrecht naar aanleiding van de brand op rangeerterrein Kijfhoek om een bedrijfsbrandweer bij het spoorwegemplacement gevraagd heeft; overwegende dat ProRail toegezegd heeft dat er vanaf 2012 een bedrijfsbrandweer komt op rangeerterrein Kijfhoek; verzoekt de regering om ProRail te vragen in kaart te brengen op welke andere rangeerterreinen het risico op een vergelijkbare brand bestaat en om indien nodig net als op rangeerterrein Kijfhoek ook op andere rangeerterreinen een bedrijfsbrandweer te vestigen en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 105 (26956). Op verzoek van mevrouw Van Tongeren stel ik voor haar gewijzigde motie (26956 nr. 105) van de agenda af te voeren. Daartoe wordt besloten.