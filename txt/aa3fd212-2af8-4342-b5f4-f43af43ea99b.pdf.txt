2 Regeling van werkzaamheden De voorzitter: Ik stel voor het debat over de Europese top van 22 en 23 juni 2017 aan de agenda van de Kamer toe te voegen en daarbij de volgende maximumspreektijden te hanteren: - VVD PVV CDA en D66: tien minuten; - GroenLinks SP en PvdA: zeven minuten; - ChristenUnie PvdD 50PLUS SGP DENK en Forum voor Democratie: vijf minuten. Ingekomen zijn een aantal beschikkingen van de Voorzitters van de Eerste en Tweede Kamer der Staten-Generaal: - één beschikking houdende aanwijzing van de Eerste Kamerleden Gerkens Huijbregs-Schiedon en Van Bijsterveld en de Tweede Kamerleden Becker Bosma Duisenberg Van Meenen Rog en Özdil tot lid van de Interparlementaire Commissie van de Nederlandse Taalunie; - één beschikking houdende aanwijzing van de Eerste Kamerleden De Bruijn-Wezeman Oomen-Ruijten Van de Ven Kok Van Hattem Don Köhler en Postema en de Tweede Kamerleden Visser Van den Berg-Jansen Van Eijs Ploumen Özütok Anne Mulder Remco Dijkstra Van Helvert en Raemakers tot lid en de Eerste Kamerleden Van Bijsterveld Van Dijk en Knapen en de Tweede Kamerleden Thieme Van 't Wout Ronnes Knops en Van Rooijen tot plaatsvervangend lid in de Raadgevende Interparlementaire Benelux-Raad; - één beschikking houdende aanwijzing van de Eerste Kamerleden Kox Van de Ven Strik Oomen-Ruijten en Stienen en de Tweede Kamerleden Anne Mulder en Maeijer tot lid en de Eerste Kamerleden Overbeek Schrijver Van Strien en De Bruijn-Wezeman en de Tweede Kamerleden Omtzigt Koopmans en Van Veldhoven tot plaatsvervangend lid in de Parlementaire Vergadering van de Raad van Europa; - één beschikking houdende aanwijzing van de Eerste Kamerleden Van Kappen Knapen Schrijver en Overbeek en de Tweede Kamerleden Anne Mulder Bouali Wilders en Van Ojik tot lid en de Eerste Kamerleden Martens en Stienen en de Tweede Kamerleden Van den Bosch Van Toorenburg en Karabulut tot plaatsvervangend lid van de Parlementaire Assemblee van de OVSE; - één beschikking houdende aanwijzing van de Eerste Kamerleden Van Kappen Van Apeldoorn en Schaper en de Tweede Kamerleden Diks Ten Broeke Knops en De Roon tot lid en de Eerste Kamerleden Martens Faber-Van de Klashorst en Knip en de Tweede Kamerleden Van den Hul Karabulut en Sjoerdsma tot plaatsvervangend lid van de Parlementaire Assemblee van de NAVO. Op verzoek van de aanvrager stel ik voor het dertigledendebat over het bericht dat BrabantZorg geen geld meer heeft voor de thuiszorg van de agenda af te voeren. Ik stel aan de Kamer voor de Eerste Kamer te laten weten dat de heer Nijboer de plaats zal innemen van mevrouw Bouwmeester bij de verdediging van het voorstel van wethoudende een verbod op winstuitkering door zorgverzekeraars (34522). Aangezien voor Kamerstuk 34713-(R2089)-1 de termijn is verstreken stel ik vast dat wat deze Kamer betreft de daarbij ter stilzwijgende goedkeuring overgelegde stukken zijn goedgekeurd. Ik stel voor de volgende stukken van de stand van werkzaamheden af te voeren: 25834-125; 32043-365; 34522-22; 34550-XVI-139; 34550-XIII134; 31066-360; 31066-361; 31935-41; 31935-36; 31066-353; 34196-29; 31066-354; 31066-362; 31066-357; 31066-355; 31839-581; 31839-582; 31839-578; 31839-580; 31839-576; 31839-577; 34477-19; 31839-572; 2017Z06825; 31066-358; 33654-26; 2017Z06892. Tot slot stel ik voor toe te voegen aan de agenda: - het VAO Meerjarig Financieel Kader met als eerste spreker het lid Hijink namens de SP; - het VAO Behandelvoorbehoud van het EU-voorstel: Richtlijn evenwicht tussen werk en privéleven met als eerste spreker het lid Jasper van Dijk namens de SP. Overeenkomstig de voorstellen van de voorzitter wordt besloten. De voorzitter: Ik geef het woord aan mevrouw Kooiman. Mevrouw Kooiman (SP): Voorzitter. Gisteren las ik een bericht van Claudia. Zij schreef op Facebook: ik heb een dochter Emma en Emma wil dood. Zij zegt: het is de enige oplossing na drieënhalf jaar strijd. Claudia heeft eindelijk hulp gevonden bij De Jutters in dit geval maar er zijn maar acht plekken in de regio. De voorzitter: En u wilt een debat hierover. Mevrouw Kooiman (SP): Ja. Zij zegt letterlijk: hoeveel suïcidepogingen zijn er nog nodig voordat ik eindelijk een keer hulp krijg? Ik wil inderdaad een debat met de staatssecretaris van Volksgezondheid Welzijn en Sport het liefst voor het zomerreces. Het zou helemaal mooi zijn als het volgende week kan plaatsvinden want naast Emma zijn er nog veel meer kinderen die nu hulp nodig hebben. De voorzitter: Ja dank u wel mevrouw Kooiman. Mevrouw Agema (PVV): Ik zou deze debataanvraag heel graag willen steunen maar ik vraag mij wel af of het debat met deze staatssecretaris nog zinvol is. We hebben afgelopen week een debat met hem gehad over de jeugdhulpverlening. Nou er kwamwerkelijk waar niets uit nog niet eens een begin van berouw dus ik vraag mij af of we dit debat niet beter kunnen voeren met een missionaire staatssecretaris. Maar aan de andere kant " De voorzitter: U steunt het. Mevrouw Agema (PVV): Ja ik steun het maar met lood in de schoenen omdat het weer met de demissionaire staatssecretaris is. De voorzitter: Dat is duidelijk. Mevrouw Kuiken (PvdA): Steun. De heer Öztürk (DENK): Volledige steun. De heer Peters (CDA): Ik zou allereerst willen dat het probleem van dit kind wordt opgelost nog voordat we praten over een debat. Vervolgens wil ik weten hoe het feitelijk allemaal zit want er zitten natuurlijk veel meer kanten aan deze zaak dan alleen het artikel dat we allemaal hebben kunnen lezen. Ik stel dus voor dat we een brief krijgen nog deze week of begin volgende week waarin alles uit de doeken gedaan wordt. Daarna zal ik bekijken of we dit debat zouden moeten voeren want dan weten we ook de insteek van het debat. De heer El Yassini (VVD): Ik hoop dat het ministerie ook de uitzending van gisteren heeft gezien en direct in actie komt. Ik denk dat dat het belangrijkste is. Voor nu steun ik het verzoek om een brief omdat ik echt wil weten wat er precies is misgegaan. Daarna bekijken we of een debat nodig is. De heer Raemakers (D66): Het is een schrijnende situatie. We steunen dan ook het verzoek om een debat maar willen wel net als de heer Peters graag meer informatie over hoe breed het probleem is. We steunen wel het verzoek om een debat. Mevrouw Arissen (PvdD): Namens de Partij voor de Dieren steun voor het verzoek om een brief maar ook voor het snel houden van een debat hierover. Mevrouw Kooiman (SP): Het is heel erg maar ik ben vergeten te zeggen dat ik dit debat mede namens de fractie van GroenLinks aanvraag. Het is wel zo netjes dat ik dat ook nog even benoem.De voorzitter: Dat is heel belangrijk. Met die laatste opmerking hebt u een meerderheid. Mevrouw Kooiman (SP): Ja dat dacht ik al. Dat is heel mooi. De voorzitter: Ik stel voor om het stenogram van dit deel van de vergadering door te geleiden naar het kabinet. Mevrouw Kooiman (SP): Ik zou u wel willen verzoeken om het debat inderdaad heel snel in te plannen. Vanwege de noodzaak van een oplossing voor Emma en gezien alle reacties onder het bericht is het echt erg nodig dat het snel wordt gehouden. De voorzitter: Er komt nu wel een probleem om de hoek kijken want u hebt ook om een brief gevraagd. Mevrouw Kooiman (SP): Maar ik heb steun gekregen voor mijn verzoek om een debat. De voorzitter: Ja maar de meerderheid wil ook een brief op korte termijn. De heer El Yassini (VVD): Dat is precies waarom ik naar voren loop. Het is natuurlijk wel van belang dat we ook over die informatie beschikken. Ik wil daarom dat de staatssecretaris zo snel mogelijk met die brief komt. Op basis daarvan kunnen we naar het debat gaan kijken. Mevrouw Kooiman (SP): Volgens mij steunt een meerderheid mijn verzoek om een debat. De voorzitter: Ja u hebt een meerderheid. Mevrouw Kooiman (SP): En-en kan natuurlijk altijd dus het lijkt me heel goed dat de brief voor het debat komt. De voorzitter: Prima. Dank u wel. De heer Van Helvert (CDA): Voorzitter. Morgen staat het VAO Scheepvaart ingepland. In het AO hebben we heel enthousiast gedebatteerd over van alles en op basis daarvan heeft de minister toegezegdom een brief te zullen sturen met informatie. Die brief kan zoals we ook in het AO hebben gezegd invloed hebben op de moties die we zouden willen indienen. Die brief hebben we nog niet gekregen en er is geen haast bij het VAO van morgen. Zouden we dat kunnen verplaatsen totdat we de brief hebben gekregen? De voorzitter: Ik heb begrepen dat de brief aan het eind van de dag komt. De heer Van Helvert (CDA): Ja maar het vergt ook enige afstemming en het VAO is al de dag erna. De voorzitter: U wilt dus uitstel. De heer Van Helvert (CDA): De brief is er nog niet. Wellicht komt hij aan het eind van de dag maar misschien komt hij dan heel laat en dan moeten we de dingen overhaast doen. Dan zijn we onzorgvuldig terwijl het ook best volgende week zou kunnen. De voorzitter: Ik kijk even of er een meerderheid is voor uitstel van het VAO van morgen om 10.15 uur. De heer Jetten (D66): Er zitten volgens mij geen heel dringende moties in de pijplijn dus uitstel is wat ons betreft akkoord. Mevrouw Arissen (PvdD): Ook de Partij voor de Dieren steunt het verzoek om uitstel. De heer Laçin (SP): Wij steunen het verzoek maar wij willen wel graag dat het VAO als het kan zo snel mogelijk wordt ingepland bijvoorbeeld volgende week. De heer Öztürk (DENK): Wij steunen het verzoek. De heer Van Aalst (PVV): De PVV steunt het verzoek maar mijn fractie wil ook graag dat het VAO zo snel mogelijk wordt ingepland. De voorzitter: Dank u wel. Dan gaan we dat VAO uitstellen. Daarmee zijn we aan het eind gekomen van de regeling van werkzaamheden. De vergadering wordt van 13.21 uur tot 13.30 uur geschorst.