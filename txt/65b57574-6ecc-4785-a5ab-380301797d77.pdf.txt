11 Regeling van werkzaamheden (stemmingen) De voorzitter: Aan de orde zijn de stemmingen. Voordat we gaan stemmen geef ik mevrouw Dik-Faber het woord. Mevrouw Dik-Faber (ChristenUnie): Dank u wel voorzitter. Ik wil de motie op stuk nr. 257 (32820) graag nog even aanhouden tot de volgende stemmingen. Waarschijnlijk zijn die na de volgende week omdat het volgende week Prinsjesdag is. De voorzitter: Op verzoek van mevrouw Dik-Faber stel ik voor haar motie (32820 nr. 257) aan te houden. Daartoe wordt besloten.