18 Stemmingen moties Bezuiniging op maagzuurremmers Aan de orde zijn de stemmingen over moties ingediend bij het dertigledendebat over de bezuiniging op maagzuurremmers te weten: - de motie-Van Gerven over het geheel vergoeden van maagzuurremmers vanuit het verzekerd pakket (29477 nr. 280); - de motie-Kuzu over een onderzoek naar de reden waarom mensen geen maagzuurremmers meer gebruiken (29477 nr. 281). (Zie vergadering van 3 april 2014.) De voorzitter: De motie-Kuzu (29477 nr. 281) is in die zin gewijzigd dat zij thans is ondertekend door de leden Kuzu en Voortman. Naar mij blijkt wordt de indiening ervan voldoende ondersteund. Zij krijgt nr. 282 was nr. 281 (29477). De heer Kuzu (PvdA): Voorzitter. Ik wil mijn motie op stuk nr. 281 nog nader wijzigen. Voor dit moment wil ik de motie daarom aanhouden. Morgen zou ik de motie graag op de stemmingslijst geplaatst zien. De voorzitter: Op verzoek van de heer Kuzu stel ik voor zijn gewijzigde motie (29477 nr. 282 was nr. 281) aan te houden. Daartoe wordt besloten. De voorzitter: Morgen zullen wij over deze motie stemmen. Die stemming was ook al gepland. In stemming komt de motie-Van Gerven (29477 nr. 280). De voorzitter: Ik constateer dat de aanwezige leden van de fracties van de PVV GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. De voorzitter: Daarmee is er een einde gekomen aan de stemmingen. Ik schors de vergadering. De vergadering wordt van 15.52 uur tot 16.16 uur geschorst. Voorzitter: Van Veldhoven