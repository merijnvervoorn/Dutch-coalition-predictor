8 Stemming Wet invoering minimumuurloon Aan de orde is de stemming in verband met het Voorstel van wet van de leden Kathmann en Maatoug houdende wijziging van de Wet minimumloon en minimumvakantiebijslag en enige andere wetten in verband met de invoering van een uniform wettelijk minimumuurloon en enige andere wijzigingen (Wet invoering minimumuurloon) (35335). (Zie vergadering van 11 mei 2022.) De voorzitter: Voordat we gaan stemmen over het wetsvoorstel geef ik het woord aan de heer Ephraim van de Groep Van Haga. De heer Ephraim (Groep Van Haga): Dank u wel voorzitter. BVNL gaat voor het sympathieke voorstel van de leden Kathmann en Maatoug stemmen. Ook wij zijn namelijk voor verhoging van het wettelijk minimumloon. Dat moet echter wel gebeuren in combinatie met verlaging van de werkgeverslast op arbeid. De inflatie is nu al op het niveau van de jaren tachtig. Als we dezelfde loon-prijsspiraal gaan krijgen als destijds dan zullen onze economie en welvaart straks het kind van de rekening zijn. Dank u wel. De voorzitter: Dank u wel. In stemming komt het wetsvoorstel. De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor dit wetsvoorstel hebben gestemd en de leden van de fractie van FVD ertegen zodat het is aangenomen. Aangezien het een initiatiefwet is wil ik aan de indieners vragen of ze bereid zijn de verdediging op zich te nemen in de Eerste Kamer. Mevrouw Kathmann PvdA. Mevrouw Kathmann (PvdA): Voorzitter. Zowel het lid Maatoug als ik sta te popelen om dat te doen want er is geen betere basis om het minimumloon omhoog te krijgen. Dus we gaan eerst naar de Eerste Kamer en dan moet het minimumloon daarna heel snel omhoog. De voorzitter: Kijk. Dank u wel.