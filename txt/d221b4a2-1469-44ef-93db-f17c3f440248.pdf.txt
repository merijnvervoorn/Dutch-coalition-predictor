14 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor de volgende wetsvoorstellen toe te voegen aan de agenda van de Kamer: - Wijziging van de begrotingsstaten van het Ministerie van Economische Zaken en Klimaat (XIII) voor het jaar 2019 (incidentele suppletoire begroting inzake Urgenda) (35236); - Wijziging van enkele rijkswetten op het gebied van Justitie en Veiligheid in verband met gewijzigde regelgeving en enige andere aanpassingen van overwegend technische aard (Reparatierijkswet Justitie en Veiligheid 2019) (35206); - Wijziging van de Politiewet 2012 en de Wet op de medische keuringen in verband met het screenen van personen die ambtenaar van politie willen worden of zijn en personen die krachtens overeenkomst werkzaamheden voor de politie de rijksrecherche of de Politieacademie gaan verrichten of verrichten (screening ambtenaren van politie en politieexternen) (35170); - Voorstel van wet van de leden Kuiken Van Toorenburg Van Wijngaarden Van der Graaf en Van der Staaij houdende regels over het bestuursrechtelijk verbieden van organisaties die een cultuur van wetteloosheid creëren bevorderen of in stand houden (Wet bestuurlijk verbod ondermijnende organisaties) (35079). Ik stel voor dinsdag 15 oktober aanstaande ook te stemmen over een brief van het Presidium over een adviesaanvraag aan de Raad voor Volksgezondheid en Samenleving inzake acute zorg (Kamerstuk 31016 nr. 253) en over de ingediende moties bij het wetgevingsoverleg over de begroting van het ministerie van Infrastructuur en Waterstaat (XII) voor het jaar 2020. Op verzoek van het lid Remco Dijkstra stel ik voor zijn motie op stuk 35086 nr. 10 opnieuw aan te houden. Ik stel voor toe te voegen aan de agenda: - het VAO Gegevensuitwisseling in de zorg/gegevensbescherming met als eerste spreker mevrouw Van den Berg namens het CDA. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Van der Graaf namens de ChristenUnie. Mevrouw Van der Graaf (ChristenUnie): Mevrouw de voorzitter. Turkije is Syrië binnengevallen. Vanmiddag heeft de Kamer daarover al allerlei moties aangenomen met oproepen richting de regering om actie te ondernemen in de Europese Raad in de komende week. De ChristenUnie vraagt hierbij een debat aan over de invalvan Turkije in Syrië. Daarbij willen we spreken over de gevolgen daarvan maar ook over de mogelijke bedreigingen die dat voor Nederland heeft nu we ook berichten lezen dat ISIS-strijders mogelijk vrijkomen. We hopen op een meerderheidsdebat. De heer Emiel van Dijk (PVV): Steun vooral ook vanwege de gevolgen zeker gezien het feit dat Erdogan heeft aangegeven hier 36 miljoen Syriërs naartoe te sturen. Die man is enorm gevaarlijk dus daar moeten we zeker over spreken. Steun daarom. De staatssecretaris van Veiligheid en Justitie moet er dan ook bij zijn. Mevrouw Karabulut (SP): Steun. Ieder uur dat er verstrijkt vallen er weer slachtoffers. Het is dus een urgente kwestie. Ik zou willen voorstellen om dit zo snel als mogelijk maar uiterlijk volgende week te plannen. Ik denk dat een brief naar aanleiding van de vele aangenomen moties en een actuele stand van zaken mede met wat in de VN-Veiligheidsraad en andere gremia is besproken ook gewenst zijn voor het debat. De voorzitter: Mevrouw Van der Graaf is het ook uw verzoek om het zo snel mogelijk in te plannen? Ik hoor hier vorige week. Mevrouw Van der Graaf (ChristenUnie): Wat ons betreft wel. De voorzitter: Oké. Mevrouw Van der Graaf (ChristenUnie): De situatie is acuut dus het lijkt me goed als er snel een debat wordt ingepland. De voorzitter: Ik hoor mevrouw Ploumen zeggen dat de heer Van Ojik eerst was. De heer Van Ojik (GroenLinks): Dank aan collega Ploumen. Zeer veel steun voor dit verzoek. Inderdaad snel in te plannen en voorafgegaan door een brief. Ik wil er graag één verzoek aan toevoegen. Het gaat nu ook echt om internationaal leiderschap. Er is eind volgende week een Europese top. Dit is echt een debat waar mijn fractie graag de minister-president bij zou willen hebben als degene die Nederland straks op die Europese top vertegenwoordigt. De voorzitter: Volgende week hebben we een debat over de Europese top. Dat is aanstaande dinsdag.De heer Van Ojik (GroenLinks): Misschien kan daaraan voorafgaand of daarop aansluitend een apart debat plaatsvinden zoals mevrouw Van der Graaf dat aanvraagt. Wat mijn fractie betreft vindt dat plaats in aanwezigheid van de minister-president. Mevrouw Ploumen (PvdA): Mijn fractie steunt het verzoek van de ChristenUnie en steunt ook het verzoek van GroenLinks om dat in aanwezigheid van de minister-president te doen. De heer Van Raan (PvdD): Steun. Mevrouw Sazias (50PLUS): Steun voor het verzoek van de ChristenUnie en voor het verzoek van de heer Van Ojik. De heer Öztürk (DENK): Het debat is vanmorgen geweest. Er zijn ook moties vandaag in stemming gekomen. Ik denk dat het goed is dat wij als Kamer ook een feitenrelaas krijgen van het kabinet om precies te weten wat er aan de hand is. Daarna willen we zo snel mogelijk een AO. De voorzitter: Dus geen steun voor een apart debat. Begrijp ik het goed? De heer Öztürk (DENK): Op zich wel als het plenair debat eerder is dan een AO. De heer Van Helvert (CDA): Even voor de helderheid: debat 22 dat op de lijst staat is een debat dat ik heb aangevraagd over het vertrek van de Verenigde Staten uit Syrië. Ik neem aan dat deze vraag van de ChristenUnie een ondersteuning is om dat debat naar voren te halen. Zoals de heer Klaver ons heeft geleerd gaan we niet debatteren over wie de eerste spreker is. Dat maakt mij niet uit. Maar het lijkt me goed om die debatten samen te voegen. Er wordt me iets van rechts voor de kijker links ingefluisterd. Het lijkt me verstandig om dat met de minister-president erbij te doen. De voorzitter: Eigenlijk zegt u dat het debat dat op de lijst staat over hetzelfde onderwerp gaat? De heer Van Helvert (CDA): Het debat gaat over het terugtrekken van de Verenigde Staten uit Syrië. De voorzitter: Ik kijk even naar mevrouw Van der Graaf.Mevrouw Van der Graaf (ChristenUnie): Ik wil graag constructief meedenken. Het debat dat ik hier vandaag namens de ChristenUnie aanvraag gaat over de meest recente gebeurtenissen en dat is dat Turkije Syrië is binnengevallen. Dat daar een verband zit met de geopolitieke ontwikkelingen en de stappen van de VS is voorstelbaar. Het lijkt me heel logisch dat we alles in één debat zullen bespreken. Ik proef dat er steun is voor het debat en om dat ook snel in te plannen. Wij vragen een debat aan met de minister van Buitenlandse Zaken. Ik proef dat de collega's daar ook graag de premier bij aanwezig willen hebben. Daar heb ik geen bezwaar tegen. De heer Weverling (VVD): Zoals het nu geformuleerd wordt kan ik dat steunen. De heer Bisschop (SGP): Het lijkt me prima om dat debat met spoed te voeren. Combineren lijkt me verstandig met de minister-president erbij want in dit geval is dat van belang. Akkoord. Steun. De voorzitter: Er is een meerderheid om dit debat wél te houden en dan ook op zeer korte termijn het liefst volgende week. De heer Van Helvert heeft ook een suggestie gedaan. Als u het met elkaar eens bent halen we dat debat straks van de lijst. U hebt een meerderheid mevrouw Van der Graaf. Ik stel voor om het stenogram van dit deel van de vergadering door te geleiden naar het kabinet. Daar staat ook in dat de Kamer graag de mp de minister-president erbij wil hebben. De heer Van Wijngaarden namens de VVD. De heer Van Wijngaarden (VVD): Dank u voorzitter. We hebben gisteren de rapporten mogen ontvangen naar aanleiding van de dramatische fouten rondom de moord op Hümeyra. Uit die rapporten blijkt dat ook Veilig Thuis een onderdeel is van de keten waarin dingen zijn misgegaan. Wij stellen daarom voor om de verantwoordelijk minister daarvoor minister Hugo de Jonge ook bij dat debat uit te nodigen zodat we de verantwoordelijke ministers voor de hele keten waarin dingen zijn misgegaan hier hebben. Mevrouw Agema (PVV): Steun. De heer Groothuizen (D66): Steun. Mevrouw Van der Graaf (ChristenUnie): Steun. De heer Van Nispen (SP): Geen bezwaar. Het kabinet gaat over de eigen afvaardiging maar we kunnen hem ook uitnodigen.De heer Öztürk (DENK): Steun. De heer Van Raan (PvdD): Steun. Mevrouw Kuiken (PvdA): Steun. De voorzitter: Dan heeft u ook een meerderheid. Ik zal het stenogram van dit deel van de vergadering doorgeleiden naar het kabinet. Dank u wel meneer Van Wijngaarden. Daarmee zijn we aan het eind gekomen van deze regeling van werkzaamheden. De vergadering wordt van 15.46 uur tot 15.49 uur geschorst.