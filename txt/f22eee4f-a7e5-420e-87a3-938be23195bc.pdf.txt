16 Stemmingen moties Koninkrijksrelaties Aan de orde zijn de stemmingen over moties ingediend bij de behandeling van het wetsvoorstel Vaststelling van de begrotingsstaat van Koninkrijksrelaties (IV) voor het jaar 2013 ( 33400-IV ) te weten: - de motie-Bosman c.s. over inzicht in de financiën van overheids-nv’s (33400-IV nr. 9); - de motie-Fritsma over een snel afscheid Curaçao uit het Koninkrijk der Nederlanden (33400-IV nr. 10); - de motie-Fritsma over aangifte tegen de winnaar van de recent gehouden verkiezingen op Curaçao (33400-IV nr. 11); - de motie-Fritsma over terugvordering van het aan schuldsanering verkwiste geld (33400-IV nr. 12); - de motie-Fritsma over het terugsturen van criminelen uit de voormalige Antillen (33400-IV nr. 13); - de motie-Hachchi over een goed niveau van rechtshandhaving en rechtspleging (33400-IV nr. 14); - de motie-Hachchi/Van Toorenburg over samenwerking tussen de landen binnen het Koninkrijk (33400-IV nr. 15); - de motie-Segers c.s. over de waarborging van kinderrechten (33400-IV nr. 16). (Zie vergadering van 25 oktober 2012.) De voorzitter: De motie-Segers c.s. (33400-IV nr. 16) is in die zin gewijzigd dat zij thans luidt: Motie De Kamer gehoord de beraadslaging constaterende dat de waarborging van de kinderrechten in het Caraïbische deel van het Koninkrijk nog niet een adequaat niveau heeft bereikt; overwegende dat uit het lopende grootschalig UNICEF-onderzoek op het Caraïbische deel van het Koninkrijk blijkt dat er een grote behoefte van overheden en lokale organisaties bestaat naar meer expertise en technische ondersteuning op het gebied van kinderbescherming en kinderrechten; verzoekt de regering binnen de begroting Koninkrijksrelaties 2013 budget vrij te maken van een substantieel bedrag van maximaal € 750.000 om bestaande samenwerkingsprogramma’s binnen het Koninkrijk te versterken teneinde de expertise en technische ondersteuning op het gebied van kinderbescherming en kinderrechten te vergroten en gaat over tot de orde van de dag. Zij krijgt nr. 17 was nr. 16 (33400-IV).Op verzoek van de heer Segers stel ik voor deze motie (33400-IV nr. 17 was nr. 16) aan te houden. Daartoe wordt besloten. In stemming komt de motie-Bosman c.s. (33400-IV nr. 9). De voorzitter: Ik constateer dat deze motie met algemene stemmen is aangenomen. In stemming komt de motie-Fritsma (33400-IV nr. 10). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Fritsma (33400-IV nr. 11). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Fritsma (33400-IV nr. 12). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Fritsma (33400-IV nr. 13). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Hachchi (33400-IV nr. 14). De voorzitter: Ik constateer dat de aanwezige leden van de fracties van 50PLUS D66 GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Hachchi/Van Toorenburg (33400-IV nr. 15). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.