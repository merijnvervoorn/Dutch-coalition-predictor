9 Stemmingen moties Europese top over EU-banen Aan de orde zijn de stemmingen over moties ingediend bij het debat over de Europese top over EU-banen te weten: - de motie-Leijten over informatie over de invulling van Europese en internationale topfuncties (21501-20 nr. 1470); - de motie-Omtzigt over gelijke compensatie bij sparen voor pensioen (21501-20 nr. 1472). (Zie vergadering van 4 september 2019.) In stemming komt de motie-Leijten (21501-20 nr. 1470). De voorzitter: Ik constateer dat deze motie met algemene stemmen is aangenomen. In stemming komt de motie-Omtzigt (21501-20 nr. 1472). De voorzitter: Ik constateer dat de leden van de fracties van de SP de PvdD DENK 50PLUS de VVD de SGP het CDA de ChristenUnie de PVV FvD en vKA voor deze motie hebben gestemd en de leden van de overige fracties ertegen zodat zij is aangenomen. De heer Omtzigt. De heer Omtzigt (CDA): Voorzitter. Deze motie is aangenomen. Het is een statement van de Kamer. Ik zou de Voorzitter willen verzoeken om daar bekendheid aan te geven zowel hier als in Frankfurt voor wie deze motie bedoeld is. De voorzitter: Ik zal deze motie doorgeleiden. De heer Van Weyenberg (D66): Voorzitter. Ik zou ook graag een reactie van minister Hoekstra hebben hoe hij deze gaat uitvoeren. Het is weliswaar geen oproep aan de minister maar wel van de Kamer. Ik ben wel nieuwsgierig hoe het kabinet erin zit. De voorzitter: Dan stel ik voor het stenogram van dit deel van de vergadering door te geleiden naar het kabinet.