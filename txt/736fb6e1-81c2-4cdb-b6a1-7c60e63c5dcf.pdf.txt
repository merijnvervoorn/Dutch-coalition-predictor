21 Stemmingen moties Toeslag gebruik betaalkaarten Aan de orde zijn de stemmingen over moties ingediend bij de behandeling van het Voorstel van wet van het lid Van Vliet tot wijziging van Boek 7 van het Burgerlijk Wetboek de Wet handhaving consumentenbescherming en van de Overgangswet nieuw Burgerlijk Wetboek in verband met het invoeren van een verbod op het vragen van een toeslag voor het gebruik van betaalmiddelen (Wet verbod toeslag gebruik betaalmiddelen bij consumenten) te weten: - de motie-Merkies over niet duurder maken van debetkaartbetalingen (34291 nr. 11); - de motie-Nijboer over overleg met de ACM over meer controle (34291 nr. 12). (Zie vergadering van 15 juni 2016.) In stemming komt de motie-Merkies over niet duurder maken van debetkaartbetalingen (34291 nr. 11). De voorzitter: Ik constateer dat de aanwezige leden van de fracties van de SP de PvdD GroenLinks en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Nijboer over overleg met de ACM over meer controle (34291 nr. 12). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.