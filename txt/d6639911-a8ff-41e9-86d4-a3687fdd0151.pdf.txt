19 Stemming Wet raadgevend referendum naar Zwitsers model Aan de orde is de stemming in verband met het Voorstel van wet van de leden Baudet en Van Houwelingen houdende regels inzake een breed raadgevend referendum (Wet raadgevend referendum naar Zwitsers model) (36161). (Zie vergadering van 5 oktober 2023.) De voorzitter: De heer Van Meijeren verzoekt om uitstel van stemmingen. Daarvan hebben we gezegd dat er een meerderheid is om daar wel over te stemmen. Voordat we gaan stemmen geef ik het woord aan mevrouw Temmink en dan aan mevrouw Helder BBB. Mevrouw Temmink (SP): Dank u wel voorzitter. Mensen moeten volgens de SP zeggenschap hebben over hun eigen leven hun eigen buurt en hun eigen land. Daar zijn referenda een goed middel voor. Ik kom zojuist uit de Eerste Kamer waar het initiatiefwetsvoorstel voor een correctief bindend referendum is aangenomen. Daar tekende zich al een tweederdemeerderheid af. Dat is uitstekend nieuws want dat betekent dat mensen zich op 22 november kunnen uitspreken of zij een correctief bindend referendum willen. Het voorstel dat nu voorligt het referendum naar niet zo heel erg Zwitsers model is echter een heel ander soort referendum. Dat is een referendum waaraan vrijwel geen voorwaarden verbonden zijn. Dat kan dus ook gaan over vragen zoals of de zwaartekracht wel bestaat. Dat referendum gaat voor mensen dus helemaal niks veranderen. In dat opzicht blijven wij graag met onze beide benen op de grond staan. Daarom zullen wij tegen dit voorstel stemmen. De voorzitter: Dank u wel mevrouw Temmink. Dan geef ik het woord aan mevrouw Helder BBB. Mevrouw Helder (BBB): Dank u wel voorzitter. BBB is voor een correctief bindend referendum maar wel met twee voorwaarden: het algemeen belang en de bestuurbaarheid van het land moeten niet in gevaar komen. Het initiatiefwetsvoorstel dat nu voorligt laat het helemaal aan de praktijk over. Dat gaat wat BBB betreft te ver. De regering en het parlement moeten ook hun eigen verantwoordelijkheid kennen. Aangezien dit initiatiefwetsvoorstel dus te ver gaat en die twee voorwaarden die wij heel belangrijk vinden dus niet in acht neemt zullen wij tegen het initiatiefwetsvoorstel stemmen. De voorzitter: Dank u wel mevrouw Helder. In stemming komt het wetsvoorstel.De voorzitter: Ik constateer dat de leden van de fracties van JA21 Groep Van Haga de PVV en FVD voor dit voorstel hebben gestemd en de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA en BBB ertegen zodat het is verworpen.