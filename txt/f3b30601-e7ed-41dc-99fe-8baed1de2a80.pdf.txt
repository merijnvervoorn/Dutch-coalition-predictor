2 Afscheid van het lid Diks Aan de orde is het afscheid van het lid Diks (GroenLinks). De voorzitter: Mevrouw Diks heeft een uitgebreide brief geschreven. Ik ga die niet voorlezen — dat heb ik u laten weten — maar wel een ingekorte versie. Gisterennacht kreeg ik jouw afscheidsbrief. Met het oog op de omstandigheden lees ik die niet helemaal voor. Een paar dingen uit je brief wil ik aanhalen. Je schrijft dat Defensie voor een partij als GroenLinks niet per se een aangelegen onderwerp is. Toch heb jij je daarvoor ingezet en kwam je op voor het Defensiepersoneel voor hun veiligheid en vooral hun beloning. Je portefeuille Buitenlandse Handel en Ontwikkelingssamenwerking noem je een andere bron van inspiratie. In jouw ogen staat de presentatie van Nederland als geweldig handelsland in schril contrast met de schade die dat toebrengt aan mensen dieren natuur en klimaat. Je staat ook stil bij de gebeurtenissen rondom je wachtgeld en verblijfskosten. Die wil je bij je afscheid niet onbenoemd laten schrijf je. Ik citeer: "Ik had het wachtgeld meteen moeten weigeren en de vergoeding eerder moeten stoppen." Dat gaat u nu ook terugbetalen schrijft u in uw brief. Je sluit je brief af met het bedanken van de organisatie je collega's in de fractie en in het bijzonder jouw man. Nu ga ik ook heel kort een paar woorden tegen je zeggen. Geachte mevrouw Diks beste Isabelle we nemen afscheid in een vreemde situatie. Er is geen volle zaal en je zit in de voorzittersloge omdat je geen Kamerlid meer bent. Toch wil ik zoals gebruikelijk is als een Kamerlid vertrekt een paar woorden tegen je zeggen. Je begon eind 2008 om een Kamerlid te vervangen dat met zwangerschapsverlof ging. Je had er toen al twaalf jaar op zitten in de gemeente Apeldoorn en de Provinciale Staten van Gelderland. Je wist dus veel van de lokale en provinciale politiek. Oorspronkelijk was je ondernemer; dat wist ik zelf ook niet. Je had een bedrijf als modeontwerper en een bed and breakfast. Na je tijdelijke Kamerlidmaatschap werd je wethouder in Leeuwarden. Een kleine tien jaar later bij de laatste Kamerverkiezingen kwam je terug naar Den Haag. Je kreeg de portefeuilles Defensie en Buitenlandse Handel en Ontwikkelingssamenwerking. De laatste maanden ben je veel in het nieuws geweest niet altijd positief. In je eigen brief zei je daar het nodige over. Dat was niet alleen vervelend voor jou maar ook voor het aanzien van de Kamer. Nu je ons verlaat ga je weer richting het Noorden voor de derde keer terug naar de gemeentepolitiek. Je wordt wethouder in Groningen. Je weet dat ik altijd kritisch ben over collega's die hun kiezersmandaat niet volmaken. Dat geldt zeker in jouw geval want je bent gekozen met voorkeursstemmen. Uiteindelijk maakt iedereen daarin zijn of haar eigen keuzes. We wensen je heel veel succes in je nieuwe functie. Het ga je goed. (Geroffel op de bankjes)