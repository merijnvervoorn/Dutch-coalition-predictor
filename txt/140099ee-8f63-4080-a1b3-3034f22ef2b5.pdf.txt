6 Regeling van werkzaamheden De voorzitter: Ik stel voor toe te voegen aan de agenda van de Kamer: - het wetsvoorstel Wijziging van enkele wetten van het Ministerie van Sociale Zaken en Werkgelegenheid (Verzamelwet SZW 2017) (34528); - het wetsvoorstel Wijziging van de Participatiewet de Wet tegemoetkomingen loondomein de Wet financiering sociale verzekeringen en de Wet arbeidsongeschiktheidsvoorziening jonggehandicapten in verband met stroomlijning van de loonkostensubsidie op grond van de Participatiewet en enkele andere wijzigingen (34514). Ik deel mee dat de volgende aangehouden moties zijn vervallen: 34047-13; 29664-136; 31066-281. Ik stel voor de volgende stukken van de stand van werkzaamheden af te voeren: 29689-772; 2016Z17564; 22112-2197; 22112-2202; 221122201; 32317-437; 32317-438; 22112-2194; 32317-441; 34104140; 2016Z17256; 30486-13; 29282-258; 29538-228; 221122207; 34535-4; 34535-6; 34535-3; 34535-2; 22112-2171; 31793159; 22112-2195; 22112-2188; 32317-435; 33529-309; 34550XVI-6; 2016Z17965; 2016Z17906; 21501-08-647; 21501-08642; 21501-08-646; 29659-145; 2016Z14716; 31066-294; 2016Z15918; 31311-176; 29628-654; 28684-470; 33836-17; 33695-12; 28345-169; 29507-141; 33532-62; 32648-13; 32013129; 32013-133; 34198-18; 34198-17; 34475-IX-9; 34300-IX27; 32824-148; 33625-229; 33625-220; 33625-214; 33625-215; 21501-02-1666; 21501-02-1650; 21501-02-1638; 21501-021640; 31985-42; 21501-02-1629; 21501-02-1653; 2016Z15965; 2016Z15368; 2016Z15291; 2016Z15272; 2016Z14724; 2016Z14725; 2016Z13909; 31490-197; 31757-89; 31490-199; 32847-222; 31490-206; 2016Z13648; 34300-XVIII-51; 31532164; 34233-70; 29689-762; 29509-63; 33495-99; 29477-392; 28140-95; 34300-XVI-170; 34300-XVI-166; 22112-2164; 24095406; 22112-2162; 31490-198; 33841-172; 34300-VII-66; 3413917; 34300-76; 28642-86; 28642-84; 28642-85; 31753-122; 31753-119; 2016Z15966; 31753-118; 31753-110; 31753-109; 31753-107; 31753-105; 34300-XIII-175; 32300-11; 33829-15; 27859-90; 33829-14; 31142-54; 31933-21; 29653-29; 296517; 21501-08-638; 21501-08-643; 21501-02-1652; 21501-021644; 21501-02-1667; 21501-02-1669; 2016Z18648; 2150102-1670; 31271-24; 29521-319; 32802-26; 32802-27; 3280225; 32802-21; 26643-408; 27062-103; 32175-62; 19637-2221; 29344-130; 29344-131; 32637-247; 19637-2217; 27062-102; 33042-25; 29237-170; 19637-2208; 27062-101; 19637-2195; 19637-2194; 19637-2192; 24587-653. Ik stel voor toe te voegen aan de agenda: - het VAO Bedrijfslevenbeleid en innovatie met als eerste spreker het lid Bruins namens de ChristenUnie; - het VAO Integratie-onderwerpen met als eerste spreker het lid Karabulut namens de SP; - het VAO Economische structuurversterking en werkgelegenheid Zeeland met als eerste spreker het lid Dijkgraaf namens de SGP;- het VSO Geschilbeslechting zorgcontractering (29689 nr. 774) met als eerste spreker het lid Leijten namens de SP; - het VSO Ontwerpbesluit ter waarborging van een goede verhouding tussen de prijs voor de levering van een voorziening en de eisen die worden gesteld aan de kwaliteit van de voorziening en de continuïteit in de hulpverlening tussen de cliënt en de hulpverlener (34504 nr. 2) met als eerste spreker het lid Agema namens de PVV; - het VSO Voorhang experimenten persoonsvolgende bekostiging (34104 nr. 141) met als eerste spreker het lid Leijten namens de SP. Overeenkomstig de voorstellen van de voorzitter wordt besloten. De voorzitter: Ik geef het woord aan mevrouw Agema namens de PVVfractie. Mevrouw Agema (PVV): Voorzitter. Ik wil graag een VAO aanvragen inclusief stemmingen nog vandaag te houden over het debat dat wij gisteren hebben gevoerd over de behandelstops in de jeugdhulp. Collega's zullen ook moties willen indienen over de andere onderwerpen die we gisteren hebben besproken. De voorzitter: Wie hierover? U kunt een VAO aanvragen maar er is een meerderheid nodig om de stemmingen vandaag te laten plaatsvinden. Mevrouw Volp (PvdA): Het betrof een actualiteit waarvoor we gisteren ook extra tijd hebben genomen in het AO. Ik kan me dan ook voorstellen dat mevrouw Agema nog voor het reces een VAO wil. Van ons hoeft het niet per se maar we liggen ook niet dwars. De voorzitter: Het gaat om de stemmingen. Mevrouw Volp (PvdA): De stemmingen zijn ook actueel gezien het onderwerp. Dus ik kan me voorstellen dat de stemmingen vandaag moeten plaatsvinden. Mevrouw Van der Burg (VVD): Ik sluit me daarbij aan. Als mevrouw Agema graag die stemmingen vandaag wil dan doen we dat. Mevrouw Bruins Slot (CDA): Steun. Het lijkt me belangrijk.De voorzitter: Er is een meerderheid voor het houden van een VAO inclusief stemmingen. Ik geef het woord aan mevrouw Van Toorenburg namens het CDA. Mevrouw Van Toorenburg (CDA): Voorzitter. Wij willen graag vandaag stemming over de moties die zijn ingediend bij het debat van gisteren over terrorisme louter en alleen omdat wij vragen aan het kabinet om wetten snel na het herfstreces naar de Kamer te sturen. Dan is het een beetje raar om dat pas na het herfstreces te vragen. De voorzitter: Mijnheer Verhoeven mijnheer Recourt mevrouw Tellegen mijnheer Van der Staaij wie kan ik het woord geven? De heer Verhoeven (D66): Als ik dan mag voorzitter. Ik wil het verzoek wel steunen maar de motie is een beetje overdreven. Die wetten komen zo snel mogelijk en de Kamer heeft daar zelf ook invloed op. Van mij hoeft het niet per se maar ik vind het best als mevrouw Van Toorenburg dat graag wil. De heer Recourt (PvdA): We hebben vanmiddag toch al stemmingen dus dan kan dit ook. De voorzitter: Dit kan er ook bij. De heer Van der Staaij (SGP): Het is prima om het aan de stemmingen toe te voegen. Steun! Mevrouw Tellegen (VVD): Steun! Mevrouw Van Tongeren (GroenLinks): Ook steun van GroenLinks. De voorzitter: Dank u wel. Ook hiervoor is er een meerderheid dus we gaan er straks over stemmen. Ik geef het woord aan de heer Omtzigt namens het CDA of mevrouw Van Toorenburg namens de heer Omtzigt. Laten we kijken of zij het op dezelfde manier doet als de heer Omtzigt. Mevrouw Van Toorenburg (CDA): Voorzitter wie weet wat voor een scene dat wordt! Ik speel Pieter Omtzigt.De voorzitter: Wilt u geen brief voor 18.00 uur morgen? Mevrouw Van Toorenburg (CDA): In tienvoud met 180.000 vragen. De voorzitter: En een tijdlijn. Mevrouw Van Toorenburg (CDA): En een tijdlijn! Nee voorzitter. Maar in alle ernst het is wel een belangrijk onderwerp dat Pieter Omtzigt hier vandaag wil bespreken. Hij zou u willen vragen om het debat dat we na het reces hebben over de MH17 — het tweede plenaire debat dat wij hierover voeren — te kunnen voeren in aanwezigheid van de minister-president. Dat verzoek zou ik graag aan de Kamer willen doen. De heer Fritsma (PVV): Steun. De heer Servaes (PvdA): Voorzitter ik weet dat dit plenair moet gebeuren. Er is in de procedurevergadering over gesproken. De commissie heeft de voorkeur uitgesproken voor de aanwezigheid van de minister-president. In die zin steun ik het verzoek. Ik zeg daar wel bij dat dit er niet toe mag leiden dat het debat op de lange baan wordt geschoven. Ik vind het dus uitstekend dat u als Kamervoorzitter de minister-president verzoekt om aanwezig te zijn maar ik wil wel dat het debat blijft staan op de dag waar het op staat. De heer Bontes (Groep Bontes/Van Klaveren): De aanwezigheid van de minister-president is zo belangrijk dat het debat desnoods wat later moet plaatsvinden. Hij moet erbij zijn. Het is internationaal zó belangrijk. Hij moet erbij zijn. De heer Van Oosten (VVD): Ik volg de collega van de PvdA. Het is belangrijk dat we het debat voeren en dat daarbij de vakministers aanwezig zijn de ministers van Buitenlandse Zaken en van Veiligheid en Justitie. Ik kan mij voorstellen dat wij wanneer we de datum kennen bezien of de minister-president kan aanschuiven of niet. Mevrouw Van Tongeren (GroenLinks): Het voorstel van de voorzitter dat het kabinet gevraagd wordt om ook de minister-president af te vaardigen kan op instemming van GroenLinks rekenen. De heer Verhoeven (D66): Steun voor de lijn van mevrouw Van Tongeren.De voorzitter: Mevrouw Van Toorenburg u hebt een meerderheid voor uw verzoek. De heer Omtzigt zal daar heel erg blij mee zijn denk ik. Mevrouw Van Toorenburg (CDA): Dank u wel. De voorzitter: Ik geef het woord aan de heer Van der Staaij. De heer Van der Staaij (SGP): Voorzitter. Toen eerder dit jaar een rapport is uitgebracht door de commissie-Schnabel is er al door de heer Rutte een debat aangevraagd. Dat verzoek heeft de Kamer ook gesteund. We hebben gezegd dat we wachten op een kabinetsstandpunt. Dat is er gisteravond gekomen en is buitengewoon ingrijpend en verstrekkend. Het lijkt ons belangrijk om dat debat dat ook maatschappelijk veel losmaakt heel snel in de Kamer te voeren liefst direct na het herfstreces. Dat is mijn voorstel. De heer Rutte (VVD): Er is een heel uitgebreide brief gekomen waarin ook toekomstige wetgeving is aangekondigd. Als die wetgeving er is kunnen veel details gewisseld worden. Ik denk dat het heel belangrijk is dat op de korte termijn partijen zichzelf positioneren en aangeven waar ze staan in dit debat. Daarom van harte steun voor dit verzoek. Mevrouw Pia Dijkstra (D66): Ook steun. Mevrouw Wolbert (PvdA): Steun van de PvdA. Mevrouw Bruins Slot (CDA): Steun voor het verzoek. Mevrouw Dik-Faber (ChristenUnie): De ChristenUnie steunt het verzoek. Mevrouw Van Tongeren (GroenLinks): Steun. Mevrouw Klever (PVV): Ik zou toch graag iets meer tijd willen hebben voordat we erover debatteren om er met diverse partijen over te spreken. Dus geen steun om het snel in te plannen. De voorzitter: Er is een meerderheid voor het plannen van het debat en het liefst zo snel mogelijk. Daar zal ik in de planning dus rekening mee houden.Ik geef het woord aan de heer Leenders. De heer Leenders (PvdA): Voorzitter. De behandeling van de fosfaatwet was deze week gepland maar is uitgesteld omdat nog niet alle informatie beschikbaar was en er nog een nieuwe schriftelijke ronde gewenst werd. Die ronde loopt nu en zal eind volgende week leiden tot een nota naar aanleiding van het verslag. We weten dat het niet helemaal volgens de procedure is en we weten ook dat de voorzitter daar niet heel erg van houdt maar we willen toch verzoeken om de plenaire behandeling van de fosfaatwet te plannen direct na het herfstreces. De voorzitter: De heer Geurts. De heer Leenders (PvdA): Dit … Ik was nog niet klaar. De voorzitter: Ik dacht het wel. De heer Leenders (PvdA): Nee nee nee. Als ik nog even door mag gaan? Ik wil even toelichten waarom het zo dringend is. De voorzitter: Nee volgens mij is dat uitgebreid in de commissie behandeld. De heer Geurts. De heer Geurts (CDA): We hebben net een nota van wijziging gehad. Die is explosief. De voorzitter: Kan het wat stiller in de zaal? De heer Geurts (CDA): Die nota van wijziging is explosief en heeft grote gevolgen voor de melkveehouderij. De wet wordt ook een jaar later pas in werking gesteld. Wij hebben op dit moment geen enkele behoefte meer aan snelle behandeling. De voorzitter: Geen steun dus. Mevrouw Lodders (VVD): Zoals de heer Geurts al zei is er geen noodzaak voor spoed omdat de wet pas per 1 januari 2018 ingaat. Het nader verslag wordt geïnventariseerd. Naar aanleiding van de nota van wijziging zijn er nog heel veel vragen te stellen. Ikkondig hierbij alvast aan dat ik via de commissiegriffier zal bekijken wat daarvoor de procedure moet zijn. Mevrouw Van Tongeren (GroenLinks): Ik steun het spoedig inplannen van het debat. De heer Dijkgraaf (SGP): Mede namens de heer Van Vliet die hier niet aanwezig kan zijn omdat hij bij een ander debat is geen steun. We hebben de nota van wijziging net en we moeten eerst bekijken welke antwoorden er komen. Mevrouw Dik-Faber (ChristenUnie): Mijn fractie moet de nota van wijziging nog bestuderen. Er komt ook nog een schriftelijke vragenronde. Wij willen dat allemaal afwachten. Nu geen steun voor het spoedig inplannen van een debat. De heer Fritsma (PVV): De PVV steunt het verzoek ook niet. De voorzitter: U hebt geen meerderheid voor het inplannen van het debat mijnheer Leenders. De heer Leenders (PvdA): Dat is niet alleen teleurstellend maar ook ontstellend. Hiermee kan de agrarische sector namelijk een schadepost van zo'n kleine 120 miljoen tegemoetzien als de derogatie niet in werking treedt. De voorzitter: Nee mijnheer Leenders dat zijn inhoudelijke argumenten en we gaan nu geen debat voeren. Dank u wel. Hiermee zijn we gekomen aan het einde van de regeling van werkzaamheden. De vergadering wordt enkele ogenblikken geschorst. Voorzitter: Elias