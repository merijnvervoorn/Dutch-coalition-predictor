9 Stemmingen moties Lerarenregister en registervoorportaal Aan de orde zijn de stemmingen over moties ingediend bij de behandeling van het wetsvoorstel Wijziging van de Wet op het primair onderwijs de Wet op de expertisecentra de Wet op het voortgezet onderwijs en de Wet educatie en beroepsonderwijs in verband met de invoering van het lerarenregister en het registervoorportaal te weten: - de gewijzigde motie-Grashoff/Ypma over een plan van aanpak om het lerarentekort in alle onderwijssectoren op te lossen (34458 nr. 23 was nr. 13); - de motie-Van Meenen/Bisschop over inbedden van het lerarenregister in een breed verbeterprogramma (34458 nr. 19). (Zie vergadering van 5 oktober 2016.) In stemming komt de gewijzigde motie-Grashoff/Ypma (34458 nr. 23 was nr. 13). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van Meenen/Bisschop (34458 nr. 19). De voorzitter: Ik constateer dat de aanwezige leden van de fracties van de SP de PvdD GroenLinks D66 Klein de Groep Kuzu/Öztürk de SGP de ChristenUnie en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen.