7 Regeling van werkzaamheden (stemmingen) De voorzitter: Dan is nu aan de orde een korte regeling van werkzaamheden voor de stemmingen. Ik stel voor zo dadelijk ook te stemmen over de aangehouden motie-Van Wijngaarden c.s. (29279 stuk nr. 569) de aangehouden moties-Ouwehand (35200-XIII stuk nr. 23 en 28973 stuk nr. 223) en de aangehouden motie-Van der Graaf c.s. (24170 stuk nr. 213). Daartoe wordt besloten. De voorzitter: Dan geef ik nu het woord aan mevrouw Van Toorenburg namens het CDA. Mevrouw Van Toorenburg (CDA): Voorzitter. Ik heb een verzoek over de stemmingen onder 14 over de moties ingediend bij het VAO Zeden. De motieVan Toorenburg/Van Wijngaarden (31015 stuk nr. 184) houden wij graag nog even aan. De voorzitter: Op verzoek van mevrouw Van Toorenburg stel ik voor haar motie (31015 nr. 184) aan te houden. Daartoe wordt besloten. De voorzitter: Mevrouw Diks namens GroenLinks. Mevrouw Diks (GroenLinks): Dank u wel voorzitter. Ik wil graag onder punt 17 mijn gewijzigde motie op stuk nr. 24 (35154) aanhouden. Dat gaat over CETA. De voorzitter: De tweede motie. De gewijzigde motie. Mevrouw Diks (GroenLinks): Ja de gewijzigde motie. De voorzitter: Ja. Ik zie het. Op verzoek van mevrouw Diks zal haar gewijzigde motie (35154/35155 nr. 24 was nr. 10) worden aangehouden. Ik had de heer Koerhuis verwacht maar de heer Ronnes staat voor de interruptiemicrofoon. De heer Ronnes.De heer Ronnes (CDA): Voorzitter. Ik heb nog een verzoek over de stemmingen onder 11 over het VSO Implementatie van de tweede herziening van de Richtlijn energieprestatiegebouwen. Wij willen de motie op stuk nr. 163 (32757) aanhouden. De voorzitter: Op verzoek van de heer Ronnes stel ik voor zijn motie (32757 nr. 163) aan te houden. Daartoe wordt besloten. De heer Koerhuis namens de VVD. De heer Koerhuis (VVD): Ik heb een verzoek over de stemmingen onder 3 over het VAO Bouwopgave. De motie op stuk nr. 589 (32847) heeft haar werk gedaan. Katwijk gaat bouwen. Ik wil de motie graag intrekken. De voorzitter: Aangezien de motie-Koerhuis c.s. (32847 nr. 589) is ingetrokken maakt zij geen onderwerp van behandeling meer uit.