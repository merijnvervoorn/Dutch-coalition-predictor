16 Stemmingen Jonge asielzoeker De voorzitter: Ik wil graag overgaan tot de stemmingen. Aan de orde zijn de stemmingen over de bij het debat ingediende moties te weten: - de motie-Knops over voortvarend afhandelen van een eventuele aanvraag voor studie (19637 nr. 1462); - de motie-Gesthuizen/Dibi over gebruiken van de discretionaire bevoegdheid door de minister (19637 nr. 1463); - de motie-Schouw/Dibi over aanhouden van de uitzetting (19637 nr. 1464); - de motie-Schouw/Dibi over de keuze van de minister (19637 nr. 1465); - de motie-Voordewind/Spekman over niet uitzetten bij niet halen van de mbo-opleiding (19637 nr. 1466); - de motie-Spekman/Voordewind over een regeling voor een verblijfsvergunning (19637 nr. 1467); - de motie-Dibi/Schouw over ontslaan van de verplichting tot aanvragen van een machtiging voorlopig verblijf (19637 nr. 1468). De heer Spekman (PvdA): Voorzitter. Ik zou graag de motie-Spekman/Voordewind op stuk nr. 1467 willen aanhouden. De voorzitter: Op verzoek van de heer Spekman stel ik voor zijn motie (19637 nr. 1467) aan te houden. Daartoe wordt besloten. De heer Voordewind (ChristenUnie): Voorzitter. Ik zou graag de motie-Voordewind/Spekman op stuk nr. 1466 aanhouden. De voorzitter: Op verzoek van de heer Voordewind stel ik voor zijn motie (19637 nr. 1466) aan te houden. Daartoe wordt besloten. De heer Schouw (D66): Voorzitter. Ik zou graag de moties op de stuk nrs. 1464 en 1465 aanhouden. Dat zijn de twee moties-Schouw/Dibi. De voorzitter: Op verzoek van de heer Schouw stel ik voor zijn moties (19637 nrs. 1464 en 1465) aan te houden. Daartoe wordt besloten. De heer Dibi (GroenLinks): Voorzitter. Ik zou graag ook de motie-Dibi/Schouw op stuk nr. 1468 willen aanhouden. De voorzitter: Op verzoek van de heer Dibi stel ik voor zijn motie (19637 nr. 1468) aan te houden. Daartoe wordt besloten.Mevrouw Gesthuizen (SP): Voorzitter. Ik zou graag de motie-Gesthuizen/Dibi op stuk nr. 1463 aanhouden. De voorzitter: Op verzoek van mevrouw Gesthuizen stel ik voor haar motie (19637 nr. 1463) aan te houden. Daartoe wordt besloten. De voorzitter: Ik constateer dat er nog één motie in stemming moet worden gebracht de motie op stuk nr. 1462. Mevrouw Sterk (CDA): Voorzitter. Daarover willen wij natuurlijk graag stemmen vanavond. De voorzitter: Ik geef gelegenheid tot het afleggen van een stemverklaring vooraf. Mevrouw Gesthuizen (SP): Voorzitter. Deze stemverklaring is er een van de fracties van de SP de Partij van de Arbeid de ChristenUnie GroenLinks D66 en de Partij voor de Dieren. Moties betekenen heel simpel: kiezen voor of tegen. De keuze is nu echter moeilijk en ook oneerlijk. Ik heb het over de motie van het CDA betreffende het studievisum. Wij weten namelijk niet waarvoor wij kiezen als wij hiertegen ja zeggen. Niet alleen weigerde de minister vandaag op onze vragen over de procedure rond dat visum duidelijkheid te geven waardoor wij evenals degenen die het betreft compleet in het duister tasten maar het is ook een motie die de verantwoordelijkheid helemaal op de schouders van Mauro Manuel legt en daarmee voor ons die nu moeten kiezen onduidelijk is. Wij weten niet of Mauro dit aankan. Waarvoor kiezen wij? Wij zouden hiermee stemmen voor een oplossing voor de minister een uitweg en niet voor maar eerder tegen een oplossing voor Mauro. Zoals gezegd is de motie te vaag om een oplossing te bieden. Zij biedt valse hoop. Er is geen garantie dat Mauro zijn aanvraag in Nederland mag indienen. Er is geen garantie dat Mauro tijdens en na zijn studie mag blijven. Wat als hij het vereiste niveau niet haalt? De motie betekent voor zover alleen een uitstel van uitzetting naar Angola van de jonge Limburger. Daarom is deze motie voor SP PvdA ChristenUnie GroenLinks D66 en Partij voor de Dieren niet acceptabel en zullen wij tegenstemmen. (geroffel op de bankjes) In stemming komt de motie-Knops (19637 nr. 1462). De voorzitter: Ik constateer dat de aanwezige leden van de fractie van het CDA voor deze motie hebben gestemd en de aanwezige leden van de overige fracties ertegen zodat zij is verworpen. Sluiting 1.01 uur.