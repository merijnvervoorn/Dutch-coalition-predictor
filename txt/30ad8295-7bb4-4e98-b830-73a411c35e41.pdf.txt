7 Stemmingen Biotechnologie en kwekersrecht Aan de orde zijn de stemmingen over moties ingediend bij het VAO Biotechnologie en kwekersrecht te weten: - de motie-Van Gerven over volledige kwekersvrijstelling bepleiten in Europa (27428 nr. 273); - de motie-Van Gerven over een gekwalificeerde meerderheid in de Raad als voorwaarde voor een nieuwe teelttoelating (27428 nr. 274); - de motie-Van Gerven over een labelingsplicht voor cisgenese (27428 nr. 275); - de motie-Van Gerven over het nieuwe compromisvoorstel nationale bevoegdheid gentech (27428 nr. 276); - de motie-Ouwehand over niet instemmen met het voorliggende teeltvoorstel (27428 nr. 277); - de motie-Ouwehand over aansluiting bij de rechtszaak van Zweden tegen de Europese Commissie (27428 nr. 278); - de motie-Geurts/Dik-Faber over het scenario voor en onderzoek naar de uitgebreide veredelingsvrijstelling (27428 nr. 279); - de motie-De Liefde/Jacobi over een gelijk speelveld bevorderen door onder andere een ruimere veredelingsvrijstelling (27428 nr. 280). (Zie vergadering van 27 mei 2014.) De voorzitter: De motie-Geurts/Dik-Faber (27428 nr. 279) is in die zin gewijzigd dat zij thans luidt: Motie De Kamer gehoord de beraadslaging constaterende dat de staatssecretaris van Economische Zaken momenteel de voorstellen tot afbakening van de uitgebreide kwekersvrijstelling nader uitwerkt en mogelijke effecten van de uitgebreide kwekersvrijstelling verder laat onderzoeken; overwegende dat de Kamer zich per motie reeds heeft uitgesproken voor de uitgebreide kwekersvrijstelling met als uitgangspunt dat biologisch materiaal ook als dat onder de reikwijdte van een octrooi valt vrij beschikbaar moet zijn voor verdere veredeling en dat nieuwe rassen vrij geÃ«xploiteerd mogen worden; overwegende dat de staatssecretaris van Economische Zaken meermalen aangegeven heeft de uitgebreide kwekersvrijstelling te gaan bepleiten bij haar collega's in Europa; verzoekt de regering het scenario over en onderzoek naar de uitgebreide kwekersvrijstelling zo spoedig mogelijk aan de Kamer te doen toekomen;verzoekt de regering tevens de Kamer voor 1 oktober 2014 te informeren over de voortgang bij het voor het voetlicht brengen van de uitgebreide kwekersvrijstelling bij haar Europese collega's en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 283 was nr. 279 (27428). Ik stel vast dat wij hier nu over kunnen stemmen. In stemming komt de motie-Van Gerven (27428 nr. 273). De voorzitter: Ik constateer dat de aanwezige leden van de fracties van het CDA de Groep Bontes/Van Klaveren de ChristenUnie de SGP 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Gerven (27428 nr. 274). De voorzitter: Ik constateer dat de aanwezige leden van de fracties van de SGP 50PLUS/Baay-Timmerman GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Gerven (27428 nr. 275). De voorzitter: Ik constateer dat de aanwezige leden van de fracties van de ChristenUnie de SGP D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Gerven (27428 nr. 276). De voorzitter: Ik constateer dat de aanwezige leden van de fracties van de ChristenUnie de SGP D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ouwehand (27428 nr. 277). De voorzitter: Ik constateer dat de aanwezige leden van de fracties van de SGP GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (27428 nr. 278).De voorzitter: Ik constateer dat de aanwezige leden van de fracties van de PVV GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Geurts/Dik-Faber (27428 nr. 283 was nr. 279). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP de VVD 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze gewijzigde motie hebben gestemd zodat zij is aangenomen. In stemming komt de motie-De Liefde/Jacobi (27428 nr. 280). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP de VVD 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd zodat zij is aangenomen.