8 Stemmingen moties Verslechterde situatie Europees Octrooibureau Aan de orde zijn de stemmingen over moties ingediend bij het VSO Verslechterde situatie bij het Europees Octrooibureau te weten: - de motie-Hijink/Ouwehand over een spoedig vertrek van de president van het EOB en normalisatie van de arbeidsverhoudingen (25883 nr. 290); - de motie-Hijink/Ouwehand over privileges en immuniteiten bij het EOB (25883 nr. 291). (Zie vergadering van 9 mei 2017.) De voorzitter: De motie-Hijink/Ouwehand (25883 nr. 291) is in die zin gewijzigd dat zij thans luidt: Motie De Kamer gehoord de beraadslaging overwegende dat er onwenselijke situaties plaatsvinden binnen het in Nederland gevestigde Europees Octrooibureau zoals het schenden van werknemersrechten; constaterende dat het Protocol van privileges en immuniteiten van het EOB ingrijpen verhindert; van mening dat dergelijke immuniteiten nooit zijn bedoeld om schendingen van mensenrechten ongestraft plaats te laten vinden; verzoekt de regering alles in het werk te stellen om de sociale en arbeidsrechtelijke geschillen bij het EOB door de rechterlijke macht in gastlanden te laten beslechten zonder dat dit gevolgen heeft voor de overige immuniteiten van het EOB en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 292 was nr. 291 (25883). Ik stel vast dat wij hier nu over kunnen stemmen. In stemming komt de motie-Hijink/Ouwehand (25883 nr. 290). De voorzitter: Ik constateer dat de leden van de fracties van de SP de PvdD en de PVV voor deze motie hebben gestemd en de leden van de overige fracties ertegen zodat zij is verworpen.In stemming komt de gewijzigde motie-Hijink/Ouwehand (25883 nr. 292 was nr. 291). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.