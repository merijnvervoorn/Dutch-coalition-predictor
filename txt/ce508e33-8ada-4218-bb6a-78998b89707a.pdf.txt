17 Stemmingen moties Rapporten inzake het WODC Aan de orde zijn de stemmingen over moties ingediend bij het VAO Rapporten inzake het WODC te weten: - de motie-Buitenweg over het op oneigenlijke wijze beïnvloeden van onderzoek van het WODC (28844 nr. 170); - de motie-Van Nispen/Groothuizen over transparant zijn over de invloed van het ministerie op onafhankelijk onderzoek (28844 nr. 171). (Zie vergadering van 13 maart 2019.) De voorzitter: De motie-Buitenweg (28844 nr. 170) is in die zin gewijzigd dat zij thans luidt: Motie De Kamer gehoord de beraadslaging overwegende dat gebleken is dat het ministerie van JenV op verschillende momenten geprobeerd heeft om onderzoek van het WODC op oneigenlijke wijze te beïnvloeden; overwegende dat blijkens het rapport van de commissieOvergaauw een deel van de oneigenlijke beïnvloeding toe te schrijven is aan druk op medewerkers door de (politieke) leiding van het departement; spreekt uit het niet alleen van belang te vinden dat onderzoeken van het WODC wetenschappelijk verantwoord worden opgezet en uitgevoerd maar dat ook medewerkers gevrijwaard zijn van dergelijke onbehoorlijke druk en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 174 was nr. 170 (28844). De voorzitter: De motie-Van Nispen/Groothuizen (28844 nr. 171) is in die zin gewijzigd dat zij thans luidt: Motie De Kamer gehoord de beraadslaging overwegende dat onafhankelijk onderzoek ook echt onafhankelijk moet zijn en dat voorkomen moet worden datonduidelijk blijft of en zo ja in welke mate er door ministeries invloed wordt uitgeoefend op conclusies of formuleringen in de onderzoeken; spreekt uit dat nuanceringen tegenwerpingen commentaar of beleidsreacties van ambtenaren of andere betrokkenen afzonderlijk kunnen worden weergegeven zoals bijvoorbeeld gebruikelijk is bij rapporten van de Algemene Rekenkamer of de Onderzoeksraad voor Veiligheid; verzoekt de regering er in ieder geval voor te zorgen dat invloed suggesties en aanpassingen vanuit ministeries op onafhankelijke onderzoeken altijd transparant inzichtelijk en navolgbaar zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 175 was nr. 171 (28844). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Buitenweg (28844 nr. 174 was nr. 170). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Van Nispen/Groothuizen (28844 nr. 175 was nr. 171). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen.