35 Externe veiligheid Aan de orde is het VSO Externe veiligheid (28089 nr. 182). De voorzitter: Daar is hij dames en heren: de man waar heel Nederland verlangend naar uitkijkt. (Hilariteit) De voorzitter: U bent altijd heel snel. Dan is thans aan de orde het VSO Externe veiligheid Kamerstuk 28089 nr. 182. Rennend komt hier de eerste spreker van de zijde van de Kamer de zaal in. Dat is de heer Stoffer van de fractie van de SGP. De heer Stoffer (SGP): Dat klopt voorzitter. Dank. Mijn adem is weer op normale snelheid dus dat gaat lukken. Ik heb twee moties. Die luiden als volgt. Motie De Kamer gehoord de beraadslaging constaterende dat het blootstellingsonderzoek asbestdaken van Arcadis naar aanleiding van de motie-Von Martels (25834 nr. 161) heel beperkt van opzet was niet altijd volgens de geldende protocollen is uitgevoerd en slechts twee saneringsprojecten met toepassing van emissiebeperkende middelen bevatte; overwegende dat meer metingen nodig zijn om de potentie van emissiebeperkende middelen en de mogelijkheden voor het afschalen van risicoklasse in te kunnen schatten; verzoekt de regering in overleg met betrokken bedrijven gemeenten en omgevingsdiensten een uitgebreid blootstellingsonderzoek uit te voeren zodat de uitkomsten gebruikt kunnen worden voor het invullen van een risicogerichte en versnelde aanpak van asbestdaken zoals bedoeld in de genoemde motie en gaat over tot de orde van de dag. De voorzitter: Deze motie is voorgesteld door de leden Stoffer en Geurts. Zij krijgt nr. 186 (28089). De heer Stoffer (SGP): Dan de volgende motie. MotieDe Kamer gehoord de beraadslaging constaterende dat de motie-Stoffer c.s. (25834 nr. 162) die de regering vraagt om ervoor te zorgen dat ruimte geboden wordt voor brede toepassing van de zogenaamde FoamShield-methode bij sanering van asbestdaken indien onafhankelijk onderzoek de minimalisering van blootstelling aan asbestvezels bevestigt nog niet is uitgevoerd; overwegende dat TNO-onderzoek al in 2019 de minimalisering van deze blootstelling heeft bevestigd en dat de genoemde FoamShield-methode niet is meegenomen in het blootstellingsonderzoek van Arcadis; overwegende dat de FoamShield-methode al jarenlang via dure projectvalidaties met minimale emissies van asbestvezels toegepast wordt; overwegende dat voor versnelling van de sanering van asbestdaken in het belang van milieu en volksgezondheid toelating van innovatieve werkmethoden onder risicoklasse 1 nodig is; verzoekt de regering uitvoering te geven aan de genoemde motie-Stoffer c.s. zich vanwege het belang van versnelling van de asbestdakensanering proactief op te stellen en in overleg met betrokken bedrijven ervoor te zorgen dat de FoamShield-methode en gelijkwaardige methoden op korte termijn breed toegepast kunnen worden en gaat over tot de orde van de dag. De voorzitter: Deze motie is voorgesteld door de leden Stoffer en Geurts. Zij krijgt nr. 185 (28089). Heel goed dank u wel. De heer Stoffer (SGP): Dat was het voorzitter. De voorzitter: Dank voor de snelheid. Dan gaan we luisteren naar mevrouw Beckerman van de fractie van de SP. Mevrouw Beckerman (SP): Dank u wel voorzitter. 80 miljoen m2: zo veel asbestdaken zijn er nog. De aanpak daarvan stagneert terwijl ze juist nu gevaarlijker worden. Ook hier debatteren we al decennia over terwijl we het kunnen oplossen. Daarom de volgende motie die volgens mij wel sterk lijkt op die van de heren Stoffer en Geurts. Ik kijk achteraf wel even hoe we dat oplossen. Motie De Kamergehoord de beraadslaging constaterende dat honderden mensen per jaar sterven aan de gevolgen van asbest; constaterende dat er nog een kleine 80 miljoen m2 aan asbestdaken is die vanwege "leeftijd" gevaarlijke vezels los gaan laten; overwegende dat al ruim 40 jaar bekend is wat de gevolgen zijn maar het Rijk nog steeds niet tot een oplossing is gekomen; van mening dat asbest zo spoedig mogelijk overal gesaneerd dient te worden; verzoekt de regering asbestlocaties per regio te inventariseren waarna regio en saneerders zo snel mogelijk tot uitvoering van een saneringsplan komen; verzoekt de regering met regio's een financieringsplan te maken en gaat over tot de orde van de dag. De voorzitter: Deze motie is voorgesteld door het lid Beckerman. Zij krijgt nr. 187 (28089). Dank u wel. Tot zover de termijn van de Kamer. Ik schors een enkel ogenblik. Dan kan de staatssecretaris even naar de moties kijken. De vergadering wordt enkele ogenblikken geschorst. De voorzitter: Ik geef zo graag het woord aan de staatssecretaris. Ik meld nog even aan de leden dat ik aansluitend meteen het VAO Circulaire economie en ook het VSO Spoorveiligheid erachteraan ga agenderen. Het woord is aan de staatssecretaris. Staatssecretaris Van Veldhoven-van der Meer: Dank u wel voorzitter. De nummering die ik op de papieren versies krijg wijkt volgens mij af van de nummering op de moties zoals die zijn ingediend dus ik ga even de titel noemen. Anders hebben we straks het verkeerde oordeel bij de verkeerde motie. De voorzitter: Heel goed. Staatssecretaris Van Veldhoven-van der Meer: Eerst de motie over het blootstellingsonderzoek van de heren Stoffer en Geurts. Een herhaling van het Arcadisonderzoek heeft niet veel zin maar ik ben wel bereid om met de partijen die betrokken zijn bij de versnellingsaanpak asbest te kijken welk onderzoek aanvullend nog nuttig zou zijn. Daar ben ik toe bereid maar dat vraagt dan wel een kleine aanpassing van de motie want dat is niet wat demotie nu zegt. Dit lijkt eigenlijk op: voer het Arcadisonderzoek in bredere zin nog een keer uit. Ik denk niet dat dat de beste besteding van ons onderzoeksgeld is maar ik ben wel bereid om met de partijen die nu al betrokken zijn bij de versnellingsaanpak te kijken wat nog nuttig zou zijn want ik kan natuurlijk nooit tegen nuttig onderzoek zijn. De voorzitter: Dan zou de motie moeten worden aangepast. De heer Stoffer (SGP): Uiteraard zijn wij bereid om de motie aan te passen. Het gaat ons er niet om om dingen over te doen die al gedaan zijn maar juist om een aantal aanvullingen te doen. Dus als de staatssecretaris en wij ons juist verstaan dan willen wij de motie uiteraard aanpassen en zullen we even overleg voeren over hoe we die exact aanpassen. Staatssecretaris Van Veldhoven-van der Meer: Dat lijkt me goed. Het is denk ik ook goed om het te beperken tot overleg met de partijen die echt betrokken zijn bij de versnellingsaanpak. Als we met iedereen gaan overleggen kan het heel lang duren voordat we een beeld hebben van wat we zouden willen uitvoeren maar ik ga graag in overleg. De heer Stoffer (SGP): Dat laatste lijkt me verstandig want als ik nu ieder woord ga wegen dan worden we het weer net niet samen eens. We gaan even kijken hoe we haar aanpassen. De voorzitter: Ja dan zien we dus een aangepaste motie van u tegemoet als Griffie zijnde. Staatssecretaris Van Veldhoven-van der Meer: Dan gaan we naar de motie over FoamShield. Dat is belegd bij mijn collega van Sociale Zaken en Werkgelegenheid. Ik zal haar vragen een appreciatie van deze motie te sturen voor de stemmingen. De heer Stoffer (SGP): Op zich klopt het wat de staatssecretaris zegt. Het gaat dan over arbeidsomstandigheden en dergelijke. Dat snap ik allemaal maar het gaat ons om het belang om die asbestdaken te saneren. Dat is ook echt een IenW-belang. Ja je kunt het alleen maar daarnaartoe sturen en zeggen: kijkt u er eens naar. Maar ik zou het daarnaartoe sturen met de druk erop door te zeggen: jongens dit moet gewoon voor elkaar! Dat zou mijn vraag zijn aan de staatssecretaris. Ik wil niet alleen horen: we sturen 'm even door en kijken dan wat voor reactie erop komt. Staatssecretaris Van Veldhoven-van der Meer: Ik weet zeker dat de heer Stoffer het met mij eens is dat we heel graag die asbestdaken zo snel mogelijk gesaneerd willen hebben en dat dat alleen maar kan als dat op een veilige manier voor de werknemers gebeurt. Dat is eigenlijkwaar het hier bij deze methode ook om gaat. Dat is echt aan de beoordeling van de staatssecretaris. Ik kan mij ook niet voorstellen dat de heer Stoffer het anders zou willen dan dat daar op een zorgvuldige manier naar gekeken wordt. Ik zal daarom mijn collega vragen om een appreciatie hierop. De voorzitter: Heel kort. De heer Stoffer (SGP): Over die veiligheid zijn we het eens maar wel met de druk erop dat het echt nodig is dat we iets met die asbestdaken gaan doen. De voorzitter: Heel goed. De staatssecretaris de derde motie. Staatssecretaris Van Veldhoven-van der Meer: Dan de motie op stuk nr. 187. Ik begrijp de urgentie van de SP heel goed. Zij is ook altijd een trouwe partner geweest van de regering bij het proberen de wet erdoor te krijgen die ervoor moest zorgen dat we de asbestdaken gesaneerd zouden hebben. Dat is helaas niet gelukt. Deze motie is ongedekt en daarmee kan ik er helaas geen positief oordeel over geven maar ik deel de urgentie met mevrouw Beckerman. De voorzitter: Heel goed helder. De beraadslaging wordt gesloten. De voorzitter: Donderdag stemmen wij over de drie moties. Tot zover dit VSO.