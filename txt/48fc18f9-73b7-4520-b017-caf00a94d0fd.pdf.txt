8 Stemmingen moties Eurogroep/EcofinRaad Aan de orde zijn de stemmingen over moties ingediend bij het VAO Eurogroep/Ecofin-Raad te weten: - de motie-Leijten/Alkaya over een belastingmaatregel voor digitale bedrijven (21501-07 nr. 1584); - de motie-Nijboer over voorkomen dat banken op Europese schaal too big to fail worden (21501-07 nr. 1585). (Zie vergadering van 19 maart 2019.) De voorzitter: De motie-Leijten/Alkaya (21501-07 nr. 1584) is in die zin gewijzigd dat zij thans luidt: Motie De Kamer gehoord de beraadslaging constaterende dat het voorstel van de Europese Commissie voor een uniforme digitaledienstenbelasting niet kan rekenen op de benodigde unanimiteit ook niet in de uitgeklede vorm van een tijdelijke digitaleadvertentiebelasting; constaterende dat veel Europese lidstaten een nationale maatregel hebben ingevoerd om digitale bedrijven te belasten dan wel maatregelen in voorbereiding hebben; van mening dat ook Nederland digitale bedrijven moet belasten omdat deze thans wereldwijd te weinig winstbelasting betalen; verzoekt de regering eventueel in samenwerking met andere Europese landen een belastingmaatregel uit te werken waardoor de omzet die digitale bedrijven in Nederland maken door de Nederlandse Belastingdienst belast kan worden en deze zo spoedig mogelijk voor te leggen aan de Kamer en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1588 was nr. 1584 (21501-07). De voorzitter: De motie-Nijboer (21501-07 nr. 1585) is in die zin gewijzigd en tweemaal nader gewijzigd dat zij thans luidt: Motie De Kamergehoord de beraadslaging overwegende dat Deutsche Bank en Commerzbank met elkaar in gesprek zijn over een fusie; overwegende dat beide banken er slecht voor staan; overwegende dat na een eventuele fusie een gigantische systeembank zou ontstaan die onderliggend mogelijk nog altijd erg zwak is; overwegende dat banken nog altijd "too big to fail" kunnen zijn en dat nog altijd de kans bestaat dat de risico's van dit soort banken op gewone mensen afgewenteld worden; verzoekt de regering zich maximaal in te zetten dat op Europese schaal banken too big to fail worden en er alles aan te doen om te voorkomen dat de risico's weer op anderen dan de aandeelhouders worden afgewenteld en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1591 was nr. 1585 (21501-07). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Leijten/Alkaya (21501-07 nr. 1588 was nr. 1584). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de tweemaal nader gewijzigde motieNijboer (21501-07 nr. 1591 was nr. 1585). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze tweemaal nader gewijzigde motie hebben gestemd en de leden van de fractie van de PVV ertegen zodat zij is aangenomen.