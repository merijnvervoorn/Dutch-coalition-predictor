27 Stemmingen moties Duurzaam vervoer Aan de orde zijn de stemmingen over moties ingediend bij het VSO Duurzaam vervoer te weten: - de motie-Kröger over extra maatregelen voor de realisatie van de CO2-doelstellingen voor de mobiliteitssector (32813 nr. 620); - de motie-Remco Dijkstra/Postma over afzien van de invoering van de roetfiltertest (32813 nr. 621); - de motie-Remco Dijkstra/Ziengs over de effecten van de kwaliteitseis voor bio-ethanol in kaart brengen (32813 nr. 622). (Zie vergadering van 26 november 2020.) De voorzitter: De motie-Remco Dijkstra/Postma (32813 nr. 621) is in die zin gewijzigd dat zij thans luidt: Motie De Kamer gehoord de beraadslaging constaterende dat er stappen worden ondernomen om per 2022 een nieuwe roetfiltertest op basis van het aantal roetdeeltjes in de algemene periodieke keuring (apk) op te nemen; constaterende dat deze test ervoor zorgt dat 100.000 tot 125.000 auto's bij de apk in 2022 afgekeurd zullen worden die elders in Europa wel nog door een keuring zouden komen; constaterende dat door deze strenge interpretatie van Europese regelgeving de te goeder trouw handelende automobilist op hoge kosten wordt gejaagd; overwegende dat er op Europees niveau wordt gesproken over het invoeren van een Europese roetdeeltjestest die ervoor zorgt dat roetfilters in Europese dieselvoertuigen op een gelijke manier beoordeeld worden; verzoekt de regering voor nu de focus te leggen op voertuigen waar met opzet een roetfilter is verwijderd en niet de te goeder trouw handelende automobilist te bestraffen; verzoekt de regering voorts van de invoering van (deze vorm van) de roetfiltertest af te zien en de Europese uitwerking af te wachten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 626 was nr. 621 (32813).Ik stel vast dat wij hier nu over kunnen stemmen. In stemming komt de motie-Kröger (32813 nr. 620). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS en Van Kooten-Arissen voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Remco Dijkstra/Postma (32813 nr. 626 was nr. 621). De voorzitter: Ik constateer dat de leden van de fracties van DENK de VVD het CDA de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Remco Dijkstra/Ziengs (32813 nr. 622). De voorzitter: Ik constateer dat deze motie met algemene stemmen is aangenomen.