23 Stemmingen moties Spoorordening Aan de orde zijn de stemmingen over moties ingediend bij het VAO Spoorordening te weten: - de motie-Van Aalst over de omvorming van ProRail tot een zbo heroverwegen (29984 nr. 800); - de motie-Amhaouch/Ziengs over het in kaart brengen van de financiële gevolgen voor decentrale overheden (29984 nr. 801); - de motie-Schonis/Laçin over het wettelijk borgen van de vakbekwaamheid van machinisten en conducteurs (29984 nr. 802); - de motie-Kröger over aanbesteding van regionale sprinters (29984 nr. 803); - de motie-Ziengs/Amhaouch over de decentralisatie van spoorlijnen (29984 nr. 804); - de motie-Laçin over kosten en baten van decentraal aanbesteden (29984 nr. 805). (Zie vergadering van 13 december 2018.) De voorzitter: Op verzoek van mevrouw Kröger stel ik voor haar motie (29984 nr. 803) aan te houden. Daartoe wordt besloten. De voorzitter: De motie-Laçin (29984 nr. 805) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering vier spoorlijnen onderzoekt om decentraal aan te besteden; constaterende dat deze spoorlijnen dichter op het hoofdrailnetwerk zitten dan eerder gedecentraliseerde spoorlijnen en sneller effect hebben op de landelijke dienstregeling en complexiteit van het bestaande spoornetwerk; constaterende dat uit de quickscan blijkt dat aan het decentraal aanbesteden van deze spoorlijnen aanzienlijke kosten zijn verbonden; constaterende dat er nog geen definitieve uitspraken gedaan kunnen worden over de meerwaarde voor de reiziger om deze spoorlijnen decentraal aan te besteden; constaterende dat meerdere vervoerders op één spoor kan leiden tot vertragingen voor reizigers en het spoorgoederenvervoer;overwegende dat het decentraal aanbesteden van spoorlijnen niet mag leiden tot vertragingen en prijsverhogingen voor reizigers en meer vracht over de weg; verzoekt de regering om integraal naar de kosten en baten van het decentraal aanbesteden van deze spoorlijnen te kijken en de reiziger centraal te stellen en de meerwaarde voor het spoorgoederenvervoer mee te nemen in toekomstige besluitvorming over het al dan niet aanbesteden van deze spoorlijnen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 806 was nr. 805 (29984). Ik stel vast dat wij hier nu over kunnen stemmen. In stemming komt de motie-Van Aalst (29984 nr. 800). De voorzitter: Ik constateer dat de leden van de fracties van de SP de PvdD de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Amhaouch/Ziengs (29984 nr. 801). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Schonis/Laçin (29984 nr. 802). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ziengs/Amhaouch (29984 nr. 804). De voorzitter: Ik constateer dat de leden van de fracties van D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Laçin (29984 nr. 806 was nr. 805).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie de PVV en FvD voor deze gewijzigde motie hebben gestemd en de leden van de fractie van de VVD ertegen zodat zij is aangenomen.