24 Innovatie en ruimtevaart Innovatie en ruimtevaart Aan de orde is het tweeminutendebat Innovatie en ruimtevaart (CD d.d. 01/11). De voorzitter: Aan de orde is het tweeminutendebat Innovatie en ruimtevaart als opvolging van het commissiedebat van 1 november jongstleden. Van de zijde van de Kamer hebben we een drietal inschrijvers. Ik heet de mensen in de zaal van harte welkom de Kamerleden en natuurlijk de minister minister Adriaansens van Economische Zaken en Klimaat. Ik geef graag het woord aan de heer Van Strien namens de fractie van de VVD. De heer Van Strien (VVD): Voorzitter. Het was een heel mooi debat vorige week dinsdag. Ik weet zeker dat daardoor ook weer heel mooie stappen worden gezet. Ik heb zelf een motie die dusdanig gloedvol is dat ik gewoon meteen begin. Motie De Kamer gehoord de beraadslaging constaterende dat ruimtevaarttechnologie cruciaal is voor onze veiligheid onze communicatie onze economie onze strategische autonomie en dus onze welvaart; constaterende dat ruimtevaarttechnologie kan bijdragen aan het oplossen van de maatschappelijke transitieopgaven zoals klimaatverandering stikstofproblematiek watermanagement en digitalisering; constaterende dat Nederland met de aanwezigheid van ESTEC een bijzondere positie en daaraan gerelateerde verplichting heeft ten aanzien van de ontwikkeling van ruimtevaarttechnologie zoals ook verwoord in het coalitieakkoord; constaterende dat vele bedrijven en instellingen in Nederland op uitzonderlijke wijze bijdragen aan en profiteren van deze bijzondere positie; overwegende dat het cruciaal is dat Nederland in voldoende mate investeert in ruimtevaart om zodoende onze bijzondere positie te behouden en om een ambitieuze agenda uit te rollen; overwegende dat Nederland momenteel in vergelijking met andere ESA-lidstaten qua investeringen en investeringsklimaat sterk achterblijft en dat daarmee onze positie en ambitie op het spel komen te staan; overwegende dat het daarom van belang is dat Nederland een helder signaal afgeeft dat het gecommitteerd is aan een ambitieus ruimtevaartbeleid;verzoekt de regering voor de korte termijn in aanloop naar de aankomende ministeriële ESA-conferentie een laatste krachtige inspanning te doen om het beoogde budget voor de inschrijvingen in de optionele programma's te verhogen zodat verlies van onze positie in programma's voorkomen wordt; verzoekt tevens de regering voor de middellange termijn een interdepartementale budgettaire verkenning uit te voeren met als doel uitvoering te geven aan het NSO-advies om het ambitieniveau van 47% bnp-aandeel in optionele ESA-programma's te bereiken en hier eventueel al in tussentijdse ESA-inschrijvingen de volgende stap voor te zetten; en om over de voortgang van beide verzoeken de Kamer op korte termijn te informeren en gaat over tot de orde van de dag. De voorzitter: Deze motie is voorgesteld door de leden Van Strien Romke de Jong en Amhaouch. Zij krijgt nr. 79 (24446). De heer Van Strien (VVD): Voorzitter dank u wel. Ik kijk uit naar de beantwoording. De voorzitter: Dank meneer Van Strien voor de indiening van uw motie. Dan geef ik graag het woord aan de heer De Jong namens de fractie van D66. De heer Romke de Jong (D66): Voorzitter dank u wel. Precies een week geleden spraken we in de commissie over innovatie en ruimtevaart. Ik dank de minister voor de toezeggingen die zij heeft gedaan en ik kijk uit naar het Actieplan Groene en Digitale Banen. De inzet van Nederland hierop is noodzakelijk om onze koploperspositie op het gebied van innovatie te behouden. Op de mogelijkheden voor ondernemers om hun productieproces te verduurzamen kom ik de volgende keer terug. Voor nu focus ik op ruimtevaart samen met de heer Amhaouch namens het CDA. De minister gaf aan dat een langetermijnvisie nog wel op zich laat wachten maar volgens mij hoeft dat allemaal niet zo lang te duren. Het NSO-advies ligt er en ik zou voorstellen om dit advies als vertrekpunt van de langetermijnagenda in te zetten. De inzet van Nederland voor de ruimtevaart is van groot belang. Dat gaf de minister zelf ook aan. Dit belang overstijgt ook meerdere ministeries. Wij moeten niet alleen kijken naar welk project met welke gelden gefinancierd kan worden. We moeten ook versnippering van het budget tegengaan. We moeten meer investeren in ESA net als onze buurlanden. Dat leidt tot één motie. Motie De Kamergehoord de beraadslaging overwegende dat ruimtevaart een steeds belangrijkere rol speelt in geopolitieke ontwikkelingen; constaterende dat Nederlandse investeringen in de ruimtevaartsector achterblijven ten opzichte van vergelijkbare Europese landen; constaterende dat rijksuitgaven op het gebied van ruimtevaart nu versnipperd zijn en dat dit niet ten goede komt aan de investeringen; verzoekt de regering een inhoudelijke en budgettaire verkenning te doen onder de verschillende ministeries waaraan de ruimtevaartsector bijdraagt met als doel de investeringen in de ruimtevaart waaronder via de ESA te verhogen en gaat over tot de orde van de dag. De voorzitter: Deze motie is voorgesteld door de leden Romke de Jong en Amhaouch. Zij krijgt nr. 80 (24446). Dank ook aan u meneer De Jong voor uw bijdrage. Dan zijn wij aan het einde gekomen van de termijn van de zijde van de Kamer. De minister heeft aangegeven een aantal minuten nodig te hebben. De vergadering wordt enkele ogenblikken geschorst. De voorzitter: Aan de orde is het tweeminutendebat Innovatie en ruimtevaart als opvolging van het commissiedebat van 1 november jongstleden. We zijn aangekomen bij de termijn van het kabinet. Ik geef graag het woord aan de minister van Economische Zaken en Klimaat voor de appreciatie van de moties. Minister Adriaansens: Voorzitter dank u wel. We hebben een mooi compact debat gehad qua samenstelling maar qua inhoud en potentie was het groots denk ik. Wij delen allemaal heel erg het belang van de ruimtevaart en innovatie. Het is goed om dezelfde doelen na te streven. De vraag is natuurlijk wel hoe. Daarmee kom ik op de moties. Er is namelijk behoefte aan om daar nader over te spreken. Allereerst de motie op stuk nr. 79 van de heer Van Strien. Ik kom even met een uitleg van hoe ik de motie versta. Ik ben bereid om nog een laatste inspanning te verrichten om te kijken of we het beoogde budget nog iets kunnen verhogen voor de ministeriële ESA-conferentie. Wel moet ik erop wijzen dat het binnen twee weken is. Het is dus kort dag. Het is ook niet zo dat we hiervoor geen inspanningen hebben geleverd maar dat zegt de heer Van Strien ook niet. Ik zal de mogelijkheid van een tussentijdse ESA-inschrijving niet uitsluiten. De heer Van Strien vroeg ook naar informeren over wat we daar uithalen. Over twee weken zitten we hier weer. Mijn voorstel is dat ik het dan even meeneem en dat we naafloop van de ministeriële conferentie de Kamer zullen informeren. Als ik de motie zo mag interpreteren geef ik haar oordeel Kamer. De voorzitter: De motie op stuk nr. 79 krijgt oordeel Kamer. De heer Van Strien stemt in met de wijze waarop u de motie waardeert. Minister Adriaansens: Dan komen we bij de motie op stuk nr. 80 van de heer De Jong over de budgettaire verkenning. Als ik die motie zo mag interpreteren dat wij een budgettaire verkenning gaan doen in het kader van de langetermijnruimtevaartstrategie in 2023 — we doen het dus in 2023 maar we kijken verder vooruit — dan kan ik haar oordeel Kamer geven. Dat betekent dat die niet relevant is voor de komende ESA-conferentie maar voor de langere termijn. Dan geef ik de motie oordeel Kamer. De voorzitter: Ook de motie op stuk nr. 80 krijgt oordeel Kamer want dit heeft de instemming van het Kamerlid dat de motie heeft ingediend. Dank. Daarmee zijn wij aan het einde gekomen van het tweeminutendebat Innovatie en ruimtevaart. Dank aan de Kamerleden en dank aan de minister. De beraadslaging wordt gesloten. De voorzitter: Ik schors de vergadering en dan gaan we straks verder met het Pakket Belastingplan de Fiscale verzamelwet 2023 en de Wet implementatie EU-richtlijn gegevensuitwisseling digitale platformeconomie. De vergadering wordt enkele ogenblikken geschorst.