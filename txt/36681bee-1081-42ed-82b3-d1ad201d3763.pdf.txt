11 Stemming motie Voortgang trekkingsrechten pgb Aan de orde is de stemming over een motie ingediend bij het VAO Voortgang trekkingsrechten pgb te weten: - de gewijzigde motie-Voortman over zorgen dat gemeenten voldoende budget op de SVB-rekeningen storten (25657 nr. 237). (Zie vergadering van 5 april 2016.) De voorzitter: De gewijzigde motie-Voortman (25657 nr. 237) is in die zin gewijzigd dat zij thans is ondertekend door de leden Voortman en Keijzer en luidt: Naar mij blijkt wordt de indiening ervan voldoende ondersteund. Zij krijgt nr. 240 was nr. 237 (25657). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat het verlengde uitbetalen van persoonsgebonden budgetten voor mensen die nog geen herindicatie van hun gemeente gehad hebben op 1 mei aanstaande afloopt; overwegende dat verschillende gemeenten niet aan de uiterste aanlevertermijn hebben voldaan; van mening dat budgethouders niet de dupe mogen worden van het nog niet aanleveren van de toekenningsbeschikking door de gemeente; van mening dat er een redelijke termijn moet gelden voor het eventueel verminderen of stopzetten van het budget zodat budgethouders zich op de nieuwe situatie kunnen voorbereiden of nog bezwaar kunnen maken; verzoekt de regering alle wettelijke middelen te gebruiken om ervoor te zorgen dat gemeenten voldoende budget op de SVB-rekeningen storten om lopende persoonsgebonden budgetten te betalen en gaat over tot de orde van de dag. In stemming komt de gewijzigde motie-Voortman/Keijzer (25657 nr. 240 was nr. 237).De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.