10 Stemming motie Wet continuïteit ondernemingen Aan de orde is de stemming over een motie ingediend bij de behandeling van het wetsvoorstel Wet continuïteit ondernemingen I te weten: - de motie-Gesthuizen/Van Nispen over het verplicht stellen van een voorziening voor consumenten in geval van doorstart (34218 nr. 11). (Zie vergadering van 13 juni 2016.) De voorzitter: De motie-Gesthuizen/Van Nispen (34218 nr. 11) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 14 was nr. 11 (34218). Ik stel vast dat wij hier nu over kunnen stemmen. Motie De Kamer gehoord de beraadslaging constaterende dat met een flitsfaillissement en doorstart ook belangen van consumenten gemoeid kunnen zijn; overwegende dat consumenten bij flitsfaillissement en doorstart achter in de rij van schuldeisers staan terwijl met consumentenbelangen explicieter rekening zou moeten worden gehouden; van mening dat een schuldenaar en een potentiële koper altijd afspraken zouden moeten maken over de verplichtingen aan consumenten en dit niet zouden moeten overlaten aan onderhandelingen; verzoekt de regering een voorziening voor consumenten in geval van doorstart verplicht te stellen en indien aan deze verplichting niet kan worden voldaan een verplichting tot het uitleggen van het afwijken van dit principe in te stellen en gaat over tot de orde van de dag. In stemming komt de gewijzigde motie-Gesthuizen/Van Nispen over het verplicht stellen van een voorziening voor consumenten in geval van doorstart (34218 nr. 14 was nr. 11). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS en de GroepKuzu/Öztürk voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.