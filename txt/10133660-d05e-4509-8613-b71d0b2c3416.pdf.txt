5 Regeling van werkzaamheden De voorzitter: Ik stel voor toe te voegen aan de agenda: - het wetsvoorstel Wijziging van enkele wetten van het Ministerie van Infrastructuur en Milieu (Verzamelwet IenM 2018) (34757); - het VSO Lokale scheiding fiets en snorfiets (29398 nr. 571) met als eerste spreker het lid Van Helvert namens het CDA. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Van Raan namens de Partij voor de Dieren. De heer Van Raan (PvdD): Voorzitter dank u wel. Gisteren is er een ZEMBLA-uitzending geweest over granulaat op voetbalvelden. Uit die uitzending bleek dat er al sinds 2007 gespeeld wordt op die granulaatvelden en dat waterschappen geen onderzoek hebben gedaan naar de mogelijk vervuilende werking van granulaat en het effect ervan op de volksgezondheid. We ontvangen er graag een brief over en we vragen er een debat over aan. Dank u wel. De heer Laçin (SP): Wederom een bericht waaruit blijkt dat de inspectie hapert. Daar hameren wij al jarenlang op dus zeker steun voor een brief en ook voor een debat. Een kleine correctie: volgens mij is die uitzending van ZEMBLA vanavond. De heer Van Raan (PvdD): Excuus vanavond dat klopt. De voorzitter: U heeft inzage gekregen in de uitzending? De heer Van Raan (PvdD): Voorzitter ik kan er niks over zeggen. Mevrouw Van Eijs (D66): Een brief is prima maar een debat lijkt me voorbarig. Bovendien staat er een WGO Water op de rol waarin dit ook prima besproken kan worden. Wij zullen hier vanmiddag ook schriftelijke vragen over stellen. De voorzitter: Dus voorlopig geen steun.Mevrouw Dik-Faber (ChristenUnie): Voorzitter. De ChristenUnie steunt het verzoek om een brief maar we willen dit graag betrekken bij het WGO Water. Dat staat al gepland en dan is er voldoende gelegenheid om erover te spreken. De heer Remco Dijkstra (VVD): Ik steun het voorstel om het bij het WGO Water te betrekken. Dan is er alle tijd urenlang om met de staatssecretaris van gedachten te wisselen over alles wat met water en grondwater te maken heeft. Mevrouw Kröger (GroenLinks): Vanuit GroenLinks steun voor een brief en ook voor de aanvraag van een debat. Volgens mij is de agenda voor het WGO Water al vrij vol dus we hebben liever een apart debat. De heer Von Martels (CDA): Geen apart debat maar dit als het kan betrekken bij het WGO Water. De voorzitter: De heer Van Aalst van de VVD nee PVV. De heer Van Aalst (PVV): Dank u wel voorzitter het is inderdaad de PVV. Geen steun voor het debat voorzitter. De voorzitter: U heeft geen meerderheid voor het houden van een debat. De heer Van Raan (PvdD): Wel dertig leden? De voorzitter: Ja. De heer Van Raan (PvdD): Graag. De voorzitter: Dus u wilt een dertigledendebat aan de lijst toevoegen? De heer Van Raan (PvdD): Ja. Moet ik hier ook vragen of dit onderwerp aan de agenda van het WGO kan worden toegevoegd? Of kan ik nog een toelichting geven waarom wij denken dat het wel een apart debat moet zijn? De voorzitter: Nee als u er een dertigledendebat van wilt maken doen we dat.De heer Van Raan (PvdD): Graag dank u wel. De voorzitter: Verder stel ik voor het stenogram van dit deel van de vergadering door te geleiden naar het kabinet. De heer Wiersma namens de VVD. De heer Wiersma (VVD): Voorzitter dank. Morgen is het algemeen overleg Formele Raad Werkgelegenheid en Sociaal Beleid van 23 oktober 2017. Als de Kamer naar aanleiding van dit overleg op tijd nog iets daarvoor wil meegeven is er nog morgen een VAO nodig. Ik zou dus de mogelijkheid open willen houden om dit morgen te laten plaatsvinden met aansluitend ook stemmingen. De voorzitter: Prima dan zullen we daar rekening mee houden. De vergadering wordt van 12.36 uur tot 12.47 uur geschorst.