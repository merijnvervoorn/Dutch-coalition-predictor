3 Verslag Milieuraad 28 juni 2022 Aan de orde is het tweeminutendebat Verslag Milieuraad 28 juni 2022 (21501-08 nr. 874). De voorzitter: We gaan snel verder met het eerste tweeminutendebat. Aan de orde is het tweeminutendebat over het verslag van de Milieuraad van 28 juni. We hebben één inschrijver voor dit debat en dat is de heer Koerhuis van de fractie van de VVD. Aan u het woord meneer Koerhuis. De heer Koerhuis (VVD): Voorzitter ik heb één motie. Motie De Kamer gehoord de beraadslaging constaterende dat de Europese luchtvaart zich aan de Europese arbeids- staatssteun- en klimaatregels moet houden maar de luchtvaart aan de randen van Europa zoals uit het Midden-Oosten en Turkije niet; overwegende dat hierdoor oneerlijke concurrentie kan ontstaan; overwegende dat het Europees Parlement een corruptieonderzoek is gestart naar Qatar dat een nieuw licht kan laten schijnen op het luchtvaartverdrag met Qatar; verzoekt Nederland om de ratificatie van het luchtvaartverdrag met Qatar op te schorten tot het corruptieonderzoek van het Europees Parlement is afgerond; verzoekt de regering voorts om zich in Europa in te zetten voor eerlijke concurrentie waarbij alle luchtvaartmaatschappijen die zowel op Europese luchthavens als door het Europese luchtruim vliegen ook onder de Europese arbeids staatssteun- en klimaatregels vallen en gaat over tot de orde van de dag. De voorzitter: Deze motie is voorgesteld door de leden Koerhuis en Van der Molen. Zij krijgt nr. 885 (21501-8). De heer Koerhuis (VVD): In het schriftelijk overleg heb ik veel vragen en antwoorden gewisseld. Over één punt wil ik hier nog wel meer duidelijkheid krijgen. De staatssecretaris heeft geschreven dat stadsverwarmingsinstallaties 30% gratis CO-rechten krij2 gen. Ik begreep dat mensen thuis die niet krijgen als zij hun eigen huis verwarmen of thuis hun auto opladen. Daar zouik wel graag wat meer helderheid over willen want het is natuurlijk gek dat je mensen zo verschillend zou gaan behandelen. Dank u wel. De voorzitter: Dank voor uw bijdrage meneer Koerhuis. Dan geef ik denk ik meteen … De staatssecretaris van Infrastructuur en Waterstaat heb ik abusievelijk niet welkom geheten. Welkom staatssecretaris. Wij schorsen de vergadering voor enkele ogenblikken totdat de staatssecretaris klaar is voor het geven van een appreciatie. De vergadering wordt enkele ogenblikken geschorst. De voorzitter: Aan de orde is het vervolg op het tweeminutendebat Verslag Milieuraad van 28 juni jongstleden. De staatssecretaris geef ik graag het woord voor de appreciatie van de motie van de heer Koerhuis. Staatssecretaris Heijnen: Dank u wel voorzitter. Die motie zou ik graag oordeel Kamer willen geven. Dit luchtvaartverdrag is ook in het belang van de Europese Unie bijvoorbeeld om afspraken te maken over eerlijke concurrentie. En ik lees de motie zo dat als eerder blijkt dat er geen reden meer is tot het opschorten van het verdrag de minister dit ook aan de Tweede Kamer zal aangeven. Dan nog met betrekking tot de vraag over stadsverwarming. Dat zit in de portefeuille bij mijn collega van EZK. Wij hebben even contact gehad. Zij zullen daar een antwoord op verzorgen in de volgende zeswekenbrief. De voorzitter: Ik wilde u bijna bedanken en dit debat beëindigen maar de heer Koerhuis stond op. Hij heeft een vraag voor u. De heer Koerhuis (VVD): Ja. Bedankt voor die toezegging voor die brief. Alleen ik zou de staatssecretaris willen meegeven dat het mij niet alleen gaat om de stadsverwarming maar juist om die vergelijking tussen enerzijds stadsverwarming en anderzijds de mensen thuis die hun huis willen verwarmen of hun auto willen opladen. Ik hoop dat dat goed in de brief zit. Staatssecretaris Heijnen: Ja dat is helder dus dat zal meegenomen worden. De voorzitter: Dank. Daarmee zijn we aan het einde gekomen van het tweeminutendebat Verslag Milieuraad van 28 juni jongstleden.De beraadslaging wordt gesloten. De voorzitter: Ik dank het Kamerlid en ook de staatssecretaris en ik schors de vergadering voor enkele ogenblikken totdat we verdergaan met het volgende debat. De vergadering wordt enkele ogenblikken geschorst.