23 Stemming motie Staat van de Europese Unie Aan de orde is de stemming over een aangehouden motie ingediend bij het debat over de Staat van de Europese Unie te weten: - de motie-Buitenweg over de ontwikkeling van het 5Gnetwerk uitbesteden aan een Europees bedrijf (35078 nr. 13). (Zie vergadering van 7 februari 2019.) De voorzitter: De motie-Buitenweg (35078 nr. 13) is in die zin gewijzigd dat zij thans luidt: Motie De Kamer gehoord de beraadslaging overwegende dat de Europese Commissie als ambitie heeft dat het 5G-netwerk in 2020 in alle lidstaten is ge√Øntroduceerd; verwegende dat via dit netwerk grote hoeveelheden data kunnen worden verstuurd en ontvangen en dat het van belang is dit netwerk optimaal te beschermen tegen hacken en misbruik; constaterende dat bedrijfsgeheimen van het Nederlandse bedrijf ASML door medewerkers van het Chinese XTAL zijn gestolen; overwegende dat Chinese bedrijven door recente Chinese wetgeving zoals de cyberveiligheidswet wettelijk verplicht zijn cruciale versleutelingscodes af te geven aan de Chinese overheid; verzoekt de regering het Chinese telecombedrijf Huawei niet te betrekken bij de aanleg van een mobiel 5G-netwerk en op zoek te gaan naar een veilig alternatief en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 29 was nr. 13 (35078). Op verzoek van mevrouw Buitenweg stel ik voor haar gewijzigde motie (35078 nr. 29 was nr. 13) aan te houden. Daartoe wordt besloten.