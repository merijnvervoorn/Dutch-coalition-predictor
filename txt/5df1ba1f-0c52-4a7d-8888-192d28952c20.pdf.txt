48 Stemming motie dwangmaatregelen en de inzet van politie in de ggz Aan de orde is de stemming over een aangehouden motie ingediend bij het dertigledendebat over dwangmaatregelen en de inzet van politie in de ggz te weten: - de motie-Ellemeet c.s. over verbieden van het stroomstootwapen binnen ggz-instellingen (29628 nr. 735). (Zie vergadering van 4 oktober 2017.) De voorzitter: De motie-Ellemeet c.s. (29628 nr. 735) is in die zin gewijzigd dat zij thans is ondertekend door de leden Ellemeet Van Dam Diertens en Voortman en luidt: Motie De Kamer gehoord de beraadslaging constaterende dat de nationale politie momenteel in drie eenheden bezig is met een pilot met stroomstootwapens; overwegende dat het gebruikte stroomstootwapen niet eerder getest is op mensen met psychiatrische problemen; overwegende dat vertrouwen in een veilige en beschermende opvang binnen een ggz-instelling een groot publiek belang is; overwegende dat het gebruik van het stroomstootwapen binnen ggz-instellingen niet bijdraagt aan dat vertrouwen; verzoekt de regering gedurende de tijdelijke toestemming voor het gebruik van het stroomstootwapen in de basispolitiezorg per direct het gebruik van dit wapen te verbieden binnen ggz-instellingen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 753 was nr. 735 (29628). Ik stel vast dat wij hier nu over kunnen stemmen. In stemming komt de gewijzigde motie-Ellemeet c.s. (29628 nr. 753 was nr. 735). De voorzitter: Ik constateer dat de leden van de fracties van de PvdA GroenLinks de PvdD DENK D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen.Mevrouw Ellemeet (GroenLinks): Voorzitter nu deze motie is aangenomen zou ik graag vóór 1 februari een brief van de regering ontvangen waarin zij uitlegt hoe zij deze motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet.