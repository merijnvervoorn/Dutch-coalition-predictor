7 Regeling van werkzaamheden (stemmingen) De voorzitter: Aan de orde is een korte regeling van werkzaamheden voor de stemmingen. Ik stel voor zo dadelijk ook te stemmen over de aangehouden motie-Van Aalst (29398 nr. 686) en de aangehouden motie-Van Kooten-Arissen (28286 nr. 1044). Dan geef ik nu het woord aan de heer Kops namens de PVV. De heer Kops (PVV): Voorzitter. De PVV zou graag onder punt 3 de stemmingen over moties ingediend bij het VAO Renovatie Binnenhof de motie op stuk nr. 57 (34293) willen aanhouden. De voorzitter: Op verzoek van de heer Kops stel ik voor zijn motie (34293 nr. 57) aan te houden. Daartoe wordt besloten. De voorzitter: De heer Sjoerdsma namens D66. De heer Sjoerdsma (D66): Voorzitter. Ik zou graag onder punt 7 de stemmingen over moties ingediend bij het debat over het bericht dat de VS en Rusland hebben aangekondigd het INF-verdrag op te zeggen mijn motie op stuk nr. 42 (33694) aanhouden. De voorzitter: Op verzoek van de heer Sjoerdsma stel ik voor zijn motie (33694 nr. 42) aan te houden. Daartoe wordt besloten.