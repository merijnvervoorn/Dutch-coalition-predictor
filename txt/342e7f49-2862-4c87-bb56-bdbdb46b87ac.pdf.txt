12 Stemmingen moties Cliëntenrechten bij elektronische verwerking van gegevens Aan de orde zijn de stemmingen over moties ingediend bij de behandeling van het wetsvoorstel Wijziging van de Wet gebruik burgerservicenummer in de zorg de Wet marktordening gezondheidszorg en de Zorgverzekeringswet te weten: - de motie-Leijten over geen financiële stimulans in verband met deelname aan het LSP (33509 nr. 21); - de motie-Leijten over uitwisseling van medische gegevens via een versleutelde end-to-end (33509 nr. 22); - de motie-Klever over regie van de patiënt over zijn medisch dossier (33509 nr. 23); - de motie-Bruins Slot over aanpassing van uitwisselingssystemen aan de eisen van de wet (33509 nr. 24); - de motie-Bruins Slot/Bouwmeester over voorleggen van de gedragscode van zorgpartijen aan het CBP (33509 nr. 25); - de motie-Van Veen/Bouwmeester over onderzoek hoeveel patiënten nog een papieren dossier hebben (33509 nr. 26); - de motie-Leijten/Voortman over zo spoedig mogelijk ontbinden van het contract met CSC (33509 nr. 27). (Zie vergadering van 11 juni 2014.) De voorzitter: De motie-Leijten (33509 nr. 21) is in die zin gewijzigd dat zij thans luidt: Motie De Kamer gehoord de beraadslaging constaterende dat aansluiting op het landelijk schakelpunt (LSP) niet verplicht is; constaterende dat huisartsen en apothekers een vergoeding kunnen krijgen wanneer zij hun patiënten laten instemmen met deelname aan het LSP maar niet wanneer patiënten besluiten niet deel te nemen; van mening dat een vergoeding voor adequate voorlichting over het systeem onafhankelijk moet zijn van de uitkomst van die informatievoorziening; verzoekt de regering om ervoor zorg te dragen dat financierings- of vergoedingsregelingen voor de informatievoorziening aan cliënten over deelname aan het LSP op geen enkele wijze een financiële stimulans richting deelname of niet-deelname zijn en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 34 was nr. 21 (33509). De voorzitter: De motie-Leijten (33509 nr. 22) is in die zin gewijzigd dat zij thans luidt: Motie De Kamer gehoord de beraadslaging overwegende dat uitwisseling van medische gegevens ongeacht het gebruikte uitwisselingssysteem via "end to end"-versleuteling waterdicht te beveiligen is; verzoekt de regering dit soort uitwisseling als standaard te onderzoeken en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 35 was nr. 22 (33509). De voorzitter: De motie-Bruins Slot/Bouwmeester (33509 nr. 25) is in die zin gewijzigd dat zij thans luidt: Motie De Kamer gehoord de beraadslaging constaterende dat het College bescherming persoonsgegevens als toezichthouder verantwoordelijk is voor de naleving van de Wet bescherming persoonsgegevens; constaterende dat de zorgpartijen hun gedragscode momenteel niet voorleggen aan het College bescherming persoonsgegevens; constaterende dat hierdoor niet duidelijk is of de gedragscode voldoet aan de Wet bescherming persoonsgegevens; verzoekt de regering te bevorderen dat zorgpartijen de hierboven genoemde gedragscode voorleggen aan het College bescherming persoonsgegevens en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 36 was nr. 25 (33509).De voorzitter: De motie-Van Veen/Bouwmeester (33509 nr. 26) is in die zin gewijzigd dat zij thans luidt: Motie De Kamer gehoord de beraadslaging constaterende dat het voor zorgverleners mogelijk blijft om papieren medische dossiers bij te houden; constaterende dat het onbekend is hoeveel patiënten nog een papieren dossier hebben; overwegende dat papieren dossiers een gevaar voor de patiëntveiligheid kunnen opleveren; verzoekt de regering om te onderzoeken hoeveel patiënten alleen een papieren dossier hebben en welke consequenties dit heeft voor de informatievoorziening aan de patiënt en zorgverlener en voor de informatie-uitwisseling tussen zorgverleners en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 37 was nr. 26 (33509). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Leijten (33509 nr. 34 was nr. 21). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Van Vliet 50PLUS/Baay-Timmerman GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Leijten (33509 nr. 35 was nr. 22). De voorzitter: Ik constateer dat de aanwezige leden van de fracties van de PVV de ChristenUnie 50PLUS/Baay-Timmerman 50PLUS/Klein D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klever (33509 nr. 23). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren 50PLUS/BaayTimmerman 50PLUS/Klein GroenLinks de PvdD en de SPvoor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bruins Slot (33509 nr. 24). De voorzitter: Ik constateer dat de aanwezige leden van de fracties van het CDA 50PLUS/Baay-Timmerman 50PLUS/Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Bruins Slot/Bouwmeester (33509 nr. 36 was nr. 25). De voorzitter: Ik constateer dat de aanwezige leden van de fracties van het CDA de ChristenUnie de SGP 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Van Veen/Bouwmeester (33509 nr. 37 was nr. 26). De voorzitter: Ik constateer dat de aanwezige leden van de fracties van de ChristenUnie de SGP de VVD Van Vliet 50PLUS/BaayTimmerman 50PLUS/Klein D66 GroenLinks de PvdA en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Leijten/Voortman (33509 nr. 27). De voorzitter: Ik constateer dat de aanwezige leden van de fracties van de PVV D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.