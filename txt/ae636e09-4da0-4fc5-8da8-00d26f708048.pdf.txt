27 Stemming motie Aanpak van bedreiging en stalking Aan de orde is de stemming over een aangehouden motie ingediend bij het debat over de aanpak van bedreiging en stalking te weten: - de motie-Van Wijngaarden over de verhoging van de strafmaat voor doodslag naar 25 jaar (29279 nr. 569). (Zie vergadering van 30 januari 2020.) De voorzitter: De motie-Van Wijngaarden (29279 nr. 569) is in die zin gewijzigd dat zij thans luidt: Motie De Kamer gehoord de beraadslaging constaterende dat het strafmaximum voor moord is verhoogd van twintig naar dertig jaar en er geen strafverhoging voor doodslag is gerealiseerd; overwegende dat de rechtbank Rotterdam en de voorzitter van het College van procureurs-generaals een hogere straf voor doodslag bepleiten; overwegende dat het kabinet heeft aangekondigd aan een voorstel hiertoe te werken; overwegende dat het verschil tussen moord en doodslag ook tot uitdrukking mag komen in de maximale strafmaat; verzoekt de regering uiterlijk juni 2020 een wetsvoorstel in consultatie te doen om de maximale straf voor doodslag te verhogen naar bijvoorbeeld 25 jaar en gaat over tot de orde van de dag. Zij krijgt nr. 576 was nr. 569 (29279). Ik stel vast dat wij hier nu over kunnen stemmen. In stemming komt de gewijzigde motie-Van Wijngaarden c.s. (29279 nr. 576 was nr. 569). De voorzitter: Ik constateer dat de leden van de fracties van de SP de PvdA DENK 50PLUS de VVD de SGP de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.