7 Beëdiging van de substituut-ombudsman mevrouw Kalverboer Aan de orde is de beëdiging van de substituut-ombudsman mevrouw Kalverboer. De voorzitter: Aan de orde is de beëdiging van de substituut-ombudsman mevrouw Kalverboer. Mag ik iets van stilte in de zaal? Ik snap het: het is de eerste dag dat we weer met velen hier aanwezig zijn en het is ook ontzettend leuk om iedereen hier weer te zien. Ik ga daar straks voor de stemmingen nog even aandacht aan besteden. Maar eerst gaan we nog even het formele gedeelte doen. Ik heet de gasten van mevrouw Kalverboer van harte welkom. Allereerst Reinier van Zutphen de Nationale ombudsman; Karin Kalverboer de zus van Margrite Kalverboer; en Hanneke van Essen de directeur van de organisatie Nationale ombudsman. Aan de orde is de beëdiging van mevrouw M. Kalverboer tot substituut-ombudsman tevens Kinderombudsman. Ik verzoek de leden en de overige aanwezigen in de zaal en op de publieke tribune voor zover mogelijk weer te gaan staan. Mevrouw Kalverboer is in het gebouw der Kamer aanwezig om de voorgeschreven verklaringen en beloften af te leggen. Ik verzoek de Griffier haar binnen te leiden. (Mevrouw Kalverboer wordt binnengeleid door de Griffier.) De voorzitter: De door u af te leggen verklaringen en beloften luiden als volgt: "Ik verklaar en beloof dat ik om tot substituut-ombudsman te worden benoemd rechtstreeks noch middellijk onder welke naam of welk voorwendsel ook aan iemand iets heb gegeven of beloofd. Ik verklaar en beloof dat ik om iets in dit ambt te doen of te laten rechtstreeks noch middellijk van iemand enig geschenk of enige belofte heb aangenomen of zal aannemen. Ik beloof trouw aan de Grondwet." Mevrouw Kalverboer: Dat verklaar en beloof ik. De voorzitter: Dank u wel. Dan feliciteer ik u met uw herbenoeming. Heel erg gefeliciteerd! Heel veel succes de komende periode. (Applaus)De voorzitter: Kijk instemming van de Kamer. Ik schors de vergadering voor een enkel moment zodat u ook de felicitaties van deze Kamer in ontvangst kan nemen. De vergadering wordt enkele ogenblikken geschorst.