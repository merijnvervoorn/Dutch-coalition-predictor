12 Stemmingen moties Energieraad Aan de orde zijn de stemmingen over moties ingediend bij het VSO Energieraad te weten: - de motie-Wassenberg over de meest schadelijke gewassen zo veel mogelijk uitsluiten als biobrandstof (21501-33 nr. 707); - de motie-Wassenberg over het Nederlandse standpunt omtrent de meest schadelijke gewassen opnemen in de uitkomsten van de triloogonderhandelingen (21501-33 nr. 708); - de motie-Van der Lee/Kröger over een bindende toepassing van de formule voor verdeling van de Europese hernieuwbare energieopgave (21501-33 nr. 709); - de motie-Jetten over ophoging naar 33% van de Europese 2030 doelen voor energiebesparing en schone energie (21501-33 nr. 710). (Zie vergadering van heden.) De voorzitter: De motie-Wassenberg (21501-33 nr. 707) is in die zin gewijzigd dat zij thans luidt: Motie De Kamer gehoord de beraadslaging verzoekt de regering inzichtelijk te maken welke acties Nederland heeft ondernomen in de Raad om de meest schadelijke gewassen (op het gebied van CO en ILUC) 2 zoals palmolie zoveel mogelijk uit te sluiten als biobrandstof en de Kamer daarover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 713 was nr. 707 (21501-33). De voorzitter: De motie-Wassenberg (21501-33 nr. 708) is in die zin gewijzigd dat zij thans luidt: Motie De Kamer gehoord de beraadslaging verzoekt de regering om alles in het werk te stellen om de wensen van de Kamer (motie 34717 nr. 14; 30196 nr. 523; 34717 nr. 18; 34717 nr. 15) ten uitvoer te brengen en omhet Nederlandse standpunt omtrent de meest schadelijke biobrandstoffen (op het gebied van CO en ILUC) op te laten 2 nemen in de uitkomsten van de triloog-onderhandelingen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 714 was nr. 708 (21501-33). Ik stel vast dat wij hier nu over kunnen stemmen. In stemming komt de gewijzigde motie-Wassenberg (2150133 nr. 713 was nr. 707). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. Het woord is aan de heer Jasper van Dijk. De heer Jasper van Dijk (SP): Voorzitter. Wij willen geacht worden bij het vorige punt voor de motie op stuk nr. 515 (32317) te hebben gestemd. De voorzitter: Deze opmerking zal in de Handelingen worden opgenomen. De heer Wassenberg. De heer Wassenberg (PvdD): Precies hetzelfde geldt voor de Partij voor de Dieren. Ook wij willen geacht worden voor de motie op stuk nr. 515 (32317) te hebben gestemd. De voorzitter: Ook deze opmerking van de Partij voor de Dieren wordt opgenomen in de Handelingen. In stemming komt de gewijzigde motie-Wassenberg (2150133 nr. 714 was nr. 708). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de SGP en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van der Lee/Kröger (21501-33 nr. 709).De voorzitter: Ik constateer dat de leden van de fracties van de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Jetten (21501-33 nr. 710). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen.