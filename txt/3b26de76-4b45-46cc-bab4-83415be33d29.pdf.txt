46 Stemmingen moties Stand van zaken voorbereiding Tweede Kamerverkiezing Aan de orde zijn de stemmingen over moties ingediend bij het VSO Stand van zaken voorbereiding Tweede Kamerverkiezing te weten: - de motie-Özütok over het zo goed mogelijk helpen van kiezers met een kwetsbare gezondheid (35165 nr. 33); - de motie-Van Otterloo over het expliciteren van de criteria voor het laten doorgaan van de verkiezingen (35165 nr. 34). (Zie vergadering van heden.) In stemming komt de motie-Özütok (35165 nr. 33). De voorzitter: Ik constateer dat deze motie met algemene stemmen is aangenomen. In stemming komt de motie-Van Otterloo (35165 nr. 34). De voorzitter: Ik constateer dat de leden van de fracties van de PvdD 50PLUS Van Kooten-Arissen DENK en de PVV voor deze motie hebben gestemd en de leden van de overige fracties ertegen zodat zij is verworpen.