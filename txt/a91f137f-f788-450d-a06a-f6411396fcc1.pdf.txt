15 Stemmingen moties Landbouw- en Visserijraad d.d. 27 en 28 mei Stemmingen moties Landbouw- en Visserijraad d.d. 27 en 28 mei Aan de orde zijn de stemmingen over moties ingediend bij het tweeminutendebat Landbouw- en Visserijraad d.d. 27 en 28 mei te weten: - de motie-Pierik over de eisen aan de eco-regeling in de periode 2025-2027 niet verder verhogen (21501-32 nr. 1647); - de motie-Kostić over middelen met de werkzame stof glyfosaat zo veel mogelijk van de markt halen totdat onomstotelijk bewezen is dat ze geen risico vormen voor de gezondheid (21501-32 nr. 1648). (Zie vergadering van 23 mei 2024.) In stemming komt de motie-Pierik (21501-32 nr. 1647). De voorzitter: Ik constateer dat de leden van de fracties van de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kostić (21501-32 nr. 1648). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 JA21 en de PVV voor deze motie hebben gestemd en de leden van de overige fracties ertegen zodat zij is aangenomen. Ik geef de heer Dassen het woord. De heer Dassen (Volt): Voorzitter. Bij de stemmingen onder punt 10 over moties ingediend bij het tweeminutendebat Gewasbeschermingsmiddelen willen wij geacht worden vóór de motie op stuk nr. 668 te hebben gestemd. De voorzitter: Dat wordt opgenomen in de Handelingen. Dan zijn we aan het einde van de stemmingen gekomen. We schorsen even. Daarna hebben we de regeling van werkzaamheden. De vergadering wordt enkele ogenblikken geschorst.