13 Regeling van werkzaamheden De voorzitter: Ik stel voor de volgende wetsvoorstellen toe te voegen aan de agenda van de Kamer: - het wetsvoorstel Wijziging van de Wet op de vennootschapsbelasting 1969 en enige andere wetten in verband met enkele aanpassingen inzake de fiscale eenheid (Wet aanpassing fiscale eenheid) (34323); - het wetsvoorstel Wijziging van de Wet rijonderricht motorrijtuigen 1993 (wijzigingen naar aanleiding van evaluatie nascholing beroepschauffeurs bestuursrechtelijke handhaving en enkele verbeteringen) (34182); - het wetsvoorstel Wijziging van de Wet tot veiling van bepaalde verkooppunten van motorbrandstoffen in verband met het verstrekken van gegevens ten behoeve van het biedboek voor de veiling van bepaalde verkooppunten van motorbrandstoffen (Wet aanvullende biedboekgegevens) (34443); - het Voorstel van wet van het lid Tellegen tot wijziging van de Gemeentewet in verband met de aanpak van woonoverlast (Wet aanpak woonoverlast) (34007). Ik stel voor toestemming te verlenen voor het houden van een wetgevingsoverleg met stenografisch verslag op maandag 4 juli 2016 van 15.30 uur tot 19.30 uur met de vaste commissie voor Financiën over de Wet implementatieverordening richtlijn marktmisbruik (34455). Ik deel mee dat de volgende aangehouden moties zijn vervallen: 34279 nr. 19; 34351 nr. 6; 31322 nr. 294; 34200-VI nr. 12; 28286 nr. 833; 29664 nr. 142; 32757 nr. 122; 34352 nr. 10 en 34351 nr. 5. Ik stel voor te voegen aan de agenda: - het VAO Examens met als eerste spreker het lid Van Meenen namens D66; - het VAO Coffeeshopbeleid met als eerste spreker het lid Bergkamp namens D66; - het VSO over de ontwerpregeling tot wijziging van de Regeling zorgverzekering ter vaststelling van de voorwaarden voor uitstroom uit het bestuursrechtelijk premieregime (29689 nr. 716) met als eerste spreker het lid Van Gerven namens de SP; - het VAO Forensisch onderzoek met als eerste spreker het lid Van Nispen namens de SP; - het VAO Wegverkeer en verkeersveiligheid met als eerste spreker het lid Belhaj namens D66; - het VAO Spitsmijdenprojecten met als eerste spreker het lid Hoogland namens de PvdA; - het VAO Georganiseerde criminaliteit met als eerste spreker het lid Van Toorenburg namens het CDA; - het VAO Pakketbeheer met als eerste spreker het lid Leijten namens de SP). Overeenkomstig de voorstellen van de voorzitter wordt besloten.De voorzitter: Ik geef het woord aan mevrouw Karabulut namens de SPfractie. Mevrouw Karabulut (SP): Voorzitter. Het kabinet bedient zich van utopisch ondoordacht beleid rond de opvang van de zwakste groepen op de arbeidsmarkt aldus het FD vandaag. Met andere woorden: arbeidsgehandicapten worden door dit kabinet in de steek gelaten. Dat geldt niet alleen voor arbeidsgehandicapten. Ook langdurig werklozen bijvoorbeeld in de bijstand naar vandaag bleek worden in de steek gelaten. Er zijn bijna 300.000 mensen die willen werken maar voor wie geen banen zijn. De voorzitter: U wilt een debat daarover? Mevrouw Karabulut (SP): De andere helft is gewoon ziek. Kapot bezuinigen of nog strengere wetten werken niet. Daarom vraag ik om een debat met de staatssecretaris van Sociale Zaken. Mevrouw Ko(cid:0)er Kaya (D66): Steun. Voorafgaand aan dit debat zou ik graag een brief willen. De heer Öztürk (Groep Kuzu/Öztürk): Volledige steun ook voor een brief vooraf. De heer Kerstens (PvdA): Ook ik zou graag snel met de staatssecretaris spreken over de krantenartikelen waarop mevrouw Karabulut zich baseert vooral omdat de cijfers uit 2014 zijn. Sinds 2015 hebben we een nieuwe wet de Participatiewet die veronderstelt dat gemeenten meer maatwerk gaan leveren. De snelst mogelijke gelegenheid is volgens mij een algemeen overleg met de staatssecretaris dat al gepland staat voor 29 juni. Ik zou het daar dus snel willen bespreken en verleen geen steun aan een extra debat daarna. Mevrouw Nijkerken-de Haan (VVD): Mij triggerde met name het bericht dat meer dan de helft van de bijstandsgerechtigden niet wil. Daarover ga ik graag het gesprek met de staatssecretaris aan. Ik ben het eens met collega Kerstens: er staat een AO gepland. Het is een belangrijk onderwerp om snel over te praten. Het AO is daarvoor echt het snelst mogelijke moment. Mevrouw Dik-Faber (ChristenUnie): Ook de ChristenUnie wil graag hierover spreken. Wij steunen het verzoek om een brief maar de snelste manier is echt het algemeen overleg dat al gepland staat. Wij ontvangen de brief graag voorafgaand aan dat overleg.De heer Van der Staaij (SGP): Ook de SGP wil graag met de regering hierover spreken. In hoeverre is het onwil en in hoeverre is het onmacht om werk te vinden? Ik sluit me aan bij collega's die hebben gezegd dat het het snelst lijkt om dit mee te nemen in het algemeen overleg. Mevrouw Van Tongeren (GroenLinks): Ook wij sluiten ons aan bij het standpunt verwoord door de ChristenUnie. Het is een heel belangrijk onderwerp. Als het sneller kan in het AO dan doen wij het liever in het AO. Mevrouw Agnes Mulder (CDA): Dat geldt ook voor het CDA voorzitter. Het is een belangrijk onderwerp. De voorzitter: Mevrouw Karabulut u hebt geen meerderheid. Mevrouw Karabulut (SP): Nee. De voorzitter: Omdat ook om een brief is gevraagd stel ik voor om het stenogram van dit deel van de vergadering door te geleiden naar het kabinet. Mevrouw Karabulut (SP): Dank voorzitter. Volgende week staan er veel onderwerpen op de agenda; vandaar het belang van een apart debat. Maar goed we komen vast nog hierover te spreken. De brief ontvangen we graag. Overigens is het niet zoals de VVD het wil voorstellen dat mensen niet willen. Het is het VVD-bezuinigingsbeleid dat maakt dat de werkloosheid groeit. De voorzitter: Nee nee mevrouw Karabulut dat zegt u straks als het debat plaatsvindt. Dank u wel. Hiermee zijn wij aan het einde gekomen van de regeling van werkzaamheden. De vergadering wordt enkele ogenblikken geschorst.