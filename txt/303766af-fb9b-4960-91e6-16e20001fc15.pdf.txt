8 Stemmingen moties Massaontslag Blokker Aan de orde zijn de stemmingen over moties ingediend bij het dertigledendebat over het massaontslag bij Blokker te weten: - de motie-Amhaouch c.s. over het opstellen van een human capital agenda in het kader van de Retailagenda (27838 nr. 18); - de motie-Van Brenk over het hanteren van het afspiegelingsbeginsel bij reorganisatieprocessen (27838 nr. 19); - de motie-Graus over een voortgangsrapportage inzake leegstandbestrijding en leegstandreductie (27838 nr. 20); - de motie-Graus/Amhaouch over een evaluatie van lasten en heffingen op doelmatigheid en effectiviteit (27838 nr. 21); - de motie-Graus over een stappenplan om het ondernemersklimaat en speelveld te verbeteren (27838 nr. 22). (Zie vergadering van 13 juni 2017.) De voorzitter: De motie-Van Brenk (27838 nr. 19) is in die zin gewijzigd dat zij thans luidt: Motie De Kamer gehoord de beraadslaging overwegende dat oudere werknemers na (massa)ontslag — al of niet na faillissement — een kwetsbare positie hebben op de arbeidsmarkt; overwegende dat bij ontslag het afspiegelingsbeginsel telt maar bij aanname niet waardoor oudere werknemers benadeeld worden; spreekt de wens uit dat het huidige en volgende kabinet onderzoeken hoe bevorderd kan worden dat bij reorganisatieprocessen en in het bijzonder bij doorstart van ondernemingen in de personele bezetting het afspiegelingsbeginsel wordt gehanteerd; verzoekt de regering de resultaten van dit onderzoek binnen een half jaar aan de Kamer te rapporteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 24 was nr. 19 (27838). Ik stel vast dat wij hier nu over kunnen stemmen. In stemming komt de motie-Amhaouch c.s. (27838 nr. 18).De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van Brenk (27838 nr. 24 was nr. 19). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Graus (27838 nr. 20). De voorzitter: Ik constateer dat de leden van de fracties van GroenLinks de PvdD 50PLUS de SGP de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Graus/Amhaouch (27838 nr. 21). De voorzitter: Ik constateer dat de leden van de fracties van de SP de PvdA 50PLUS de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Graus (27838 nr. 22). De voorzitter: Ik constateer dat de leden van de fracties van GroenLinks 50PLUS de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is verworpen.