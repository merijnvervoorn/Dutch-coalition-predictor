91 Stemmingen moties Consulaire zaken en stand van zaken evacuaties Afghanistan Stemmingen moties Consulaire zaken en stand van zaken evacuaties Afghanistan Aan de orde zijn de stemmingen over moties ingediend bij het tweeminutendebat Consulaire zaken en stand van zaken evacuaties Afghanistan te weten: - de motie-Piri c.s. over EUPOL-bewakers en tolken die werkzaamheden hebben verricht voor een Nederlandse EUPOL-functionaris betrekken bij het traject voor de ambassadebewakers (27925 nr. 949); - de motie-Sjoerdsma/Brekelmans over zorgen dat het loket Nederland Wereldwijd in gepast klantcontact mensen wijst op de mogelijkheid om zich te registreren als kiezer buiten Nederland (27925 nr. 951); - de motie-Belhaj c.s. over enorme waardering uitspreken voor alle betrokkenen bij de evacuatie van Kaboel (27925 nr. 952). (Zie vergadering van heden.) De voorzitter: De motie-Sjoerdsma/Brekelmans (27925 nr. 951) is in die zin gewijzigd dat zij thans luidt: Motie De Kamer gehoord de beraadslaging overwegende dat op dit moment 105.000 Nederlanders in het buitenland zich geregistreerd hebben als kiezer buiten Nederland wat maar 10% is van het aantal stemrechtigde mensen dat in het buitenland woont; constaterende dat deze groep Nederlanders in het buitenland regelmatig contact heeft met Nederland Wereldwijd; van mening dat de democratie een groot goed is en alle Nederlanders van hun stemrecht gebruik zouden moeten kunnen maken ook als zij in het buitenland wonen; verzoekt het kabinet om zorg te dragen dat het loket Nederland Wereldwijd in gepast klantcontact mensen wijst op de mogelijkheid om zich te registreren als kiezer buiten Nederland en gaat over tot de orde van de dag. Zij krijgt nr. 953 was nr. 951 (27925). Ik stel vast dat wij hier nu over kunnen stemmen. In stemming komt de motie-Piri c.s. (27925 nr. 949).De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA en BBB voor deze motie hebben gestemd en de leden van de fracties van JA21 Groep Van Haga de PVV en FVD ertegen zodat zij is aangenomen. In stemming komt de gewijzigde motie-Sjoerdsma/Brekelmans (27925 nr. 953 was nr. 951). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA JA21 Groep Van Haga FVD en BBB voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Belhaj c.s. (27925 nr. 952). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA JA21 Groep Van Haga de PVV FVD en BBB voor deze motie hebben gestemd zodat zij is aangenomen.