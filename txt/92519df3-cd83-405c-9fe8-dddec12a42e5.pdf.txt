18 Stemmingen moties Initiatiefnota van het lid Sneller over het recht van burgeramendement Aan de orde zijn de stemmingen over moties ingediend bij het debat over de initiatiefnota van het lid Sneller over het recht van burgeramendement te weten: - de motie-Raemakers over een experiment met het recht van burgeramendement voor een periode van twee jaar (35340 nr. 4); - de motie-Van der Molen/Özütok over onderzoek naar de mogelijkheid van een digitaal platform voor het starten van petities (35340 nr. 5). (Zie notaoverleg van 23 september 2020.) De voorzitter: De motie-Raemakers (35340 nr. 4) is in die zin gewijzigd dat zij thans luidt: Motie De Kamer gehoord de beraadslaging overwegende dat de representatieve democratie brede steun geniet onder burgers maar velen tegelijkertijd meer invloed zouden willen hebben op het beleid; overwegende dat het recht van burgeramendement mits met de juiste (procedurele) waarborgen omkleed een bijdrage zou kunnen leveren aan de betrokkenheid van mensen bij het parlementaire proces door een publiek kenbaar en toegankelijk instrument te bieden om een concrete suggestie aan te dragen voor wijziging van een aanhangig wetsvoorstel; overwegende dat deze waarborgen onder andere zouden moeten zijn dat het aantal vereiste ondersteuningsverklaringen voor een burgeramendement op de kiesdeler van de Tweede Kamerverkiezingen wordt gesteld dat voor de toelaatbaarheid en verificatie van deze ondersteuningen wordt aangesloten bij de werkwijze ten aanzien van het burgerinitiatief dat een burgeramendement schriftelijk onder alle leden wordt verspreid en dat de initiatiefnemer aan het begin van de mondelinge wetsbehandeling de ruimte krijgt een toelichting te geven; voorts overwegende dat voor een experiment met het recht van burgeramendement de eerste zitting van de nieuw gekozen Tweede Kamer een logisch moment van inwerkingtreding zou zijn; spreekt uit dat het wenselijk is om langs bovengenoemde lijnen een experiment met het recht van burgeramendement te starten voor een periode van twee jaaren gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 6 was nr. 4 (35340). De voorzitter: De motie-Van der Molen/Özütok (35340 nr. 5) is in die zin gewijzigd dat zij thans luidt: Motie De Kamer gehoord de beraadslaging constaterende dat artikel 5 van de Grondwet het petitierecht regelt waardoor burgers zich met verzoeken of klachten schriftelijk tot de regering of de volksvertegenwoordiging kunnen richten; constaterende dat diverse parlementen zoals in GrootBrittannië voor petities een digitaal platform bieden waar een vooraf bepaald aantal inwoners petities kunnen starten en daarvoor aanvullende ondersteuning in de vorm van ondertekeningen kunnen verzamelen; constaterende dat voor dergelijke platforms de regeling geldt dat bij voldoende ondersteuning voor een petitie de regering verplicht is een reactie op het onderwerp te geven of het parlement dient te overwegen een debat over het onderwerp te agenderen; spreekt de wens uit te onderzoeken mede op basis van de internationale voorbeelden of en hoe een dergelijk platform met een vergelijkbare regeling voor de Tweede Kamer toepasbaar is en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 7 was nr. 5 (35340). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Raemakers (35340 nr. 6 was nr. 4). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS DENK D66 FvD en Van Haga voor deze gewijzigde motie hebben gestemd en de leden van de fracties van de VVD de SGP het CDA de ChristenUnie en de PVV ertegen zodat zij is verworpen. In stemming komt de gewijzigde motie-Van der Molen/Özütok (35340 nr. 7 was nr. 5).De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS DENK D66 de VVD de SGP het CDA de ChristenUnie de PVV FvD en Van Haga voor deze gewijzigde motie hebben gestemd zodat zij is aangenomen.