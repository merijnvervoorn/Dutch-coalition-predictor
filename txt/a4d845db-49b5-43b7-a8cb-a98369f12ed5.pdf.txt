26 Stemmingen Wijziging van de begrotingsstaten van het ministerie van Economische Zaken en Klimaat (XIII) voor het jaar 2021 (wijziging samenhangende met de Voorjaarsnota) Aan de orde zijn de stemmingen in verband met het wetsvoorstel Wijziging van de begrotingsstaten van het Ministerie van Economische Zaken en Klimaat (XIII) voor het jaar 2021 (wijziging samenhangende met de Voorjaarsnota) (35850-XIII). In stemming komt het amendement-Nijboer (stuk nr. 3). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie BBB de PVV en Groep Van Haga voor dit amendement hebben gestemd en de leden van de overige fracties ertegen zodat het is aangenomen. In stemming komt het amendement-Snels/Van der Lee (stuk nr. 4). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD en Fractie Den Haan voor dit amendement hebben gestemd en de leden van de overige fracties ertegen zodat het is verworpen. En DENK. O DENK niet. "Denk niet": dat is misschien een naam voor een nieuwe partij. Laat ik dat maar niet suggereren. In stemming komt het wetsvoorstel zoals op onderdelen gewijzigd door de aanneming van het amendement-Nijboer (stuk nr. 3). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB de PVV en Groep Van Haga voor dit wetsvoorstel hebben gestemd en de leden van de fractie van FVD ertegen zodat het is aangenomen.