15 Stemmingen Initiatief-Van Raak inzake het correctief referendum Aan de orde is de stemming in verband met het Voorstel van wet van het lid Van Raak tot verandering in de Grondwet strekkende tot opneming van bepalingen inzake het correctief referendum (34724). (Zie vergadering van 27 september 2017.) De voorzitter: Voor dit wetsvoorstel is ingevolge artikel 137 vierde lid van de Grondwet een gekwalificeerde meerderheid nodig omdat het een tweede lezing van een voorstel tot wijziging in de Grondwet betreft. Dat wil zeggen dat wij dit wetsvoorstel alleen kunnen aannemen met ten minste twee derde van het aantal uitgebrachte stemmen. In stemming komt het wetsvoorstel. De voorzitter: Ik constateer dat de leden van de fracties van de SP mevrouw Voortman de PvdD 50PLUS de PVV en FvD voor dit wetsvoorstel hebben gestemd en de leden van de overige fracties ertegen zodat het is verworpen. Daarmee zijn we aan het eind gekomen van de stemmingen. De vergadering wordt enkele ogenblikken geschorst.