16 Stemmingen moties Ov ov-chipkaart en taxi Aan de orde zijn de stemmingen over moties ingediend bij het VAO Ov ov-chipkaart en taxi te weten: - de motie-Hoogland/De Boer over overleg met gemeenten over maatwerk voor de toegankelijkheid van stations (23645 nr. 561); - de motie-Dik-Faber over reizen op rekening voor blinden en slechtzienden uiterlijk per 1 juli 2014 invoeren (23645 nr. 562); - de motie-Dik-Faber over het verchippen van de ovbegeleiderskaart (23645 nr. 563); - de motie-Smaling/De Boer over een reisproduct waarmee slechtzienden en blinden kunnen reizen op rekening (23645 nr. 565); - de motie-Van Veldhoven over overleg met de NS en gemeenten over maatwerk voor ov-poortjes (23645 nr. 566); - de motie-Van Veldhoven over mogelijkheden om laatste treinen later te laten vertrekken (23645 nr. 567). (Zie vergadering van 28 maart 2014.) De voorzitter: De motie-Dik-Faber (23645 nr. 562) is in die zin gewijzigd en nader gewijzigd dat zij thans is ondertekend door de leden Dik-Faber Smaling Van Tongeren De Boer Van Veldhoven Hoogland en De Rouwe en luidt: De Kamer gehoord de beraadslaging overwegende dat de Sentire-kaart en de ov-chippluskaart niet voor alle visueel beperkten voldoet aan de behoefte om zonder problemen gebruik te maken van het openbaar vervoer en er ondanks twee jaar overleg nog steeds geen volwaardig alternatief is geboden voor het Viziris-abonnement; overwegende dat reizen op rekening een goede oplossing kan zijn voor een groot deel van de blinden en slechtzienden maar de ontwikkeling hiervan voor de consumentenmarkt bij de verschillende vervoerders mogelijk nog een Ã  twee jaar duurt; constaterende dat reizen op rekening via de NS-Business Card vandaag al mogelijk is in het hele openbaar vervoer maar alleen voor zakelijke reizigers; verzoekt de regering in overleg met vervoerders en de Oogvereniging alles op alles te zetten om reizen op rekening voor de zomer beschikbaar te stellen voor blinden en slechtzienden naast de al bestaande producten voor deze doelgroep en gaat over tot de orde van de dag.Zij krijgt nr. 570 was nr. 569 (23645). Ik stel vast dat wij nu over de gewijzigde moties kunnen stemmen. De voorzitter: Aangezien de motie-Van Veldhoven (23645 nr. 566) is ingetrokken maakt zij geen onderwerp van behandeling meer uit. Aangezien de motie-Smaling/De Boer (23645 nr. 565) is ingetrokken maakt zij geen onderwerp van behandeling meer uit. De voorzitter: De motie-Hoogland/De Boer (23645 nr. 561) is in die zin gewijzigd dat zij thans is ondertekend door de leden Hoogland De Boer en Van Veldhoven. Naar mij blijkt wordt de indiening ervan voldoende ondersteund. Zij krijgt nr. 568 was nr. 561 (23645). In stemming komt de gewijzigde motie-Hoogland c.s. (23645 nr. 568 was nr. 561). De voorzitter: Ik constateer dat de aanwezige leden van de fracties van Van Vliet Bontes de SGP de ChristenUnie de VVD 50PLUS D66 GroenLinks de PvdA en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de nader gewijzigde motie-Dik-Faber c.s. (23645 nr. 570 was nr. 569). De voorzitter: Ik constateer dat de aanwezige leden van de fracties van de PVV Van Vliet Bontes de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze nader gewijzigde motie hebben gestemd zodat zij is aangenomen. In stemming komt de motie-Dik-Faber (23645 nr. 563). De voorzitter: Ik constateer dat de aanwezige leden van de fracties van het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Veldhoven (23645 nr. 567). De voorzitter: Ik constateer dat de aanwezige leden van de fracties van de PVV Van Vliet Bontes de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd zodat zij is aangenomen.