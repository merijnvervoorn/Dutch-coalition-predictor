81 Stemmingen moties Arbeidsmarktbeleid Aan de orde zijn de stemmingen over moties ingediend bij het debat over Arbeidsmarktbeleid te weten: - de motie-Van Weyenberg/Ziengs over zo snel mogelijk afspraken maken met de Aziatische horecasector (29544 nr. 731); - de motie-Kerstens over een arbeidsovereenkomst na het afronden van een stage (29544 nr. 732); - de motie-Ulenbelt/Kerstens over het buiten werking stellen van de Detacheringsrichtlijn door Frankrijk (29544 nr. 733); - de motie-Ziengs/Van Weyenberg over een flexibel quotum dat wordt aangepast aan de daadwerkelijke behoefte aan koks (29544 nr. 734). (Zie vergadering van heden.) De voorzitter: De motie-Ulenbelt/Kerstens (29544 nr. 733) is in die zin gewijzigd dat zij thans luidt: Motie De Kamer gehoord de beraadslaging constaterende dat de Franse regering overweegt om de Detacheringsrichtlijn eenzijdig op te zeggen; verzoekt de regering de voor- en nadelen te onderzoeken van het buiten werking stellen van de Detacheringsrichtlijn door Frankrijk en te onderzoeken hoe voor Nederland dezelfde effecten kunnen worden bereikt indien het Commissievoorstel het niet haalt en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 738 was nr. 733 (29544). Ik stel vast dat wij hier nu over kunnen stemmen. De heer De Graaf (PVV): De motie op stuk nr. 732 is overgenomen maar wij zouden graag aangetekend zien dat wij geacht worden tegen te hebben gestemd. De voorzitter: Dan is ook deze opmerking in de Handelingen opgenomen.In stemming komt de motie-Van Weyenberg/Ziengs over zo snel mogelijk afspraken maken met de Aziatische horecasector (29544 nr. 731). De voorzitter: Ik constateer dat de aanwezige leden van de fracties van de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de fractie van de SP ertegen zodat zij is aangenomen. In stemming komt de gewijzigde motie-Ulenbelt/Kerstens over het buiten werking stellen van de detacheringsrichtlijn door Frankrijk (29544 nr. 738 was nr. 733). De voorzitter: Ik constateer dat de aanwezige leden van de fracties van de SP de PvdD de PvdA GroenLinks Van Vliet 50PLUS de Groep Kuzu/Öztürk de SGP de ChristenUnie het CDA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ziengs/Van Weyenberg over een flexibel quotum dat wordt aangepast aan de daadwerkelijke behoefte aan koks (29544 nr. 734). De voorzitter: Ik constateer dat de aanwezige leden van de fracties van de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.