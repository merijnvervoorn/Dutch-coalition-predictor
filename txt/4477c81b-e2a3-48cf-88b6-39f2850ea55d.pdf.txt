9 Kwaliteitskorting huurtoeslag Aan de orde is het debat naar aanleiding van een algemeen overleg op 13 oktober 2011 over kwaliteitskorting huurtoeslag. Mevrouw Voortman (GroenLinks): Voorzitter. Het algemeen overleg is nog heel vers. Het is namelijk enkele minuten geleden gevoerd. Ik zal dus geen uitgebreide toelichting houden maar ik dien de volgende motie meteen in. Motie De Kamer gehoord de beraadslaging constaterende dat het kabinet extra bezuinigt op de huurtoeslag met de verhoging van de kwaliteitskorting; overwegende dat het kabinet in het afgelopen jaar al verschillende bezuinigingsmaatregelen heeft doorgevoerd in de huursector; verzoekt de regering de extra bezuiniging op de huurtoeslag door de verhoging van de kwaliteitskorting in 2012 terug te draaien en hiervoor dekking te zoeken in de beperking van externe inhuur van de Rijksoverheid en gaat over tot de orde van de dag. De voorzitter: Deze motie is voorgesteld door de leden Voortman en Groot. Naar mij blijkt wordt de indiening ervan voldoende ondersteund. Zij krijgt nr. 173 (27926). Op mijn lijstje staat verder de heer Van Bochove. U krijgt nu de ruimte voor interrupties maar daar wilt u verder geen gebruik van maken. We wachten even tot de ingediende motie is rondgedeeld. Dan kan de minister daar gelijk op antwoorden. Ik heet de minister van Binnenlandse Zaken en Koninkrijksrelaties welkom en ik geef hem het woord. Minister Donner: Voorzitter. Het is juist – dat is net ook gememoreerd – dat de materie die hier aan de orde is vorige week is behandeld in het kader van een wijziging van de Wet op de huurtoeslag en dat dit vanmiddag aan de orde was in het algemeen overleg in verband met een algemene maatregel van bestuur die hier is voorgehangen. De voorliggende motie moet ik ontraden omdat deze invulling van de noodzakelijke bezuinigingen gewenst is. Tegelijkertijd wijs ik erop dat wat in de motie staat namelijk het verzoek om de dekking van de extra bezuiniging op de huurtoeslag te zoeken in de beperking van externeinhuur van de Rijksoverheid daarmee een dekking zoekt over de grenzen van de departementale begroting heen. Derhalve zou het eigenlijk onderdeel moeten zijn van de discussie in het kader van de financiële beschouwingen. Daarin vindt deze discussie plaats. In de motie wordt de regering verzocht de extra bezuiniging op de huurtoeslag door de verhoging van de kwaliteitskorting in 2012 terug te draaien. Daarmee maakt deze motie deel uit van de begrotingsbehandeling 2012. Ik moet de motie ontraden maar ik zal mevrouw Voortman aanbevelen om hem aan te houden tot de discussie over de begroting want het verzoek gaat heel concreet over 2012. Mevrouw Voortman (GroenLinks): Dat zou ik best willen doen als er geen onomkeerbare besluiten worden genomen. De minister stond er juist op dat wij voor het herfstreces nog hierover zouden debatteren. Minister Donner: Nogmaals u hebt het nu over een heel ... De voorzitter: Nee hoor ik niet minister. Minister Donner: Voorzitter pardon. Mevrouw Voortman heeft het nu over een heel specifiek onderdeel namelijk de extra bezuinigingen bovenop de bezuinigingen die wij in 2011 al hebben toegestaan. Dit slaat niet op het besluit. Het besluit moet uiteraard worden aanvaard maar ook als het besluit is aanvaard kan voor de uitvoering van deze motie tot wijziging van dat besluit voor 2012 besloten moeten worden. Ik zal dat bestrijden maar dat is wat anders. Dit slaat niet op het besluit als zodanig. Dat wordt daarmee impliciet aanvaard. Het gaat nu alleen over de tarieven die daarin worden gehanteerd. Dat zou eventueel als de Kamer het met deze motie eens is kunnen leiden tot een wijziging van de begroting voor 2012 en tot aanpassing van de besluiten moeten leiden in 2012 maar raakt niet aan het tot stand komen van enerzijds het wetsvoorstel waar de Kamer straks nog over stemt en anderzijds de algemene maatregel van bestuur die op basis daarvan geslagen wordt. Die heeft voor het overgrote deel betrekking op bezuinigingen die de begrotingswetgever al heeft vastgesteld in 2010 toen besloten werd over de begroting van 2011. Mevrouw Voortman (GroenLinks): Over de vraag of het in de vorige begroting al besloten is hebben wij gedebatteerd in het algemeen overleg. Het gaat mij alleen over dat laatste extra stukje van 25 mln. volgens de minister. Extra inhuur op rijksniveau is een miljard volgens de Jaarrapportage Bedrijfsvoering Rijk. Dat is dan zo'n klein bedrag dat het argument van het over de departementen heen kijken hier ook niet opgaat. Ik wil de motie dus toch in stemming brengen. Minister Donner: Ik moet haar ontraden. Mevrouw Karabulut (SP): Voorzitter. Ik heb alleen een vraag voor de duidelijkheid. Het klopt toch dat deze korting op de huurtoeslag waardoor mensen minder in hun portemonnee overhouden enDonner meer moeten uitgeven aan wonen pas per 1 januari volgend jaar ingaat? Minister Donner: Dat ben ik geheel met u eens behoudens dat ik al een- en andermaal heb gezegd dat het gaat om het dekken van overschrijdingen. Wat men te veel gekregen heeft wordt teruggedraaid. Mevrouw Voortman (GroenLinks): Heel kort voorzitter. De minister heeft gezegd dat we hier tijdens de begrotingsbehandeling op kunnen terugkomen. Dat zou niets aan de AMvB veranderen. Mijn vraag is dan of we bij de begrotingsbehandeling nog kunnen zeggen dat we het toch op deze manier doen dus op de manier die ik in mijn motie heb voorgesteld. Minister Donner: Nogmaals ook bij de begrotingsbehandeling zal ik die motie ontraden. Mevrouw Voortman zegt zelf al dat het maar om een heel klein gedeelte van het totaalbedrag gaat. Deze motie houdt derhalve in dat de koers met betrekking tot de AMvB doorlopen kan worden. Het gaat dan gewoon om een eventuele bijstelling van bepaalde tarieven binnen dat besluit voor 2012. Als de wetswijziging wordt aanvaard is er juist de ruimte om het bij AMvB te doen voor 2012. Mevrouw Voortman zit dus met een dilemma. Mevrouw Voortman (GroenLinks): Allereerst reageer ik op de laatste opmerking van de minister. Dat valt volgens mij wel mee. Als die wetswijziging er niet komt is dat vooral een probleem voor het kabinet. Wij hebben hier op zich dat probleem niet want het kabinet heeft gezegd dat er geen budgettaire gevolgen zouden zijn van het omzetten van wet naar AMvB. De minister zei daarnaast dat het maar om een klein deel gaat. Dat komt omdat wij kijken wat het meest haalbaar is. Wij willen ook liever niet dat er wordt bezuinigd op de kwaliteitskorting. Daar zijn we sowieso op tegen en daar gaan we ook tegen stemmen. Daarom heb ik voor een zo haalbaar mogelijke motie gekozen. Ik heb de minister gehoord. Ik besluit daarom om de motie aan te houden. De voorzitter: Op verzoek van mevrouw Voortman stel ik voor haar motie (27926 nr. 173) aan te houden. Daartoe wordt besloten. Minister Donner: Voorzitter. Ik wil graag nog mijn ambtenaren raadplegen. Mogelijk heb ik de verschillende bedragen niet geheel juist weergegeven. Dat zou mevrouw Voortman onrecht doen. De voorzitter: Het lijkt mij goed om dat bilateraal kort te sluiten. Mevrouw Karabulut gaat er dan even bij staan; dan weet zij het ook. Mevrouw Karabulut (SP): Voorzitter. Ik ontvang dan graag een brief van de minister.De voorzitter: Misschien kan de minister een paar regels op papier zetten. Minister Donner: Dat is goed maar daar hoeft de motie niet voor te worden aangehouden. Mevrouw Karabulut (SP): Voorzitter. Dit is een bijzondere situatie. We spreken hier namelijk over een besluit waarover we nog moeten besluiten. De voorzitter: Ik heb de minister gevraagd of in een paar regels op papier gezet kan worden wat hij aan mevrouw Voortman wilde meedelen. Hij wil dat vast doen. Ik zie hem knikken dus daarmee is het probleem opgelost. De beraadslaging wordt gesloten. De voorzitter: Ik dank de leden voor hun inbreng en de minister voor de beantwoording. Ik deel mee dat zo-even het zevende nader herziene schema is uitgebracht. Dat betekent dat de behandeling van het wetsvoorstel Nieuwe regels omtrent aanbestedingen (Aanbestedingswet 20..) (32440) zal worden uitgesteld. Na de schorsing zal eerst worden gestemd. De vergadering wordt van 17.51 uur tot 18.22 uur geschorst.