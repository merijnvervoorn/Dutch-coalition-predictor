8 Stemmingen moties Onderwijshuisvesting po en vo Aan de orde zijn de stemmingen over moties ingediend bij het VAO Onderwijshuisvesting po en vo te weten: - de motie-Siderius over integrale onderwijshuisvestingsplannen voor tien jaar of langer (31293 nr. 307); - de motie-Bruins over verbeteren van het binnenklimaat op scholen (31293 nr. 308); - de motie-Van Meenen over expliciete gemeentelijke besluiten over schoolgebouwen ouder dan 40 jaar (31293 nr. 309); - de motie-Van Meenen/Van Veldhoven over het in kaart brengen van het asbestrisico in scholen (31293 nr. 310). (Zie vergadering van 19 april 2016.) De voorzitter: Op verzoek van de heer Van Meenen stel ik voor zijn motie (31293 nr. 310) aan te houden. Daartoe wordt besloten. In stemming komt de motie-Siderius (31293 nr. 307). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk Klein de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bruins (31293 nr. 308). De voorzitter: Ik constateer dat deze motie met algemene stemmen is aangenomen. In stemming komt de motie-Van Meenen (31293 nr. 309). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is aangenomen.