14 Stemmingen moties Tijdelijke Experimentenwet rechtspleging Aan de orde zijn de stemmingen over moties ingediend bij de behandeling van het wetsvoorstel Regels inzake invoering van een tijdelijke mogelijkheid voor experimenten in de rechtspleging (Tijdelijke Experimentenwet rechtspleging) te weten: - de motie-Van Nispen/Groothuizen over inzicht in de kosten en werkbelasting van experimenten (35263 nr. 14); - de motie-Van Nispen/Groothuizen over betrokkenen tijdig en in begrijpelijke taal informeren bij experimenten (35263 nr. 15); - de motie-Van Nispen/Van den Berge over uitbreiding van het Juridisch Loket (35263 nr. 16); - de motie-Van Wijngaarden/Van Dam over rechterlijke expertise borgen in de toetsingscommissie (35263 nr. 17). (Zie wetgevingsoverleg van 3 februari 2020.) De voorzitter: De motie-Van Nispen/Groothuizen (35263 nr. 14) is in die zin gewijzigd dat zij thans is ondertekend door de leden Van Nispen Groothuizen Van der Graaf en Van den Berge. Naar mij blijkt wordt de indiening ervan voldoende ondersteund. Zij krijgt nr. 21 was nr. 14 (35263). De voorzitter: De motie-Van Nispen/Groothuizen (35263 nr. 15) is in die zin gewijzigd dat zij thans is ondertekend door de leden Van Nispen Groothuizen Van der Graaf en Van den Berge. Naar mij blijkt wordt de indiening ervan voldoende ondersteund. Zij krijgt nr. 22 was nr. 15 (35263). De voorzitter: De motie-Van Nispen/Van den Berge (35263 nr. 16) is in die zin gewijzigd dat zij thans luidt: Motie De Kamer gehoord de beraadslaging van mening dat het Juridisch Loket een laagdrempelige voorziening is die eerste hulp geeft bij juridische vragen en dat toegankelijkheid dus van groot belang is; verzoekt de regering het Juridisch Loket in staat te stellen om geen vestigingen te sluiten zonder dat daar een servicepunt of balie voor in de plaats komt en juist op meer plaatsen actief te worden bijvoorbeeld door in overleg methet Juridisch Loket en met gemeenten op zoek te gaan naar geschikte locaties in het land om het aantal balies en servicepunten van het Juridisch Loket uit te kunnen breiden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 23 was nr. 16 (35263). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van Nispen c.s. (35263 nr. 21 was nr. 14). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Van Nispen c.s. (35263 nr. 22 was nr. 15). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Van Nispen/Van den Berge (35263 nr. 23 was nr. 16). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Wijngaarden/Van Dam (35263 nr. 17). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen. De stemmingen onder agendapunt 9 hebben we uitgesteld.