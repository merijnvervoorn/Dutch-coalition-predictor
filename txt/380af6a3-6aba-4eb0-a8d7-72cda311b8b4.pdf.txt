15 Stemmingen Uitsluiten van fraudevorderingen bij de vermogenstoets Aan de orde zijn de stemmingen in verband met het wetsvoorstel Wijziging van de Participatiewet in verband met het uitsluiten van fraudevorderingen bij de vermogenstoets (35374). (Zie vergadering van 3 september 2020.) In stemming komt het gewijzigde amendement-Raemakers c.s. (stuk nr. 12 I). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol Van Kooten-Arissen D66 en de ChristenUnie voor dit gewijzigde amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 12 voorkomende gewijzigde amendementen als verworpen kunnen worden beschouwd. In stemming komt het gewijzigde amendementPeters/Bruins (stuk nr. 11 I). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol Van Kooten-Arissen D66 de VVD de SGP het CDA de ChristenUnie FvD en Van Haga voor dit gewijzigde amendement hebben gestemd en de leden van de fractie van de PVV ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 11 voorkomende gewijzigde amendementen als aangenomen kunnen worden beschouwd. Voordat we over het wetsvoorstel stemmen geef ik mevrouw Agema het woord. Mevrouw Agema (PVV): Sorry voorzitter. Wij wensen ook geacht te worden voor het amendement op stuk nr. 11 te hebben gestemd. De voorzitter: Deze opmerking zal in de Handelingen worden opgenomen. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Peters/Bruins (stuk nrs. 11 I tot en met VI). De voorzitter: Ik constateer dat de leden van de fracties van 50PLUS Krol de VVD de SGP het CDA de ChristenUnie de PVV FvDen Van Haga voor dit wetsvoorstel hebben gestemd en de leden van de overige fracties ertegen zodat het is aangenomen.