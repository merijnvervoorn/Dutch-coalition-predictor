26 Stemming brief Vervulling vacature van raadsheer in de strafkamer van de Hoge Raad Aan de orde is de stemming over de brief van de vaste commissie voor Justitie en Veiligheid over het opmaken van een voordracht van drie kandidaten ter vervulling van een vacature van raadsheer in de strafkamer van de Hoge Raad (33785 nr. 22). De voorzitter: We gaan nu over tot de opmaak van de derde voordracht van een totaal van drie voordrachten de voordracht onder agendapunt 18b. We gaan stemmen over de persoon die als eerste op de voordracht zal worden geplaatst. Kan de Kamer instemmen met het voorstel van de vaste commissie voor Justitie en Veiligheid om mevrouw mr. C. Caminada als eerste op de voordracht genoemd bij agendapunt 18b te plaatsen? Dat is het geval. Daartoe wordt besloten. De voorzitter: Dan gaan wij nu over tot de opmaak van de tweede naam op de voordracht bij agendapunt 18b. Dat is een schriftelijke stemming. De stembriefjes worden rondgedeeld. Deze keer hebben ze de kleur groen. Heeft iedereen een groen briefje? Ja dat is het geval. Dan geef ik het woord aan de griffier. (De leden brengen hun stem uit.) De voorzitter: Dank u wel. Dan schors ik nu de vergadering voor enkele ogenblikken om het stembureau de gelegenheid te geven het aantal uitgebrachte stemmen te tellen. De vergadering wordt enkele ogenblikken geschorst. De voorzitter: Voordat ik mevrouw Aukje de Vries het woord geef: Nederland heeft gescoord. Het is 1-0. (Geroffel op de bankjes) De voorzitter: Dan is nu het woord aan de voorzitter van het stembureau. Mevrouw Aukje de Vries (VVD): Dank u wel voorzitter. Er zijn wederom in totaal 142 stemmen uitgebracht.De voorzitter: 142 leden staan op de presentielijst vermeld. Mevrouw Aukje de Vries (VVD): Er zijn in totaal 141 geldige stemmen uitgebracht. De voorzitter: De volstrekte meerderheid bij dit aantal uitgebrachte geldige stemmen is 71. Mevrouw Aukje de Vries (VVD): Er zijn 18 stemmen uitgebracht op de heer mr. F.J.P. Lock er zijn 119 stemmen uitgebracht op de heer mr. M. Kuijer en er zijn 4 stemmen uitgebracht op mevrouw mr. C. Caminada. De voorzitter: Aangezien de heer mr. M. Kuijer de volstrekte meerderheid van het aantal geldige uitgebrachte stemmen heeft behaald zal de heer mr. M. Kuijer als tweede op de voordracht worden geplaatst. Dank u wel mevrouw Aukje de Vries. De heer Nijboer. De heer Nijboer (PvdA): Geen paniek voorzitter. Wij hebben een foutje gemaakt bij de stemmingen. De PvdA-fractie zou graag voor hebben gestemd voor de motie-Van Raan (35200 nr. 24). De voorzitter: Goed dan zal deze opmerking in de Handelingen worden opgenomen. We gaan nu over tot de stemming over de persoon die als derde op de voordracht zal worden geplaatst. Kan de Kamer instemmen met het voorstel van de vaste commissie voor Justitie en Veiligheid om de heer mr. F.J.P. Lock als derde op de voordracht genoemd bij agendapunt 18b te plaatsen? Dat is het geval. Daartoe wordt besloten. De voorzitter: Dan zijn we hiermee aan het einde gekomen van de stemmingen. Ik wil de voorzitter en de leden van het stembureau hartelijk danken voor hun bijdrage om deze stemming mogelijk te maken en voor de uiterst zorgvuldige wijze waarop zij dit hebben gedaan. Heel veel dank. (Geroffel op de bankjes) De voorzitter: Voor nu schors ik de vergadering voor enkele ogenblikken. Dank jullie wel.De vergadering wordt enkele ogenblikken geschorst.