24 Stemmingen moties Inburgering en integratie Stemmingen moties Inburgering en integratie Aan de orde zijn de stemmingen over aangehouden moties ingediend bij het tweeminutendebat Inburgering en integratie te weten: - de motie-Becker/Flach over de wachttijd om te mogen werken verlengen van zes naar negen maanden voor spoor 1- en spoor 2-asielzoekers (32824 nr. 426); - de motie-Ceder over de wachttijd voor asielzoekers voor toetreding tot de arbeidsmarkt verkorten naar drie maanden (32824 nr. 429). (Zie vergadering van 30 mei 2024.) De voorzitter: De motie-Becker/Flach (32824 nr. 426) is in die zin gewijzigd dat zij thans luidt: Motie De Kamer gehoord de beraadslaging constaterende dat door een uitspraak van de Raad van State de 24 wekeneis is afgeschaft en alle asielzoekers na een wachttijd van zes maanden volledig de arbeidsmarkt op kunnen; constaterende dat de nieuwe Europese opvangrichtlijn Nederland oplegt om te differentiÃ«ren tussen welke asielzoekers de arbeidsmarkt op mogen en welke niet; verzoekt de regering op zo kort mogelijke termijn maar in elk geval nog in 2024 te regelen dat asielzoekers waarbij het niet waarschijnlijk is dat hun aanvraag wordt ingewilligd bijvoorbeeld omdat ze uit een veilig land komen er gronden zijn om aan te nemen dat ze een gevaar vormen voor de nationale veiligheid of zij Dublinclaimant zijn de toegang tot de Nederlandse arbeidsmarkt te ontzeggen en gaat over tot de orde van de dag. Zij krijgt nr. 435 was nr. 426 (32824). Ik stel vast dat wij hier nu over kunnen stemmen. In stemming komt de gewijzigde motie-Becker/Flach (32824 nr. 435 was nr. 426). De voorzitter: Ik constateer dat de leden van de fracties van NSC de VVD de SGP het CDA BBB JA21 FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.In stemming komt de motie-Ceder (32824 nr. 429). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. Een aantal mededelingen aan de interruptiemicrofoon. Mevrouw Maatoug. Mevrouw Maatoug (GroenLinks-PvdA): Voorzitter. Bij de stemming onder punt 3 over de Wet opheffing verpandingsverboden (35482) wordt de GroenLinks-PvdA-fractie geacht te hebben tegengestemd. De voorzitter: Uw opmerking zal in de Handelingen worden opgenomen. Mevrouw Teunissen. Mevrouw Teunissen (PvdD): Voorzitter. Onder punt 18 de stemming over de aangehouden motie ingediend bij het tweeminutendebat EU-Klimaatdoel 2040 is zojuist mijn motie (31793 nr. 270 was nr. 260) aangenomen. Dank daarvoor aan de Kamer. Ik zou graag binnen twee weken een brief van het kabinet ontvangen over hoe de motie wordt uitgevoerd omdat die was ontraden. De voorzitter: Ik zal het stenogram van dit deel van de vergadering doorgeleiden naar het kabinet. Ik schors een enkel ogenblik en dan gaan we over tot de regeling van werkzaamheden. De vergadering wordt enkele ogenblikken geschorst.