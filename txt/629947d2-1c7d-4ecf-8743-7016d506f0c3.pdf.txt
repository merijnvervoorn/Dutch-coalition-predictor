12 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor toe te voegen aan de agenda van de Kamer: - het wetsvoorstel Wijziging van de Wet studiefinanciering 2000 in verband met een wijziging van de rentemaatstaf voor de lening hoger onderwijs (35007). Op verzoek van de fractie van de PvdD benoem ik - in de vaste commissie voor Volksgezondheid Welzijn en Sport het lid Akerboom tot lid in de bestaande vacature. Op verzoek van een aantal leden stel ik voor de volgende door hen ingediende moties opnieuw aan te houden: 34950V-11; 34775-X-129; 29664-178. Ik stel voor toe te voegen aan de agenda: - het VAO Marktwerking en mededinging met als eerste spreker mevrouw Van den Berg namens het CDA; - het VAO Leefomgeving met als eerste spreker de heer Laçin namens de SP; - het VAO Woonaangelegenheden met als eerste spreker de heer Krol namens 50PLUS; - het VAO Brandweer met als eerste spreker de heer Jasper van Dijk namens de SP Overeenkomstig de voorstellen van de voorzitter wordt besloten. De voorzitter: Ik geef het woord aan de heer Sjoerdsma namens D66. De heer Sjoerdsma (D66): Voorzitter. Er zijn vele redenen om een debat te voeren over onze relatie met Saudi-Arabië van Jemen tot en met de manier waarop het land met vrouwenrechtenverdedigers omgaat maar de recente en ook toegegeven moord op journalist Khashoggi is denk ik een reden te meer. Daarom zou ik graag een debat willen aanvragen over onze relatie met Saudi-Arabië voorafgegaan door een brief. De heer Van Helvert (CDA): Het CDA kan de aanvraag voor de brief en het debat steunen. Mevrouw Karabulut (SP): Voorzitter inderdaad de journalist Khashoggi is vermoord. Dagelijks worden er kinderen in Jemen vermoord of dreigen dood te gaan door honger.De voorzitter: Dus u steunt het verzoek? Mevrouw Karabulut (SP): Steun. En ik zou erop willen aandringen dat we dat debat spoedig voeren ook omdat Nederland nog in de VN-Veiligheidsraad zit en we van de regering daar een aantal acties zouden moeten kunnen verwachten. De heer Van Rooijen (50PLUS): Voorzitter ik sluit me volledig aan bij mevrouw Karabulut. Ook Jemen en onze rol in de VN. De heer De Roon (PVV): Steun. De heer Koopmans (VVD): Steun voor het verzoek zoals de heer Sjoerdsma dat heeft geformuleerd. Mevrouw Ploumen (PvdA): Steun voor het verzoek en graag ook in de brief en het debat aandacht voor de situatie in Jemen en de rol van Nederland in de Veiligheidsraad. De heer Kuzu (DENK): Voorzitter steun voor het verzoek en wat mij betreft ook met de aanvulling van Jemen en op korte termijn. De heer Van Ojik (GroenLinks): Voorzitter dat steunt GroenLinks ook inclusief de door collega's gevraagde aanvullingen op de brief. De heer Stoffer (SGP): Steun. De voorzitter: Meneer Sjoerdsma u heeft een meerderheid voor het houden van een debat. De heer Sjoerdsma (D66): Dat is mooi. Wanneer gaan we het doen? De voorzitter: Dat is ook aan een meerderheid van de Kamer. Ik stel voor het stenogram van dit deel van de vergadering door te geleiden naar het kabinet. De heer Nijboer.De heer Nijboer (PvdA): Goedemiddag voorzitter. Nieuwe ronde nieuwe kansen na het reces. Ik wil verzoeken om een heropening van de Algemene Financiële Beschouwingen. De heer Van Rooijen (50PLUS): Voorzitter steun wordt vervolgd. Mevrouw Leijten (SP): Steun. De heer Edgar Mulder (PVV): Steun. De heer Slootweg (CDA): Geen steun. De heer Azarkan (DENK): Steun voorzitter en op korte termijn. De heer Snels (GroenLinks): Steun. Mevrouw Aukje de Vries (VVD): Geen steun. De heer Sneller (D66): Geen steun. De heer Van Raan (PvdD): Steun. De heer Bruins (ChristenUnie): Geen steun. De heer Baudet (FvD): Wel steun. De voorzitter: Meneer Nijboer u heeft geen steun. De heer Nijboer (PvdA): Nog steeds net niet voorzitter. Maar we blijven aanhouden. De voorzitter: Dank u wel. Mevrouw Teunissen namens de Partij voor de Dieren.Mevrouw Teunissen (PvdD): Voorzitter. Plastic is al aangetroffen in vrijwel alle vormen van zeeleven in ons voedsel in drinkwater en in huisstof. En nu blijkt uit nieuw onderzoek dat microplastics zelfs in mensen zijn aangetroffen. Over de gezondheidseffecten is nauwelijks iets bekend. Maatregelen kunnen niet langer uitblijven en daarom vraag ik een debat aan voorafgegaan door een brief. De heer Ziengs (VVD): Geen steun. De heer Van Aalst (PVV): Geen steun. Mevrouw Van Eijs (D66): Voorzitter. We hebben het vaker over microplastics. Het lijkt me ook een belangrijk onderwerp maar op dit moment zie ik niet genoeg grond voor een debat. Ik wil wel graag een brief. De heer Laçin (SP): Microplastics zijn een steeds groter probleem in onze samenleving en ons milieu dus steun voor het debat. Als er geen meerderheid is kunnen we het ook bij de begroting behandelen maar steun voor het debat. Mevrouw Agnes Mulder (CDA): Steun voor een brief en niet voor een debat. De microplastics bespreken we inderdaad in alle AO's die we hier continu over voeren. Mevrouw Buitenweg (GroenLinks): Steun. De heer Öztürk (DENK): Steun voor een brief en niet voor een debat. Mevrouw Dik-Faber (ChristenUnie): Voorzitter steun voor de brief. Ik hoop dat die voor de begrotingsbehandeling volgende week komt want dan kunnen we het onderwerp op de agenda zetten. Mevrouw Ploumen (PvdA): Steun. De voorzitter: Mevrouw Teunissen u heeft geen meerderheid voor het houden van een debat. Mevrouw Teunissen (PvdD): Nee voorzitter. Dan zou ik toch om een dertigledendebat willen vragen.De voorzitter: Dan wordt het het 101ste. Wij voegen dit debat toe aan de lijst van dertigledendebatten en ik stel voor het stenogram van dit deel van de vergadering door te geleiden naar het kabinet. Mevrouw Özütok namens GroenLinks. Mevrouw Özütok (GroenLinks): Dank u wel voorzitter. Curaçao gaat gebukt onder een groeiende vluchtelingenstroom vanuit Venezuela. De minister-president van Curaçao heeft Nederland om hulp gevraagd. De situatie is onacceptabel en zorgelijk zo stelt Stichting Vluchteling. Dit kabinet is voor opvang in de regio maar ... De voorzitter: U wilt een debat. Mevrouw Özütok (GroenLinks): ... nu de problemen zich in ons Koninkrijk voordoen wordt het afgedaan als een landsaangelegenheid. Ik wil graag een debat met de minister van Buitenlandse Zaken en de staatssecretaris van Binnenlandse Zaken en Koninkrijksrelaties over de Venezolaanse vluchtelingenproblematiek en de Nederlandse rol in de opvang voorafgegaan door een brief. De heer Bosman (VVD): Nee voorzitter. In het Statuut is namelijk vastgelegd dat dit een autonome bevoegdheid is van het land Curaçao. Daar gaan we niet over dus daar kunnen we zelfs geen debat over houden. Ja we kunnen er een debat over houden maar dat is geen ... De voorzitter: U steunt het niet. De heer Bosman (VVD): Natuurlijk niet voorzitter. Het kan allemaal niet. De voorzitter: Nou "natuurlijk" weet ik niet maar u steunt het debat niet. Mevrouw Van den Berg namens het CDA. Mevrouw Van den Berg (CDA): Voorzitter. Wat collega Bosman ook zegt: Curaçao is een autonoom land. Wij kunnen dus best een brief vragen met toelichting maar het is een autonoom land. De voorzitter: Dus geen steun. De heer Van Raak namens de SP.De heer Van Raak (SP): Ik heb hierover concrete vragen gesteld die ook over de verantwoordelijkheden gingen en over het optreden van de minister van Buitenlandse Zaken in Venezuela in de onderhandelingen. Ik wil eerst antwoord op die vragen. Is het terugsturen van mensen ook onderdeel geweest van de deal om de grenzen weer open te maken? Maar ik wil die antwoorden wel eerst afwachten — ook andere Kamerleden hebben daar hun vragen over gesteld — voordat ik een debat kan steunen. De voorzitter: Dus voorlopig geen steun. De heer Kuzu namens DENK. De heer Kuzu (DENK): Voorzitter. Ik was afgelopen week met DENK nog op het eiland. Daar hebben we mensen gesproken. Dit is echt een hele terechte zorg van heel veel eilandbewoners op dit moment. De heer Bosman had het over het Statuut. In datzelfde Statuut staat ook dat wanneer een van de landen in het Koninkrijk een aanvraag doet voor hulp ... De voorzitter: Ja? U steunt het? De heer Kuzu (DENK): ... dat die geleverd moet worden. Ik denk dat dit debat bij uitstek de gelegenheid biedt om het daarover te hebben dus van harte steun. De heer Groothuizen (D66): Voorzitter. Ik heb samen met een collega in september nog vragen gesteld over de toestand in detentiecentra op de Antillen. We zitten nog steeds op de antwoorden te wachten. Ik hoop dat die snel komen. Ik zou ook graag een brief willen van het kabinet waarin helder wordt uiteengezet wat nu precies de hulpvraag van Curaçao is en wat er aan aanbod ligt. Wat mij betreft kunnen we die thematiek dan betrekken bij een begrotingsbehandeling. De voorzitter: Dus geen steun. Mevrouw Ploumen PvdA. Mevrouw Ploumen (PvdA): Natuurlijk steun ik het debat. De heer Krol (50PLUS): Ik sluit me aan bij de opmerkingen van de SP: nu nog niet. Mevrouw Van der Graaf (ChristenUnie): We hebben hier ook veel zorgen over de situatie. We zien ook de beperkingen die we als Nederland hebben. We weten dat er een hulpvraag ligt. Ook wij steunen het verzoek om een brief maar willen nu niet een apart debat. We merken ook dat we het bij verschillende debatten in deze Kamer als onderwerp aan de orde hebben. Daar willen wij het nu bij laten.De heer De Graaf (PVV): Voorzitter. Een debat zou heel goed kunnen helpen om ervoor te zorgen dat geen van deze slachtoffers om ze zo te noemen van het succesverhaal van het socialisme in Venezuela Nederland binnenkomt. Er werd gepraat over een brief. Als er toch een brief van het kabinet komt zou ik graag de vraag stellen hoe het kabinet ervoor gaat zorgen dat geen van deze 12.000 en geen enkele extra Venezolaan via Curaçao Nederland binnenkomt. De voorzitter: Maar ik weet nog steeds niet of u het debat steunt. De heer De Graaf (PVV): U heeft heel scherp geluisterd maar mijn eerste zin betekende steun. De voorzitter: Mevrouw Özütok? Mevrouw Özütok (GroenLinks): Dan graag een dertigledendebat op de lijst. Het kabinet is voor opvang in de regio. Het lijkt mij goed om met elkaar over deze materie te praten. De voorzitter: Dan voegen we dit debat toe aan de lijst van dertigledendebatten. Ik stel voor het stenogram van dit deel van de vergadering door te geleiden naar het kabinet. Ik ga naar de heer Baudet namens Forum voor Democratie. De heer Baudet (FvD): Ik heb hier in mijn hand het migratiepact dat deze regering voornemens is in december in Marrakech te ondertekenen. Het is een van de meest verstrekkende pacten die immigratie zullen gaan bevorderen en aanwakkeren. Immigratie wordt een verrijking genoemd. Er moeten bewustzijnscampagnes en non-discriminatiecampagnes door de overheid worden gevoerd. Er mag geen collectieve uitzetting meer plaatsvinden. De voorzitter: Meneer Baudet ... De heer Baudet (FvD): Er mag geen detentie van immigranten zijn maar er moeten basisdiensten worden aangeboden. De voorzitter: Dus u wilt een debat ... De heer Baudet (FvD): De pers moet positief gaan berichten over immigratie. Enzovoorts enzovoorts. Daar moet een debat over komenin deze Kamer voordat de regering dit pact in december gaat ondertekenen. De heer Krol (50PLUS): Mevrouw de voorzitter het gaat inderdaad om een van de belangrijkste onderwerpen van deze tijd en het is wat mij betreft ondenkbaar dat we daar in deze Kamer niet over zouden spreken. De voorzitter: Dus u steunt het. De heer Krol (50PLUS): Ik steun het. De heer Jasper van Dijk (SP): Ik steun ook een debat en ik had al gevraagd om een brief hierover. Ik bied de heer Baudet ook aan dat we dit tijdens de begroting kunnen bespreken. Dat is waarschijnlijk sneller dan het debat van Baudet. De heer Kuzu (DENK): Voorzitter. Wat een prachtige wat een fantastische opsomming was dat net. Laten we het debat daarover voeren. De heer Van Ojik (GroenLinks): Voorzitter. Ik denk dat collega Baudet het belang van het compact een beetje overschat maar ik wil er wel een debat met hem over voeren dus ik steun zijn verzoek. De heer Stoffer (SGP): Steun. De heer Groothuizen (D66): Voorzitter het is een belangrijke kwestie maar volgens mij is het veel praktischer om het bij de begroting van Justitie die over drie weken aan de orde is te bespreken. De voorzitter: Dus geen steun. De heer Van Dam namens het CDA. De heer Van Dam (CDA): De lengte van de inleiding rechtvaardigt een kort antwoord: geen steun. Mevrouw Maeijer (PVV): Voorzitter. Van harte steun voor het debat. Ik vind het ongelofelijk dat er nog steeds partijen in deze Kamer zijn die een apart debat hierover tegenhouden. Het gaat over soevereiniteit en het openzetten van onze grenzen het gaat over de toekomst van ons mooie land. Van harte steun.De heer Azmani (VVD): Voorzitter. Zoals ik voor het reces al tijdens de regeling aangaf gaan we wat mij betreft het debat met de verantwoordelijke bewindspersonen aan. Graag zelfs. Het meest aangewezen moment is dat waarop we twee dagen deze plenaire zaal bezetten bij de begroting van Justitie en Veiligheid. Ik sluit mij aan bij de heer Van Dijk en de heer Groothuizen. De voorzitter: Dus geen steun voor een apart debat. Mevrouw Van der Graaf namens de ChristenUnie. Mevrouw Van der Graaf (ChristenUnie): Het lijkt de ChristenUnie goed om dit te bespreken niet in een apart debat maar bij de behandeling van de begroting van Justitie en Veiligheid. De voorzitter: Meneer Baudet u heeft geen meerderheid voor het houden van een meerderheidsdebat. De heer Baudet (FvD): We zullen het natuurlijk aan de orde stellen bij de algemene begrotingsbehandeling maar dan wordt het natuurlijk wel ondergesneeuwd onder honderdduizend andere onderwerpen. Ik vind het echt onbegrijpelijk dat de Kamer hier niet mee akkoord gaat. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Mevrouw Agema namens de PVV. Mevrouw Agema (PVV): Dank u wel voorzitter. Twee weken geleden hadden we hier het debat over het actieplan Werken in de Zorg van minister De Jonge. Dat was vrij gemakkelijk aan flarden te schieten. Het Centraal Planbureau kon het ook al niet doorrekenen. Hoewel de minister een soort "u tegen mij"situatie creëerde krijg ik nu bijval van CNV NVZ Intelligence Group en een gezondheidseconoom. De plannen worden onhaalbaar geacht dus er moeten nieuwe plannen komen. De voorzitter: Dus u wilt een debat? Mevrouw Agema (PVV): Heel graag. De voorzitter: Even kijken wie was eerst? De heer Kerstens PvdA.De heer Kerstens (PvdA): Voorzitter. Als de minister niks wil doen aan de voornaamste reden voor mensen om niet in de zorg te gaan werken namelijk het salaris dan is het niet vreemd dat er van veel kanten kritiek op het plan is. Dus ik steun de aanvraag van mevrouw Agema. De voorzitter: Dank u wel. U steunt het verzoek. Mevrouw Bergkamp D66. Mevrouw Bergkamp (D66): Dank u wel voorzitter. Op 22 november is er een algemeen overleg over de arbeidsmarkt. Het lijkt mij heel goed om dit dan daarbij te betrekken dus nu geen steun voor het debat. Mevrouw Van den Berg (CDA): Voorzitter. Zoals collega Bergkamp ook al zegt: op 22 november hebben we overleg dus nu geen steun. Maar we willen het daar zeker bij betrekken. De heer Van Gerven (SP): Steun voor het debat. De voorzitter: U bent zo kort dat ik er even stil van ben geworden. De heer Van Gerven (SP): De grenzen zijn ... Of nee de toekomst is onvoorspelbaar. De heer De Lange (VVD): Geen steun voor het debat. Graag betrekken bij het algemeen overleg. Mevrouw Ellemeet (GroenLinks): Goed om het er snel over te hebben. Ik denk dat het inderdaad op 22 november kan. Mevrouw Dik-Faber (ChristenUnie): Mijn fractie wil het graag bespreken bij het algemeen overleg. De voorzitter: Mevrouw Agema u heeft geen meerderheid. Mevrouw Agema (PVV): Nee. Dank u wel voorzitter. De minister heeft beloofd het personeelstekort voor 2022 op te lossen. Ik hoop dat we het debat nog voor die tijd kunnen houden als u het op de lijst van dertigledendebatten wilt plaatsen.De voorzitter: Dat doen we. Was er om een brief gevraagd? Nee? Oké dan voegen we dit debat toe aan de lijst. Mevrouw Agema (PVV): Nou een brief mag altijd. De voorzitter: Nee nee het is goed. U heeft nog een vraag? Mevrouw Agema (PVV): Graag een brief van de minister die we dan bij dat AO kunnen betrekken. Ik wist natuurlijk niet dat leden daarnaar gingen verwijzen. De voorzitter: Ik stel voor het stenogram van dit deel van de vergadering door te geleiden naar het kabinet. U heeft nog een verzoek mevrouw Agema. Mevrouw Agema (PVV): Voorzitter. De beantwoording van de minister zojuist over het faillissement van het Slotervaartziekenhuis en de IJsselmeerziekenhuizen schept weinig vertrouwen in het verloop van het proces. Ik zou daarom aan de Kamer willen voorstellen om een plenair debat te voeren een meerderheidsdebat liefst morgenochtend want dan hadden we de minister toch al uitgenodigd. De voorzitter: Dus het verzoek is om een debat te houden en dan ook morgenochtend. Als u reageert op beide als het kan. De heer Van Gerven. De heer Van Gerven (SP): Ik ben een voorstander van beide. De heer Arno Rutte (VVD): Voorzitter steun daarvoor. Aanvankelijk was het verzoek om het vandaag te doen. Ik ben blij dat mevrouw Agema zegt "doe het morgen" omdat heel veel mensen bij het debat aanwezig willen zijn. Die krijgen dan ook de kans. De voorzitter: Dus u bent voor. De heer Kuzu namens DENK. De heer Kuzu (DENK): Steun voorzitter. Mevrouw Van den Berg (CDA): Steun voorzitter.De heer Stoffer (SGP): Steun. Mevrouw Ploumen (PvdA): Steun. Mevrouw Dik-Faber (ChristenUnie): Ook steun. De heer Raemakers (D66): Steun. Mevrouw Ellemeet (GroenLinks): Steun. Mevrouw Sazias (50PLUS): Steun. De voorzitter: Voor beide verzoeken ook om het morgen te doen want dat was het verzoek van mevrouw ... Morgenochtend. Mevrouw Van den Berg (CDA): We hadden morgenochtend al een algemeen overleg gepland dus het lijkt ons een heel goed voorstel van mevrouw Agema om daar een plenair debat van te maken. De voorzitter: Dan moeten we ook kijken naar de plenaire agenda. Goed. Mevrouw Agema u krijgt ... Mevrouw Agema (PVV): Krijgen we dan zes minuten voorzitter? De voorzitter: Zes minuten? Nee een meerderheidsdebat is vier minuten mevrouw Agema. Mevrouw Agema (PVV): Dan zou ik ook willen voorstellen om er zes minuten van te maken. De heer Van Gerven (SP): Voorzitter als ik even mag. Mijn voorstel zou zijn acht minuten gezien deze ... De voorzitter: Nee! Heeft u het schema gezien meneer Van Gerven? We beginnen met een VAO Paarden. Daarna hebben we een VSO Integrale risicoanalyse pluimveevleesketen de begroting Landbouw Natuur en Voedselkwaliteit Defensie en het klimaatakkoord. Dat zijn allemaal onderwerpen duswij moeten morgen echt er alles aan doen om het in de ochtend te houden. Deze keer wil ik toch die vier minuten. Normaal zou ik over mijn hart strijken maar we komen gewoon in de problemen. Mevrouw Agema (PVV): Maar voorzitter we hebben ook een situatie die we niet nog een keer willen meemaken. De voorzitter: Dat begrijp ik heel goed. Mevrouw Agema (PVV): Daarom was mijn voorstel: zes minuten spreektijd. De voorzitter: Dan ga ik nu echt even kijken of daar een meerderheid voor is. De heer Van Gerven (SP): Mag ik even voorzitter? Ik had acht minuten spreektijd voorgesteld. U wilt een spreektijd van vier minuten dus ik zou zeggen: zes minuten spreektijd. Maar ik wil de voorzitter in ieder geval ook verzoeken om het mogelijk te maken dat we morgen een volwaardig debat hebben waarin we alle ruimte krijgen om een goed debat te voeren. De voorzitter: U bedoelt eigenlijk dat u eindeloos mag interrumperen. Mevrouw Agema (PVV): Alleen meneer Van Gerven voorzitter. De heer Van Gerven (SP): Ik bedoel dat er een volwaardig debat kan zijn met volop ruimte voor ... De voorzitter: Alle debatten die wij hier voeren zijn volwaardig. Ik zie nog heel veel mensen bij de interruptiemicrofoon staan. Wie was er aan de beurt? We hebben al besloten om een debat te houden dus het gaat nu om de spreektijden hè. Ik begin bij de heer Arno Rutte. De heer Arno Rutte (VVD): Voorzitter het moet ook in te plannen zijn. Als lange spreektijden een plek kunnen krijgen ben ik daar geen tegenstander van. Anders wil ik even meebewegen met de heer Van Gerven: het kan wel helpen als we iets meer ruimte krijgen voor interrupties. Als het dan uit de hand loopt dan moet u weer op de rem trappen. Maar laten we daartussen balanceren.De voorzitter: Ik weet nu bij God niet wat u vindt. Vertel. De heer Arno Rutte (VVD): Oké. Dan doen we het als volgt. Steun voor iets meer spreektijd. De voorzitter: Oké dank u wel. Mevrouw Van den Berg namens het CDA. Mevrouw Van den Berg (CDA): Ook ik steun het verzoek om iets meer spreektijd dan vier minuten. En ik wil ook graag dat de vragen die het CDA heeft gesteld vandaag worden beantwoord. Mevrouw Agema (PVV): Iets meer dan vier is geen zes voorzitter dus dan ... De voorzitter: Nee mevrouw Agema. Meneer Kuzu. De heer Kuzu (DENK): Voorzitter ik begrijp u heel goed dus laten we er ergens tussenin gaan zitten. Vijf minuten is prima. Mevrouw Sazias (50PLUS): Voorzitter maar ik hoop dat dan wel de oorspronkelijke onderwerpen die onder het AO voor morgen hingen opgeschort worden. De voorzitter: Dat moet u echt via de commissie doen. Mevrouw Sazias (50PLUS): We moeten het alleen over de ziekenhuizen hebben. De voorzitter: Dat moeten jullie echt in de commissie regelen. Mevrouw Agema (PVV): Dat AO is een commissiegebeuren. De voorzitter: Mevrouw Agema niet erdoorheen praten. 't Is goed. Ik ga kijken naar het schema. De wens ligt tussen vier en zes minuten spreektijd dus het wordt waarschijnlijk vijf minuten. Dank jullie wel. Nee meneer Van Gerven niet weer echt niet. De heer Van Gerven (SP): Voorzitter ik heb een ander punt.De voorzitter: U hebt een ander punt. Welk punt? Ik weet het niet bij u. De heer Van Gerven (SP): Ik wil nog even aangeven dat er door fracties en ook door mijn fractie een aantal vragen zijn gesteld over de IJsselmeerziekenhuizen. Ik vraag of die ook vandaag nog beantwoord kunnen worden. De voorzitter: Ja. Ik stel dan voor het stenogram van dit deel van de vergadering door te geleiden naar het kabinet. Mevrouw Beckerman namens de SP. Mevrouw Beckerman (SP): Voorzitter. Ik was echt woest toen ik vorige week de krant opensloeg en zag dat het Centrum Veilig Wonen een recordwinst heeft geboekt op het afhandelen van schade en de versterking in Groningen. Dat is bijzonder pijnlijk zeker nu de Nationale ombudsman en de Kinderombudsman zeggen dat de verhalen in Groningen erger worden. De voorzitter: Mevrouw Beckerman. Mevrouw Beckerman (SP): Ja voorzitter ik weet hoe vol de plenaire agenda is dus ik heb eieren voor mijn geld gekozen. Ik wil graag uitbreiding van het meerderheidsdebat van mij dat al staat over versterking en afhandeling van schade. Ik wil graag dit onderwerp erbij voegen. Ik hoor hier graag een reactie van de minister over en ik wil graag uitbreiding van de spreektijd. En natuurlijk doe ik ook het verzoek om dit debat toch wel heel snel in te plannen want dit is echt heel erg pijnlijk voor de gedupeerden. Over hun rug wordt er weer winst gemaakt. De voorzitter: Het gaat dus eigenlijk om uitbreiding van de spreektijd ... Mevrouw Beckerman (SP): ... en een brief. De voorzitter: Ja dat sowieso maar daar hoeven jullie geen steun voor te verlenen dat kan. Het verzoek was om de spreektijd uit te breiden. En er was nog een verzoek. Ja om het eerder in te plannen. Dat was het mevrouw Beckerman? Mevrouw Beckerman (SP): Liefst zo snel mogelijk. Ik begrijp hoe moeilijk het is. De voorzitter: Ja.Mevrouw Beckerman (SP): Ik kijk natuurlijk ook even naar de andere partijen. Maar het zou toch wel heel erg mooi zijn als ... De voorzitter: Ik ga gewoon 's nachts debatten plannen. Het kan niet anders; we moeten 's nachts gaan vergaderen. Dan weten jullie dat ook al. Mevrouw Beckerman (SP): Ja moet kunnen. De voorzitter: Ik ga eerst naar de heer Van der Lee namens GroenLinks. De heer Van der Lee (GroenLinks): Ik steun de verzoeken van harte zowel het verzoek om meer spreektijd als dat over het tijdstip. Mevrouw Agnes Mulder (CDA): De woede deel ik met mevrouw Beckerman; ik vind dit grof en schandalig dus graag uitbreiding van dat debat. Maar wij als woordvoerders kunnen hier wel zeggen dat we tot diep in de nacht moeten gaan vergaderen maar laten we met z'n allen ook beseffen dat er hier ook nog allemaal medewerkers zijn. De voorzitter: Ja. Mevrouw Agnes Mulder (CDA): Dus plant u het in alle redelijkheid in maar het liefst ook zo snel mogelijk. Dank u wel. De voorzitter: Ja ik sluit echt niet uit dat het nachtwerk wordt de komende tijd. De heer Kops namens de PVV. De heer Kops (PVV): Steun voor de verzoeken. Mevrouw Ploumen (PvdA): Steun voor het verzoek. De heer Sienot (D66): Steun voor het verzoek. En ik ontvang inderdaad ook graag een stevige brief want wij waren evengoed verbolgen. De heer Stoffer (SGP): Steun.Mevrouw Dik-Faber (ChristenUnie): Ook ik steun dit van harte. Mevrouw Akerboom (PvdD): Ook van harte steun voor het verzoek. De voorzitter: U heeft voldoende steun mevrouw Beckerman. Mevrouw Beckerman (SP): Daar ben ik heel erg blij mee want dit is echt onbestaanbaar. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. De heer Van Raan namens de Partij voor de Dieren. De heer Van Raan (PvdD): Voorzitter. Dankzij oplettende ouders is aan het licht gekomen dat Shell een deel van de bezoekende kinderen aan het techniekfestival Generation Discover zeer dubieuze geheimhoudingscontracten liet tekenen. Wij willen graag een breed debat met de ministers van BZK en OCW over de kindermarketing in de fossiele industrie en over de banden en de vermenging van de fossiele industrie met de overheid. Dank u wel. De voorzitter: Wie hierover? De heer Van der Lee GroenLinks. De heer Van der Lee (GroenLinks): Dank u wel voorzitter. Ik zou hier in ieder geval een brief over willen en afhankelijk van de inhoud van de brief kijken we of er een debat nodig is maar ik vind het wel een punt van aandacht. De voorzitter: Dus voorlopig geen steun. Begrijp ik dat goed? De heer Van Raan (PvdD): Voorzitter even ter verduidelijking. We hebben vragen gesteld dus die brief komt er sowieso met daarin antwoord op de vragen. Dit ter verduidelijking. Mevrouw Beckerman (SP): De invloed van Shell reikt heel erg ver nu zelfs tot kleine kinderen aan toe. Ik ben het van harte met de heer Van Raan eens. Wij steunen van harte zijn verzoeken.De heer Bruins (ChristenUnie): Geen steun nu voor een debat. Ik wil eerst eens kijken wat er in die brief komt te staan. De heer Sienot (D66): Ik sluit mij aan bij de stemverklaring van de ChristenUnie. De heer Middendorp (VVD): Voorzitter ik heb de stukken bestudeerd vanmiddag. Geen steun voor het debat. De heer Öztürk (DENK): De coalitie durft geen debat aan maar DENK steunt wél het verzoek. De heer Stoffer (SGP): Eerst een brief nog geen steun voor het debat. De heer Martin Bosma (PVV): Geen brief want dat kost het regenwoud alleen maar bomen en ook geen steun. De voorzitter: Dan ... De heer Van Raan (PvdD): Dank u wel voorzitter. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Mevrouw Kröger namens GroenLinks. Mevrouw Kröger (GroenLinks): Voorzitter. Naar aanleiding van het bericht afgelopen weekend dat uit GGD-onderzoek blijkt dat er veel en veel meer gehinderden zijn door Schiphol dan uit aanvankelijk onderzoek bleek en waar Schiphol rekening mee houdt zou ik graag steun krijgen om het debat dat ik eerder heb aangevraagd over het gedogen van geluidsoverlast een situatie die nog steeds voortduurt al maanden en jaren om te zetten in een meerderheidsdebat. De heer Laçin (SP): We moeten zo snel mogelijk kappen met dat anticiperend handhaven. Heel veel mensen zijn hier de dupe van. We worden al jaren voor de gek gehouden met cijfers die niet kloppen ... De voorzitter: Ja dank u wel. U steunt het.De heer Laçin (SP): ... dus van harte steun voor het verzoek van mevrouw Kröger. De heer Van Raan (PvdD): Er zijn mensen die hier last van hebben maar die niet bestaan volgens de definitie die Schiphol hanteert dus steun voor dit verzoek. De heer Remco Dijkstra (VVD): Voorzitter zorgvuldigheid is van belang. We hechten ook aan de adviezen die de Omgevingsraad Schiphol ons gaat geven over wonen handhaven en de toekomst van de luchtvaart. Ik wijs ook op het algemeen overleg dat we 5 december hebben. De voorzitter: Dus geen steun? De heer Remco Dijkstra (VVD): Op dit moment geen steun. Ik zie wel de urgentie van het onderwerp maar laten we het een beetje structureel en op de juiste momenten doen en niet in een apart debat. De heer Paternotte (D66): Voorzitter. "Anticiperend handhaven" is eigenlijk een andere term voor niet handhaven dus ik snap best dat er wederom gevraagd wordt om het daarover te hebben want daar moeten we heel snel mee aan de slag. Ik denk wel dat we met de twee luchtvaartdebatten die we nog hebben staan dit jaar niet een extra debat nodig hebben maar ik kan me voorstellen dat we de onderwerpen die mevrouw Kröger aandraagt onderdeel maken van het debat dat de heer Bruins heeft aangevraagd onder andere over de herindeling van het luchtruim maar ook over een aantal andere onderwerpen. Laten we die samenvoegen ... De voorzitter: Dus geen steun. De heer Paternotte (D66): ... en daar twee minuten spreektijd bij optellen. Dus geen steun maar wel voor het toevoegen aan het debat dat door de heer Bruins is aangevraagd. Mevrouw Van Brenk (50PLUS): Voorzitter steun voor het verzoek. Maar als dat op een minderheid kan rekenen dan sluit ik mij aan bij de heer Paternotte. Maar dan vind ik twee minuten voor dit hele probleem toch wel heel erg weinig. De heer Bruins (ChristenUnie): Ik hoor mijn naam langskomen. Ik trek graag op met mevrouw Kröger als we in december dat grote debat samen kunnen doen en ook de onderwerpen samen zouden kunnen nemen. Iets meer tijd zou dan fijn zijn. Geen steun nu vooreen apart debat. Ik zou het dan inderdaad graag snel plenair willen behandelen in december. De voorzitter: Dat kan niet. Steunt u het debat of niet? De heer Bruins (ChristenUnie): Dus geen steun voor de debataanvraag maar over het samenvoegen zoals de heer Paternotte zei wil ik best achter de schermen met mevrouw Kröger praten. De voorzitter: Dus geen apart debat. U heeft het gezegd; dat klopt. Dank u wel. De heer Stoffer (SGP): Ik vind het voorstel dat de heer Paternotte aangaf heel sympathiek. Dus geen steun voor dit aparte debat wel voor de uitbreiding van het al genoemde debat. De heer Amhaouch (CDA): Voorzitter. We hebben eerst het advies nodig van de ORS. Geen steun op dit moment. De heer Öztürk (DENK): Wel steun voor het debat. De voorzitter: U heeft geen meerderheid mevrouw Kröger. Mevrouw Kröger (GroenLinks): Het voorstel om het dertigledendebat over deze thematiek samen te voegen met ... De voorzitter: Ja dat is een nieuw voorstel. Mevrouw Kröger (GroenLinks): ... het debat van de heer Bruins met extra spreektijd wil ik bij dezen heel graag omarmen. De voorzitter: Ook daar heeft u een meerderheid voor nodig. Mevrouw Kröger (GroenLinks): Die is er denk ik. De heer Bruins (ChristenUnie): Steun voorzitter.De heer Stoffer (SGP): Steun voor dat verzoek. De voorzitter: Dank u wel. De heer Laçin (SP): De voorzitter houdt het voor gezien? Steun. De voorzitter: Ja ik wel. Mevrouw Kröger (GroenLinks): Het is goed. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. De heer Wassenberg namens de Partij voor de Dieren. De heer Wassenberg (PvdD): Dank u wel voorzitter. Het Living Planet Report van het Wereld Natuur Fonds laat zien dat het aantal wilde dieren sinds 1970 met 60% is afgenomen onder meer door ontbossing en de landbouw. Er staat al een dertigledendebat op de lijst over bedreigde diersoorten. Ik vraag mijn collega's om dit onderwerp daarbij te betrekken en dat dertigledendebat op te plussen tot een meerderheidsdebat. Ik zou ook graag een brief van het kabinet willen hebben waarin het reflecteert op dit rapport met name op de rol van Nederland. Dan gaat het natuurlijk om veevoer waarvoor het bos in Zuid-Amerika wordt gekapt. De heer Laçin (SP): Steun. De heer Weverling (VVD): Geen steun. De heer De Groot (D66): Voorzitter. Collega Gerbrandy van het Europees Parlement heeft vorige week ook opgeroepen tot een actieplan vanuit Europa. Maar dit lijkt me zo urgent dat we dit morgen bij de begroting van LNV moeten bespreken. Dus geen steun. Mevrouw Bromet (GroenLinks): Voorzitter steun maar ook GroenLinks gaat het morgen in de begrotingsbehandeling bespreken. Mevrouw Dik-Faber (ChristenUnie): Voorzitter volgens mij is het inderdaad goed om het morgen te bespreken.De heer Geurts (CDA): Voorzitter ik denk dat dit morgenavond wel besproken kan worden in de begrotingsbehandeling als ik het goed beluisterd heb. De voorzitter: Dus geen steun. Mevrouw Ploumen PvdA. Mevrouw Ploumen (PvdA): Steun. De heer Öztürk (DENK): Steun. De heer Madlener (PVV): Ook wij zullen het morgen bespreken bij de begroting maar toch steun voor het voorstel. De voorzitter: Meneer Wassenberg u heeft geen meerderheid. De heer Wassenberg (PvdD): Oké. Dank u wel. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Daarmee zijn we aan het eind gekomen van de regeling van werkzaamheden. De vergadering wordt enkele ogenblikken geschorst. Voorzitter: Martin Bosma