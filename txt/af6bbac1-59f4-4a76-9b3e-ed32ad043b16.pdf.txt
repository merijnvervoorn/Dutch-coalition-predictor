20 Stemmingen Verplicht stellen van een vertrouwenspersoon Aan de orde zijn de stemmingen in verband met het Voorstel van wet van het lid Maatoug tot wijziging van de Arbeidsomstandighedenwet in verband met het verplicht stellen van een vertrouwenspersoon ( 35592 ). (Zie vergadering van 17 mei 2023.) In stemming komt het nader gewijzigde amendementStrolenberg c.s. (stuk nr. 21). De voorzitter: Ik constateer dat de leden van de fracties van Fractie Den Haan de VVD de SGP BBB JA21 de PVV FVD en Groep Van Haga voor dit nader gewijzigde amendement hebben gestemd en de leden van de overige fracties ertegen zodat het is verworpen. In stemming komt het nader gewijzigde amendement-Palland c.s. (stuk nr. 20 I). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA Lid Gündoğan D66 Lid Omtzigt de ChristenUnie de VVD het CDA BBB JA21 FVD en Groep Van Haga voor dit nader gewijzigde amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit nader gewijzigde amendement het andere op stuk nr. 20 voorkomende nader gewijzigde amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de nader gewijzigde amendementen-Palland c.s. (stuk nrs. 20 I en II). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie en het CDA voor dit voorstel hebben gestemd en de leden van de overige fracties ertegen zodat het is aangenomen. Nu het voorstel is aangenomen wil ik aan de initiatiefnemer vragen of zij bereid is om de verdediging in de Eerste Kamer op zich te nemen. Wat is daarop uw antwoord mevrouw Maatoug van GroenLinks? Mevrouw Maatoug (GroenLinks): Namens mijzelf en mevrouw Hellevoort achterin op de bankjes is het antwoord: ja. De voorzitter: Dank u zeer.(Geroffel op de bankjes) De voorzitter: Meneer Wassenberg Partij voor de Dieren. De heer Wassenberg (PvdD): Wij hebben een foutje gemaakt maar het amendement op stuk nr. 20 was al aangenomen. Wij hebben ervoor willen stemmen. De voorzitter: Dank u wel. We zullen dit opnemen in de Handelingen.