39 Stemmingen moties Experimenten gesloten coffeeshopketen Aan de orde zijn de stemmingen over moties ingediend bij het VSO Experimenten gesloten coffeeshopketen en het onderzoeksrapport Internationaal recht en cannabis II te weten: - de motie-Van Nispen/Kuiken over bij positieve resultaten niet afbouwen van het wietteeltexperiment (24077 nr. 418); - de motie-Van Nispen/Kuiken over meer gemeenten betrekken bij het wietteeltexperiment (24077 nr. 419); - de motie-Van der Staaij over stoppen met het staatswietexperiment (24077 nr. 420). (Zie vergadering van 4 juli 2018.) De voorzitter: Op verzoek van de heer Van Nispen stel ik voor zijn motie (24077 nr. 419) aan te houden. Daartoe wordt besloten. In stemming komt de motie-Van Nispen/Kuiken (24077 nr. 418). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van der Staaij (24077 nr. 420). De voorzitter: Ik constateer dat de leden van de fracties van de SGP en de PVV voor deze motie hebben gestemd en de leden van de overige fracties ertegen zodat zij is verworpen.