13 Stemmingen moties Verzamelwet pensioenen 2017 Aan de orde zijn de stemmingen over moties ingediend bij de behandeling van het wetsvoorstel Verzamelwet pensioenen 2017 te weten: - de motie-Lodders over advies vragen aan De Nederlandsche Bank over de carve-out (34674 nr. 15); - de motie-Van Kent over verruimen van de overbruggingsregeling (34674 nr. 16); - de motie-Van Rooijen over spoedige afronding van de evaluatie van de visitatiecommissies (34674 nr. 17). (Zie vergadering van 7 juni 2017.) De voorzitter: Op verzoek van mevrouw Lodders stel ik voor haar motie (34674 nr. 15) aan te houden. Daartoe wordt besloten. De voorzitter: De motie-Van Rooijen (34674 nr. 17) is in die zin gewijzigd dat zij thans luidt: Motie De Kamer gehoord de beraadslaging overwegende dat de bij de behandeling van de Wet versterking bestuur pensioenfondsen in de Eerste Kamer in 2013 toegezegde evaluatie van de visitatiecommissies wenselijk is; roept de regering op tot spoedige afronding en publicatie van de evaluatie van de visitatiecommissies; roept de regering voorts op om in liquidatie verkerende ondernemingspensioenfondsen en multi-ondernemingspensioenfondsen bij mogelijk nieuwe regelgeving voor het intern toezicht op passende wijze te ontzien en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 21 was nr. 17 (34674). Ik stel vast dat wij hier nu over kunnen stemmen. In stemming komt de motie-Van Kent (34674 nr. 16).De voorzitter: Ik constateer dat de leden van de fracties van de SP GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Rooijen (34674 nr. 21 was nr. 17). De voorzitter: Ik constateer dat de leden van de fracties van de PvdA 50PLUS de VVD het CDA en FvD voor deze gewijzigde motie hebben gestemd en de leden van de overige fracties ertegen zodat zij is verworpen.