20 Stemmingen moties Europese top d.d. 6 mei 2020 Aan de orde zijn de stemmingen over moties ingediend bij het debat over de Europese top d.d. 6 mei 2020 te weten: - de motie-Omtzigt/Bouali over een standpunt van de Europese Raad over medewerking van China aan een onafhankelijk COVID-19-onderzoek (21501-20 nr. 1531); - de motie-Van der Graaf/Anne Mulder over een gedetailleerde hervormingsagenda voor de landen op de Westelijke Balkan (21501-20 nr. 1532). (Zie notaoverleg van 4 mei 2020.) De voorzitter: De motie-Van der Graaf/Anne Mulder (21501-20 nr. 1532) is in die zin gewijzigd dat zij thans luidt: Motie De Kamer gehoord de beraadslaging constaterende dat er in de zes landen op de Westelijke Balkan zorgen bestaan over de rechtsstaat en onafhankelijkheid van democratische en justitiële instituties en de naleving van mensenrechten; verzoekt de regering zich ervoor in te spannen dat de Europese Unie in deze landen een gedetailleerde hervormingsagenda op deze terreinen ondersteunt en nauwgezet volgt waarbij de EU: - het maatschappelijk middenveld ondersteunt en betrekt bij de vereiste hervormingen; - intensieve samenwerking tussen justitiële instituties in de Westelijke Balkan onderling met de EU en instituties in de EU-lidstaten bevordert teneinde fundamentele rechten te beschermen corruptie en georganiseerde misdaad aan te kunnen pakken; - een helder voortgangstraject uiteenzet voor deze hervormingsagenda over die voortgang regelmatig en open verslag doet en zowel progressie als stagnatie van de kandidaat-lidstaten onverminderd benoemt en het tijdspad daarop aanpast; - voorts erop toeziet dat de noodmaatregelen die worden getroffen om de COVID-19-crisis te bestrijden de beginselen van de democratische rechtsstaat respecteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1533 was nr. 1532 (21501-20). Ik stel vast dat wij hier nu over kunnen stemmen.Op verzoek van de heer Omtzigt stel ik voor zijn motie (21501-20 nr. 1531) aan te houden. Daartoe wordt besloten. In stemming komt de gewijzigde motie-Van der Graaf/Anne Mulder (21501-20 nr. 1533 was nr. 1532). De voorzitter: Ik constateer dat de leden van de fracties van Krol/Van Kooten-Arissen de SP de PvdA de PvdD DENK 50PLUS D66 de VVD de SGP het CDA de ChristenUnie en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.