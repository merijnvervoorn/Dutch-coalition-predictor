Huizinga-Heringa nuttig om na een jaar te gaan kijken of het misschien toch helemaal anders moet. Dat is achteruit regeren. Om die reden ontraad ik het aannemen van deze motie. De heer Mastwijk (CDA): Voorzitter. Ik stel graag nog een verduidelijkende vraag over de derde motie. De staatssecretaris zegt dat die aansluit bij wat in het debat is gewisseld. Zij beschouwt die motie als een ondersteuning van haar beleid. Dan kan zij de motie ook overnemen. Wij hebben straks dan een motie minder om over te stemmen en dat scheelt allemaal weer in tijd. De voorzitter: Overnemen kan niet zonder dat de heer Roemer aangeeft dat hij dat een goed plan vindt. De heer Roemer (SP): Voorzitter voor alle helderheid het is fijn dat wij een keer op een lijn zitten. Laten wij de motie gewoon in stemming brengen. De motie wordt gesteund door de staatssecretaris. Wij hebben straks een mooie aangenomen motie die op een lijn ligt met het beleid van de staatssecretaris. Mooier kan niet. De beraadslaging wordt gesloten. De voorzitter: Wij stemmen om 15.30 uur over de ingediende moties. De vergadering wordt van 15.07 uur tot 15.30 uur geschorst. In stemming komt de motie-Roemer c.s. (23645 nr. 277). De voorzitter: Ik constateer dat de aanwezige leden van de fracties van de SP GroenLinks de PvdD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Roemer/Van Gent (23645 nr. 278). De voorzitter: Ik constateer dat de aanwezige leden van de fracties van de SP GroenLinks de PvdD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Roemer/Van Gent (23645 nr. 279). De voorzitter: Ik constateer dat deze motie met algemene stemmen is aangenomen. In stemming komt de motie-Roemer/Van Gent (23645 nr. 280). De voorzitter: Ik constateer dat de aanwezige leden van de fracties van de SP GroenLinks de PvdD en de PVV voor deze motie hebben gestemd en die van de overige fracties ertegen zodat zij is verworpen. In stemming komt de motie-Van Gent (23645 nr. 281). De voorzitter: Ik constateer dat de aanwezige leden van de fracties van de SP GroenLinks de PvdD en de PVVvoor deze motie hebben gestemd en die van de overige fracties ertegen zodat zij is verworpen. In stemming komt de motie-Van Gent/Roemer (23645 nr. 282). De voorzitter: Ik constateer dat de aanwezige leden van de fracties van de SP GroenLinks de PvdD en de PVV voor deze motie hebben gestemd en die van de overige fracties ertegen zodat zij is verworpen. De vergadering wordt van 15.34 uur tot 16.30 uur geschorst. Voorzitter: Van Beek Aan de orde is de behandeling van: - het wetsvoorstel Regels met betrekking tot voorzieningen op gemeentelijk niveau voor de behandeling en registratie van klachten over discriminatie (Wet gemeentelijke antidiscriminatievoorzieningen) (31439). De algemene beraadslaging wordt geopend. â€¢ Mevrouw Karabulut (SP): Voorzitter. Het recht op gelijke behandeling is een van onze grondrechten en een parel van onze democratie: "Allen die zich in Nederland bevinden worden in gelijke gevallen gelijk behandeld. Discriminatie wegens godsdienst levensovertuiging politieke gezindheid ras geslacht of op welke grond dan ook is niet toegestaan." Tegenover dat recht staat een verbod op discriminatie. Vandaag bepreken wij het wetsvoorstel Wet gemeentelijke antidiscriminatievoorzieningen. Een wet die ervoor moet zorgen dat als je te maken krijgt met discriminatie - wie je ook bent en waar je ook woont - je terechtkunt bij een bureau voor advies en bijstand. Een wet die een schakel toevoegt en de keten rond maakt van instrumenten om discriminatie te voorkomen en te bestrijden mensen weerbaar te maken en te beschermen tegen ongelijke behandeling in de breedste zin des woords. leder geval van discriminatie is er een te veel. Nog altijd worden mensen geweigerd voor een baan vanwege hun leeftijd beperking of naam. Nog altijd is er discriminatie van homoseksuelen joden moslims. Wij spreken daar regelmatig met elkaar over. Al een aantal jaren wachten wij op een antidiscriminatieplan. Ook van dit kabinet hebben wij dit plan - ondanks eerdere beloftes dat het snel zou komen - nog altijd niet ontvangen. Aan de minister voor WWI vraag ik: wanneer komt dat er plan er nu? Welke rol krijgen gemeenten daarin? Het voorliggende wetsvoorstel dat ervoor moet zorgen dat alle gemeenten in Nederland hun inwoners toegang bieden tot een antidisriminatievoorziening is een volgende stap om discriminatie te "genezen" maar vooral te voorkomen. Het tot stand komen van dit wetsvoorstel heeft best lang geduurd en heel wat voorwerk gevergd. De SP-fractie kan er alleen maar blij mee zijn dat het er nu ligt. Een aantal gemeenten heeft al een goed antidiscriminatiebureau en een meldpunt maar een groot