24 Regeling van werkzaamheden De voorzitter: Aangezien alle ingeschreven sprekers zich hebben teruggetrokken worden het tweeminutendebat Monitor Arbeidsvoorwaarden Promovendi 2019 en het tweeminutendebat Raad Buitenlandse Zaken van de agenda afgevoerd. Ingekomen zijn de volgende beschikkingen van de Voorzitters van de Eerste en Tweede Kamer der Staten-Generaal inzake: - aanwijzing van de Eerste Kamerleden Knapen en Beukering tot plaatsvervangend lid in de bestaande vacatures van de NAVO Parlementaire Assemblee; - aanwijzing van de Tweede Kamerleden Knops en Van der Molen tot lid in de bestaande vacatures van de Benelux Interparlementaire Assemblee. Ik stel voor toestemming te verlenen voor het houden van een wetgevings- c.q. notaoverleg met stenografisch verslag: - aan de vaste commissie voor Onderwijs Cultuur en Wetenschap op maandag 4 april van 11.00 uur tot 18.00 uur over het leenstelsel en op maandag 11 april van 9.30 uur tot 14.30 uur over hoger onderwijs en wetenschapsbeleid; - aan de vaste commissie voor Binnenlandse Zaken op maandag 20 juni van 11.00 uur tot 17.00 uur over de Raming voor het jaar 2023; - aan de vaste commissie voor Sociale Zaken en Werkgelegenheid op maandag 27 juni van 10.00 uur tot 17.00 uur over de Wet uitvoering breed offensief (35394). Ik stel aan de Kamer voor om de Oekraïense president Zelensky op donderdag 31 maart om 10.15 uur de Tweede Kamer te laten toespreken. Ik stel voor toe te voegen aan de agenda: - het tweeminutendebat Evaluatie Wet versterking bestuurskracht (34251 nr. 96) met als eerste spreker het lid De Hoop van de PvdA; - het tweeminutendebat Onderzoeksrapport Eindevaluatie experiment flexstuderen (31288 nr. 947) met als eerste spreker het lid Van der Woude van de VVD; - het tweeminutendebat Aanvragen en ouderverklaringen in het kader van de Wet meer ruimte voor nieuwe scholen (35050 nr. 48) met als eerste spreker het lid Van Meenen van D66; - het tweeminutendebat Hoofdlijnen Defensiebeleid (CD d.d. 17/03) met als eerste spreker het lid Hammelburg van D66; - het tweeminutendebat Armoede- en schuldenbeleid (CD d.d. 17/03) met als eerste spreker het lid Léon de Jong van de PVV. Overeenkomstig de voorstellen van de voorzitter wordt besloten.De voorzitter: Dan geef ik het woord aan de heer Klaver van GroenLinks voor zijn verzoek. De heer Klaver (GroenLinks): Voorzitter dank. In de week van 18 april zit het kabinet er 100 dagen. Ik vind het tijd om dan een 100 dagendebat te voeren. Het is altijd belangrijk om dat met kabinetten te doen — dat hebben we al vaker gedaan — maar zeker nu omdat er heel veel zaken nog niet uitgewerkt waren in het coalitieakkoord. Er is aangegeven dat dat ergens in de komende 100 dagen zou gebeuren dus ik verzoek de collega's graag om steun voor dit verzoek. Dat debat zou dan moeten plaatsvinden met de minister-president. De voorzitter: Dank u wel. Ik kijk of daar steun voor is. Mevrouw Ouwehand Partij voor de Dieren. Mevrouw Ouwehand (PvdD): Voorzitter dank u wel. Ik steun dat. De minister-president heeft zelf gezegd dat mensen zeggen: nou laat het maar zien. Ik ga er dus ook van uit dat coalitiepartijen dit verzoek steunen. De voorzitter: Maar u steunt het in ieder geval. Mevrouw Ouwehand (PvdD): Zeker. Mevrouw Becker (VVD): Voorzitter. We hebben van alle bewindspersonen een planningsbrief gevraagd. We hebben in alle verschillende commissies commissiedebatten over de hoofdlijnen en de uitwerking daarvan. Het lijkt ons goed dat we dat zorgvuldig doen. We vinden nú een debat met de minister-president dus niet opportuun; dan zijn we dingen dubbel aan het doen. We hebben net ook met elkaar geconstateerd dat het belangrijk is om op het plenaire schema ruimte te houden voor andere belangrijke onderwerpen bijvoorbeeld wetgeving. De voorzitter: Dus geen steun? Mevrouw Becker (VVD): Op dit moment geen steun. De heer Van Nispen (SP): Voorzitter. Wetgeving gaan we op woensdag doen dus dan blijft er ruimte over. Ik denk dat het juist een heel goed idee is. Juist nu we de hoofdlijnendebatten in de commissies achter de rug hebben is het denk ik heel verstandig om weer een algemeen debat te voeren met de minister-president.De voorzitter: U steunt het. De heer Nijboer (PvdA): Voorzitter. Wetgeving komt ook niet uit de lucht vallen. Die komt vaak uit afspraken in het regeerakkoord voort. Dat moet op de helling ook gezien de situatie in de wereld. Dus: van harte steun voor dit debat. De heer Van Houwelingen (FVD): Goed voorstel. Steun voor dit verzoek. De heer Van Weyenberg (D66): Voorzitter. We hebben volgens mij algemene debatten gehad. We willen juist graag met vakministers over de concrete plannen praten dus: geen steun. De voorzitter: Dank u wel. Ik kijk ook even naar de heer Wilders PVV. De heer Wilders (PVV): Voorzitter steun natuurlijk. Het is een hartstikke goed idee. Mocht het de coalitiepartijen helpen dan mag het van mij ook de week na het meireces. Dan heeft de heer Rutte twee weken langer om zich voor te bereiden maar het is prima als we het doen. De voorzitter: De heer Omtzigt en dan mevrouw Van der Plas BBB. De heer Omtzigt (Lid Omtzigt): Voorzitter steun voor dit debat. Ik zou in ieder geval een brief van de minister-president willen hebben over welke plannen hij in de afgelopen 100 dagen veranderd heeft. Want er zou ruimte zijn om te praten met de oppositie en dan zou hij openstaan om bepaalde dingen te veranderen. Er is ook nog best veel in de wereld gebeurd ook veel waar hij geen invloed op heeft. Dus ik zou graag de aanpassingen op het regeerakkoord zien. Mevrouw Van der Plas (BBB): Ik steun dit van harte. De heer Bisschop (SGP): Voorzitter. Er worden natuurlijk hoofdlijnendebatten gevoerd. Dat maakt dat ik aarzelingen heb bij dit voorstel. Ik zou het liever in het najaar hebben want dan heb je het wat verder weg en worden de contouren van de uitvoering wat duidelijker. Dus op dit moment geen steun. De heer Dassen (Volt): Steun ook namens de collega's van DENK en Fractie Den Haan.De heer Goudzwaard (JA21): Steun. Mevrouw Bikker (ChristenUnie): Voorzitter. Alhoewel ik het mooi vind dat de heer Klaver de dagen van het kabinet-Rutte telt — dat is toch altijd iets kostbaars — steunen wij dit verzoek niet. De heer Bontenbal (CDA): Geen steun. We zijn nog druk bezig met al die hoofdlijnendebatten en die zijn hartstikke goed. Geen steun voor dit voorstel. De voorzitter: U heeft geen meerderheid voor uw verzoek maar we zullen wel het stenogram doorgeleiden. De heer Klaver (GroenLinks): Allereerst ... Het is bijzonder om dit mee te maken. De hoofdlijnendebatten met alle verschillende bewindspersonen gaan er juist om een totaalbeeld te krijgen. Ik zou graag voor die week van 18 april een brief ontvangen van de minister-president waarin wordt ingegaan op alle toezeggingen die zijn gedaan bij de regeringsverklaring over alles wat in de eerste 100 dagen uitgewerkt zou worden en welke consequenties dat heeft voor het verdere beleid. Bij een volgende regeling zal ik hier weer op terugkomen. Dat de coalitie dit tegenhoudt vind ik echt alle perken te buiten gaan. Dus ik blijf dit verzoek de komende weken gewoon doen. Ik kijk ernaar uit. De voorzitter: Wij zullen uw verzoek om informatie in ieder geval doorgeleiden naar het kabinet. Dan geef ik het woord aan de heer Markuszower van de PVV. De heer Markuszower (PVV): Voorzitter. Er komen massa's en massa's asielzoekers naar Nederland toe en tegelijkertijd hebben we een staatssecretaris die weigert al die nepvluchtelingen uit Afrika en het Midden-Oosten ons land uit te zetten. Graag een debat want Nederland gaat natuurlijk helemaal kapot zo. De heer Kuzu (DENK): Ik nodig de heer Markuszower graag uit voor het commissiedebat over de JBZ-Raad morgenochtend om 10.00 uur. Dan kunnen we het hier uitgebreid over hebben. Voor nu geen steun ook namens collega Den Haan. Mevrouw Podt (D66): De intro was niet helemaal de mijne maar ik kan wel steun geven aan dit debat. Er staat ook een technische briefing over dit onderwerp geagendeerd. Het lijkt me wel goed als we dat een beetje in samenhang doen.De heer Van Nispen (SP): Geen steun. Er is morgen een commissiedebat. De heer Brekelmans (VVD): Daar sluit ik me bij aan. Geen steun. Morgen is er een commissiedebat. Mevrouw Van der Plas (BBB): De heer Markuszower heeft inderdaad altijd een wonderlijke introductie maar ik steun het debat wel want deze opvang gaat ook echt wel gevolgen hebben op de langere termijn. Ik denk dat het goed is dat we daar een debat over voeren. De heer Bisschop (SGP): Voorzitter. Het lijkt me een goede zaak om hier een debat over te hebben. Dat hoeft niet helemaal op korte termijn maar zo in de loop van april graag wel. De voorzitter: Steun. Mevrouw Bikker (ChristenUnie): Voorzitter geen steun. Dit kan in het commissiedebat nog deze week. Dan is de heer Markuszower op z'n allersnelst bediend. De heer Bontenbal (CDA): Geen steun. Dit kan morgen. De heer Van Houwelingen (FVD): Steun voor dit verzoek. De heer Dassen (Volt): Geen steun. De heer Goudzwaard (JA21): Steun. De voorzitter: Er is geen meerderheid voor uw verzoek meneer Markuszower. De heer Markuszower (PVV): Maar wel 30 leden dacht ik voorzitter. De voorzitter: Ja. De heer Markuszower (PVV): Dus als ik het op de lijst zou mogen zetten?De voorzitter: Dat gaan we doen. De heer Markuszower (PVV): Misschien kunt u in uw achterhoofd houden dat er al heel veel debatverzoeken over dit onderwerp zijn geweest. Als u het dus snel kunt inplannen ben ik u zeer erkentelijk. De voorzitter: Dank u wel. Dan geef ik het woord aan uw collega de heer Kops. De heer Kops (PVV): Voorzitter. Terwijl de mensen thuis de torenhoge energierekening niet meer kunnen betalen is het kabinet van plan om de hoeveelheid windenergie op zee te verdubbelen. De Noordzee wordt dus zo'n beetje volgeplempt met afgrijselijke windturbines. Die zijn onbetrouwbaar funest voor de visserij en funest voor het zeeleven. Dat moeten we niet doen. Daarom graag een debat met de minister voor Klimaat en Energie. De voorzitter: Ik kijk of daar steun voor is. De heer Boulakjar (D66): Dit is een belangrijk thema. Volgende week staat er een commissiedebat Klimaat en energie. Daar past dit prima bij dus geen steun. De heer Bontenbal (CDA): Er is vanavond een commissiedebat. Er is donderdagavond een commissiedebat. Er is volgende week donderdag een commissiedebat. Het zal vast in een van die debatten een plek kunnen krijgen. Mevrouw Den Haan (Fractie Den Haan): Het kan inderdaad in het commissiedebat. Geen steun ook namens de collega van DENK. De heer Erkens (VVD): Dit kan in het commissiedebat. Geen steun. De heer Van Nispen (SP): Eens dat het in het commissiedebat kan. Mevrouw Van der Plas (BBB): Ik sluit mij aan bij de voorgaande sprekers. Mevrouw Bikker (ChristenUnie): Geen steun.Mevrouw Van Esch (PvdD): Er zijn inderdaad voldoende commissiedebatten om dit te doen. Geen steun. De heer Goudzwaard (JA21): Steun voor dit debat. De heer Dassen (Volt): Geen steun. De heer Bisschop (SGP): Het lijkt me goed om dat met een commissiedebat te combineren. De heer Van Houwelingen (FVD): Steun. De voorzitter: Er is geen steun voor uw verzoek. De heer Kops (PVV): Dat is duidelijk. De voorzitter: Dan geef ik het stokje weer door aan uw andere collega mevrouw Agema van de PVV voor twee verzoeken. Mevrouw Agema (PVV): Dank u wel voorzitter. Op 18 december lagen er 2.345 coronapatiënten in het ziekenhuis. Dat was toen reden voor een harde lockdown. Nu loopt het weer op. We zitten op 2.017 coronapatiënten in het ziekenhuis. Natuurlijk ga ik nu niet oproepen tot een panieklockdown. Gelukkig ligt dat achter ons. Maar tegelijk met het aantal patiënten dat oploopt neemt ook de reguliere zorg weer af. Daar heb ik wel heel veel zorgen om. Vorige week bleek al dat een kwart van de ziekenhuizen nog niet op volle kracht terug is. Ik zou daar graag een debat over willen voeren. Ook hebben ruim 5 miljoen Nederlanders hun boosterprik niet gehaald. De minister heeft het DCC de digitale reispas verlengd. Ook daar gaan de komende weken enorme problemen ontstaan met Nederlanders die op vakantie willen. De heer Rudmer Heerema (VVD): Voorzitter. We hebben twee weken geleden in de procedurevergadering met elkaar afgesproken dat we de coronadebatten in commissies laten plaatsvinden. We hebben morgen een procedurevergadering dus laten we morgen kijken wanneer we dit debat in een commissiedebat kunnen laten plaatsvinden. De voorzitter: Geen steun.Mevrouw Westerveld (GroenLinks): Voorzitter. We hebben inderdaad afgesproken dat we zo veel mogelijk coronadebatten in commissieverband doen maar dat moet niet een reden zijn dat we het hier in deze zaal niet meer over onderwerpen en over corona kunnen hebben. Dus wat mij betreft steun. Als dat eerder in een commissiezaal kan dan is dat ook prima maar het lijkt me goed om wel op korte termijn weer een debat over dit onderwerp te hebben. De voorzitter: Steun dus. Mevrouw Van der Plas (BBB): Ik sluit me helemaal aan bij mevrouw Westerveld. Steun voor het verzoek. Mevrouw Van Beukering-Huijbregts (D66): Geen steun. We kunnen morgen bij de procedurevergadering kijken wanneer een notaoverleg gepland kan worden. De heer Goudzwaard (JA21): Steun voor dit debat. De heer Bisschop (SGP): Het lijkt mij dat dit in de procedurevergadering uitstekend afgekaart kan worden. Mevrouw Van den Berg (CDA): Terecht dat mevrouw Agema hier enige urgentie naar voren brengt maar wij hebben daar dus wel in de procedurevergadering eerder over gesproken en ik zou daar morgen concrete afspraken over willen maken. Dus geen steun. De heer Nijboer (PvdA): Ik sluit me aan bij mevrouw Westerveld. De heer Dassen (Volt): Steun voorzitter. Mevrouw Van Esch (PvdD): Ik sluit me ook aan bij de verklaring van mevrouw Westerveld. Mevrouw Bikker (ChristenUnie): Dan sluit ik me aan bij collega Bisschop. De voorzitter: Meneer van Nispen waar sluit u zich bij aan?De heer Van Nispen (SP): Dan ook bij mevrouw Westerveld als u het zo stelt. Dus steun tenzij er morgen in de procedurevergadering tot een ander debat wordt besloten. De voorzitter: Er is geen meerderheid voor uw verzoek. Sorry mevrouw Den Haan nog. Mevrouw Den Haan (Fractie Den Haan): Steun ook namens DENK. De voorzitter: U heeft geen meerderheid. Mevrouw Agema (PVV): Nee dan zien we het wel. De voorzitter: Uw tweede verzoek mevrouw Agema. Mevrouw Agema (PVV): Het tweede verzoek gaat over de woonruimte voor ouderen de ouderenhuisvesting. We hebben tot 2040 zo'n 164.000 nieuwe ouderenwoningen nodig. In verkiezingstijd heeft de voormalige minister van VWS daar nog een bestuurlijk akkoord over gesloten met de gemeentes. Nu las ik dat de huidige minister dat weer overboord wil gooien. Dat is problematisch. De huisvesting voor ouderen is een enorm probleem. Omdat wij hier in verkiezingstijd een prachtig debat over hebben gehad met de vorige minister zou ik daar nu graag weer een debat over willen voeren. De voorzitter: Ik kijk of daar steun voor is. De heer Van Nispen (SP): Dat debat willen wij ook hebben. Steun. De voorzitter: Dus steun. De heer Rudmer Heerema (VVD): Op 21 april hebben we hier een commissiedebat over gepland staan. Daar zouden wij het graag bij willen betrekken. De voorzitter: Dus geen steun. Mevrouw Van den Berg (CDA): Ik sluit me graag aan bij m'n voorganger.Mevrouw Westerveld (GroenLinks): Steun. Ook namens de PvdA. De heer Goudzwaard (JA21): Steun ook namens BBB. De heer Kuzu (DENK): Steun namens DENK maar ook namens de Fractie Den Haan. Mevrouw Sahla (D66): Ik sluit me aan bij mevrouw Van den Berg van het CDA. De heer Dassen (Volt): Steun. Mevrouw Bikker (ChristenUnie): Geen steun; dit kan bij het commissiedebat. De heer Bisschop (SGP): Voorzitter. Als er een commissiedebat staat dan snap ik niet goed waarom er een apart debat voor wordt gevraagd. Dus geen steun. Mevrouw Van Esch (PvdD): Steun voorzitter. De voorzitter: Er is geen meerderheid voor uw verzoek mevrouw Agema. Mevrouw Agema (PVV): Het debat van 21 april is mij ontgaan zeg ik in de richting van de heer Bisschop. Mijn ervaring leert mij wel dat iedere keer als ik hier sta en er wordt verwezen naar een debat dat op de rol staat de onderwerpen die ik hier probeer te agenderen daar niet aan bod komen. Daaronder is ook het debat over agressie in de ziekenhuizen dat nu alsnog plenair geagendeerd gaat worden. Dus excuses als er wel een debat over wonen en ouderenhuisvesting staat gepland op 21 april. Dan heb ik dat gemist. De voorzitter: Dank u wel. Dan de heer Tjeerd de Groot D66. De heer Tjeerd de Groot (D66): Voorzitter. Het is vandaag Wereldwaterdag en we hebben net bij het vragenuur gemerkt dat het kabinet in ieder geval wel plannen heeft maar dat die zeer kwetsbaar zijn in de uitvoering met de potentie dat het land in 2027 weer op slot gaat. Daarom vraag ik namens D66 een debat aan om zo snel mogelijk na het meireces hierover met elkaar van gedachten te wisselen.De heer Bontenbal (CDA): Steun want hierover is geen commissiedebat gepland. Dus wij steunen dit plenaire debat. De heer Minhas (VVD): Geen steun. We hebben een commissiedebat Water. Dat staat in juni gepland maar we hebben morgen een procedurevergadering en dan kunnen we voorstellen om dat debat te vervroegen. De heer Madlener (PVV): Geen steun. Het commissiedebat staat gepland. Mevrouw Van Esch (PvdD): Steun voorzitter. Ik wil daar wel bij vragen of richting de regering ook kan worden gevraagd om de minister van LNV en de twee bewindspersonen van IenW bij het debat uit te nodigen want het lijkt me terecht om dit debat te voeren met iedereen die daarbij betrokken is in ieder geval met minimaal deze drie bewindspersonen. De heer Bisschop (SGP): Voorzitter. Zojuist is dit bij de mondelinge vragen ook aan de orde geweest. Dat lijkt me op dit moment even voldoende en het thema kunnen we uitstekend aan het eerstvolgende commissiedebat koppelen. Mevrouw Van der Plas (BBB): Geen steun. Gewoon in de commissie. Mevrouw Westerveld (GroenLinks): Steun namens ons en de PvdA. De heer Kuzu (DENK): Voorzitter geen steun ook namens de Fractie Den Haan. Dit kan uitstekend bij een commissiedebat over water. De heer Dassen (Volt): Steun. Mevrouw Bikker (ChristenUnie): Geen steun. Het kan bij het commissiedebat. De heer Van Nispen (SP): Daar sluit ik me bij aan. De voorzitter: Er is geen meerderheid voor uw verzoek meneer De Groot. Ik geef het stokje over aan mevrouw Westerveld van GroenLinks.Mevrouw Westerveld (GroenLinks): Dank voorzitter. Ik stond hier vorige week ook om een debat aan te vragen over de situatie in de jeugdzorg omdat het niet goed gaat en de gesprekken over de hervormingsagenda stilliggen. Toen werd er vanuit een aantal coalitiepartijen gezegd: laten we wachten op een brief. Die brief is gekomen. Die hebben we afgelopen vrijdag gezien. Ik zou hier dus graag opnieuw een aanvraag doen voor een debat met de staatssecretaris van VWS over de situatie in de jeugdzorg. Dat moet er ook over gaan dat de gesprekken over de hervormingsagenda op dit moment stilliggen. De heer Van Nispen (SP): Opnieuw steun van de SP voor dit verzoek. De heer Raemakers (D66): Mevrouw Westerveld heeft ook een verzoek gedaan tot een commissiedebat via de commissie voor VWS. Wij hebben de voorkeur om het via de commissie op te pakken. Dat gaat sneller. Geen steun dus voor een plenair debat. De heer Van Houwelingen (FVD): Het is een uitstekend voorstel. Wij krijgen ook veel verontrustende signalen uit de jeugdzorg dus van harte steun. De heer De Neef (VVD): Geen steun voor een plenair debat maar in de lijn van de heer Raemakers willen we wel snel een commissiedebat. Mevrouw Van Esch (PvdD): Van harte steun. De heer Goudzwaard (JA21): Steun voor dit debat. De heer Bisschop (SGP): Voorzitter als u dit op afstand een beetje volgt dan ziet u dat complete rampen zich hier voltrekken. Ik denk dat het goed is om daar op korte termijn een debat over te hebben. Steun. De heer Peters (CDA): Op korte termijn: ja. Via de commissie: ook ja. Mevrouw Den Haan (Fractie Den Haan): Ik sluit mij van harte aan bij de woorden van collega Bisschop dus steun voor dit debat ook namens DENK. Mevrouw Bikker (ChristenUnie): Voorzitter. Om dit debat snel te hebben willen wij het juist in de commissie. Dus geen steun voor dit verzoek maar wel voor een debat.Mevrouw Maeijer (PVV): Ook van de PVV van harte steun voor een debat. De voorzitter: Ik kijk even naar mevrouw Bikker. In ieder geval geen steun voor een debat maar wel via de commissie? Ja. Dan heb ik u goed begrepen. De heer Dassen van Volt. De heer Dassen (Volt): Steun voor het verzoek. Mevrouw Van der Plas (BBB): Steun voor het verzoek. De heer Nijboer (PvdA): Steun van de PvdA en de heer Omtzigt. Mevrouw Westerveld (GroenLinks): Voorzitter ik wil graag nog één opmerking maken want … De voorzitter: Ja misschien moet ik even concluderen dat er geen meerderheid voor uw verzoek is. Gaat uw gang. Mevrouw Westerveld (GroenLinks): Excuses. Dat had ik zelf ook geconcludeerd; vandaar mijn opmerking. Ik héb namelijk vorige week in de commissie gevraagd of er een commissiedebat gepland kon worden. Daar was toen vanuit dezelfde coalitiepartijen geen steun voor. Daarom vind ik het wat vervelend om hier te moeten staan en hier dan wel naar commissies verwezen te worden. Het is immers zo'n ontzettend belangrijk onderwerp. De voorzitter: Ik denk dat er nu misschien wel steun is via de commissie als ik de geluiden zo beluister. Dan geef ik het woord aan de heer Brekelmans van de VVD. De heer Brekelmans (VVD): Volgende week donderdag spreekt president Zelensky ons parlement toe. Dat is een unieke gebeurtenis. Het gaat om een land dat in oorlog is dat letterlijk onder vuur ligt en een president die bereid is om ons als parlement toe te spreken. Ik denk dat dat een unieke gebeurtenis is en dat het goed is als wij als parlement die woorden in ontvangst nemen. Mijn voorstel is om dat te doen via een kort debat waarin iedere partij de mogelijkheid heeft om twee minuten te spreken waarna het aan minister Hoekstra is om daar een reactie op te geven. Ik dien dit verzoek niet alleen namens mijzelf in maar met brede steun van de Kamer dus ook namens de partijen D66 PVV CDA PvdA SP GroenLinks Partij voor de Dieren ChristenUnie DENK Groep Van Haga JA21 SGP Volt BBB BIJ1 Fractie Den Haan en het lid Omtzigt.De voorzitter: Dank u wel. Dan gaan we dat op die manier organiseren. Ik dank u wel. Dan geef ik het woord aan de heer Omtzigt voor zijn verzoek. Gaat uw gang. De heer Omtzigt (Lid Omtzigt): Voorzitter. Ik zou hierop wel willen vragen om even een kwartier of twintig minuten te schorsen na wat de heer Zelensky gezegd heeft want ik vermoed dat hij nogal wat voorstellen zal doen waar we even over na moeten denken voordat we onmiddellijk in debat gaan. De voorzitter: Ik zeg u maar dat ik daar al rekening mee hield. Dat gaan we dus op die manier organiseren. Uw verzoek meneer Omtzigt. De heer Omtzigt (Lid Omtzigt): Dank u wel voorzitter. We hebben deze week een debat over de Europese top en over de NAVO-top. België heeft al meer dan 10 miljard euro aan tegoeden bevroren naar aanleiding van de sancties. Volgens de brief van vanmorgen is het in Nederland 04 miljard. Een gedeelte van de bedrijven moet zelfs delen van het vermogen bevriezen lazen wij in de brief. Dit is een zeer wonderlijke gang van zaken. Ik zou vóór het debat graag een update willen hebben en willen weten waarom maar 05% van het vermeende vermogen van 80 miljard — dat gaat in de pers rond — bevroren is en hoe bedrijven hun eigen tegoeden moeten bevriezen. Als tweede verzoek zou ik ook willen dat er in de brief wordt ingegaan op de motie die drie weken geleden is aangenomen om de bevroren tegoeden in te kunnen zetten voor een trust fund dat eventueel klaar is voor de wederopbouw van Oekraïne. Andere regeringsleiders van Italië en Frankrijk hebben er ook op gehint dat ze dat zien zitten. Dus ik zou graag voor de Europese top willen weten hoe die plannen zijn en hoe die motie wordt uitgevoerd. De voorzitter: Dank u wel. Wij zullen dit doorgeleiden naar het kabinet. Dan geef ik het woord aan mevrouw Van den Berg van het CDA voor een vooraankondiging. Mevrouw Van den Berg (CDA): Dank u wel voorzitter. Inderdaad een vooraankondiging voor een tweeminutendebat deze week inclusief stemmingen over de EU-Gezondheidsraad uiteraard in afwachting van de antwoorden van de minister. De voorzitter: Ik denk niet dat daar bezwaar tegen is. Dan gaan we dat op die manier organiseren. Mevrouw Agema PVV.Mevrouw Agema (PVV): Voor de Handelingen voorzitter: er staat op 21 april dus geen debat geagendeerd in de commissie VWS over de ouderenhuisvesting. Dit kunstje wordt me nu iedere keer geflikt. Er staat een debat gepland over gehandicaptenbeleid verpleeghuiszorg en Wlz. Dat gaat over de zorg in de verpleeghuizen. Dit gebeurt echt iedere keer bij de regeling. De voorzitter: U heeft uw punt gemaakt. Dan schors ik de vergadering tot 16.30 uur. Dan gaan we van start met het debat over de ontwikkeling van de koopkracht en de stijgende energieprijzen. De vergadering wordt van 16.15 uur tot 16.31 uur geschorst.