27 Stemmingen Staat van de Europese Unie Aan de orde zijn de stemmingen over moties ingediend bij het debat over de Staat van de Europese Unie te weten: - de motie-Dijkhoff/Ormel over verlaging van de regeldruk (33001 nr. 5); - de motie-Albayrak c.s. over het niet meer doen van voorstellen in strijd met de grondrechten (33001 nr. 6); - de motie-Albayrak c.s. over het Europees Parlement meer betrekken bij belangrijke besluiten van de Europese Raad (33001 nr. 7); - de motie-Albayrak c.s. over de bestrijding van de jeugdwerkloosheid (33001 nr. 8); - de motie-Ormel over maatregelen tegen illegale migratie tussen Turkije en Griekenland (33001 nr. 9); - de motie-Ormel/Dijkhoff over monitoring van de rechtsstaat (33001 nr. 10); - de motie-Ormel over Europese financiële bijdragen voor Nederland (33001 nr. 11); - de motie-Schouw c.s. over transparantie van het jaarverslag van de Europese Rekenkamer (33001 nr. 12); - de motie-Schouw over communautaire besluitvorming (33001 nr. 14); - de motie-El Fassed c.s. over de verenigbaarheid van ACTA met de Europese verdragen (33001 nr. 15); - de motie-El Fassed c.s. over een plan van aanpak tegen voedselverspilling in Europa (33001 nr. 16); - de motie-El Fassed over een scenario voor 100% hernieuwbare energie (33001 nr. 17); - de motie-Voordewind over een sobere EU-begroting (33001 nr. 18); - de motie-Voordewind c.s. over een speciale EU-vertegenwoordiger voor de mensenrechten (33001 nr. 19); - de motie-Voordewind over prostitutiegerelateerde mensenhandel (33001 nr. 20). (Zie vergadering van 9 februari 2012.) De voorzitter: De motie-El Fassed c.s. (33001 nr. 15) is in die zin gewijzigd dat zij thans luidt: Motie De Kamer gehoord de beraadslaging overwegende dat het Anti-Counterfeiting Trade Agreement (ACTA) voor goedkeuring is of zal worden voorgelegd aan het Europees Parlement en aan de nationale parlementen van de lidstaten van de Europese Unie; overwegende dat vijf lidstaten van de Europese Unie waaronder Nederland het verdrag niet hebben getekend; overwegende dat volgens artikel 218 lid 11 van het Verdrag betreffende de Werking van de Europese Unie iedere lidstaat het advies van het Europees Hof van Justitie kaninwinnen over de verenigbaarheid van een voorgenomen overeenkomst met de Europese verdragen; overwegende dat verschillende wetenschappelijke studies constateren dat ACTA mogelijk op gespannen voet staat met het Grondrechtenhandvest van de Europese Unie en het Europees Verdrag voor de Rechten van de Mens; overwegende dat de mogelijke rechtsgevolgen van dit Verdrag voor de in de Nederlandse Grondwet erkende vrijheden zoals de uitings- en informatievrijheid en het recht op privacy niet zijn verkend verzoekt de regering om het ACTA-verdrag niet te tekenen zolang niet onomstotelijk vastgesteld is dat het verdrag niet in strijd is met de grondrechten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 21 (33001). Ik stel vast dat wij hier nu over kunnen stemmen. In stemming komt de motie-Dijkhoff/Ormel (33001 nr. 5). De voorzitter: Ik constateer dat de aanwezige leden van de fracties van de PvdA D66 de VVD de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Albayrak c.s. (33001 nr. 6). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Albayrak c.s. (33001 nr. 7). De voorzitter: Ik constateer dat de aanwezige leden van de fracties van de PvdD de PvdA GroenLinks D66 de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Albayrak c.s. (33001 nr. 8). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ormel (33001 nr. 9). De voorzitter: Ik constateer dat de aanwezige leden van de fracties van de SP de PvdD de PvdA D66 de VVD de SGP deChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ormel/Dijkhoff (33001 nr. 10). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en het CDA – ik zie geen handen van leden van de VVD maar aangezien een van de indieners lid van de VVD is neem ik aan dat ook de VVD voor deze motie is – en de VVD voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ormel (33001 nr. 11). De voorzitter: Ik constateer dat de aanwezige leden van de fracties van de PvdA de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Schouw c.s. (33001 nr. 12). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Schouw (33001 nr. 14). De voorzitter: Ik constateer dat de aanwezige leden van de fracties van de PvdA GroenLinks D66 de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-El Fassed c.s. (33001 nr. 21). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-El Fassed (33001 nr. 16). De voorzitter: Ik constateer dat de aanwezige leden van de fracties van de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-El Fassed (33001 nr. 17). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Voordewind (33001 nr. 18). De voorzitter: Ik constateer dat de aanwezige leden van de fracties van de SP de PvdD de SGP de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. De heer El Fassed (GroenLinks): Nu mijn gewijzigde motie op stuk nr. 21 is aangenomen wil ik graag een brief van de regering over de manier waarop zij hiermee wil omgaan. De voorzitter: Wij zullen het stenogram doorgeleiden. In stemming komt de motie-Voordewind c.s. (33001 nr. 19). De voorzitter: Ik constateer dat de aanwezige leden van de fracties van de PvdA GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voordewind (33001 nr. 20). De voorzitter: Ik constateer dat de aanwezige leden van de fracties van de SP de PvdD de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele ogenblikken geschorst.