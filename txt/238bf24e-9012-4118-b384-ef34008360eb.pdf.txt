22 Stemmingen moties Ontwerpbesluiten Wet dieren Aan de orde zijn de stemmingen over aangehouden moties ingediend bij het debat over Aanhangige ontwerpbesluiten inzake de Wet dieren te weten: - de motie-Thieme over een verbod op neusringen bij varkens en runderen (31389 nr. 103); - de motie-Thieme over een verbod op onthoornen zonder medische noodzaak (31389 nr. 104). (Zie notaoverleg van 25 maart 2013.) In stemming komt de motie-Thieme (31389 nr. 103). De voorzitter: Ik constateer dat de aanwezige leden van de fracties van de PVV GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Thieme (31389 nr. 104). De voorzitter: Ik constateer dat de aanwezige leden van de fracties van de PVV D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.