3 Beëdiging van de heer Simons (VVD) de heer Grevink (VVD) en de heer Dekker (FVD) Aan de orde is de beëdiging van de heer Simons (VVD) de heer Grevink (VVD) en de heer Dekker (FVD). De voorzitter: Ik geef het woord aan mevrouw Leijten voor het uitbrengen van verslag namens de commissie voor het onderzoek van de Geloofsbrieven. Fijn dat u er weer bij bent. Mevrouw Leijten: Voorzitter. Het is mij een grote eer om tijdens deze onderbreking van het mooie zomerreces als eerste het woord te mogen voeren uiteraard na de voorzitter. Het is voor een bijzondere gelegenheid. Wij krijgen drie nieuwe tijdelijke collega's zodat wij bij eventuele stemmingen voltallig kunnen stemmen. Ik lees dus graag de volgende tekst voor. De commissie voor het onderzoek van de Geloofsbrieven heeft de stukken onderzocht die betrekking hebben op: - de benoeming van de heer M. Grevink te Brussel in de tijdelijke vacature die is ontstaan door het ziekteverlof van mevrouw O.C. Tellegen; - de benoeming van de heer C. Simons te Middelburg in de tijdelijke vacature die is ontstaan door het zwangerschapsverlof van mevrouw B. Becker; - de benoeming van de heer R.J. Dekker te Rotterdam in de tijdelijke vacature die is ontstaan door het zwangerschapsverlof van mevrouw S. Kerseboom. De commissie is tot de conclusie gekomen dat de benoemde leden terecht benoemd zijn verklaard tot lid van de Tweede Kamer der Staten-Generaal. De commissie stelt u daarom voor hen toe te laten als lid van de Kamer. Hiertoe dienen zij wel eerst de eden of verklaringen en beloften zoals zijn voorgeschreven bij de Wet beëdiging ministers en leden Staten-Generaal af te leggen. De commissie verzoekt u tot slot om de Kamer voor te stellen het volledige rapport in de Handelingen op te nemen. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) Mevrouw Leijten: Helemaal tot slot zou ik namens de commissie maar ik denk ook namens de Kamer mevrouw Becker en mevrouw Kerseboom een goed verlof willen wensen en mevrouw Tellegen van harte beterschap.De voorzitter: Dank u wel. Daar sluit ik me helemaal bij aan. Ik verzoek de leden en de overige aanwezigen in de zaal en op de publieke tribune voor zover mogelijk te gaan staan. De benoemde leden zijn in het gebouw der Kamer aanwezig om de voorgeschreven eden of verklaringen en beloften af te leggen. Ik verzoek de Griffier hen binnen te leiden. (De heer Dekker de heer Grevink en de heer Simons worden binnengeleid door de Griffier.) De voorzitter: De door u af te leggen eden of verklaringen en beloften luiden als volgt: "Ik zweer of verklaar dat ik om tot lid van de Staten-Generaal te worden benoemd rechtstreeks noch middellijk onder welke naam of welk voorwendsel ook enige gift of gunst heb gegeven of beloofd. Ik zweer of verklaar en beloof dat ik om iets in dit ambt te doen of te laten rechtstreeks noch middellijk enig geschenk of enige belofte heb aangenomen of zal aannemen. Ik zweer of beloof trouw aan de Koning aan het Statuut voor het Koninkrijk en aan de Grondwet. Ik zweer of beloof dat ik de plichten die mijn ambt mij oplegt getrouw zal vervullen." De heer Dekker (FVD): Zo waarlijk helpe mij God almachtig. De heer Grevink (VVD): Dat verklaar en beloof ik. De heer Chris Simons (VVD): Dat verklaar en beloof ik. De voorzitter: Dank u wel. Dan wil ik u feliciteren met uw lidmaatschap van de Tweede Kamer. Ik wens u heel veel succes. Ik schors de vergadering voor een enkel moment zodat u de felicitaties van de Tweede Kamer in ontvangst kan nemen. Heel veel succes. De vergadering wordt enkele ogenblikken geschorst.