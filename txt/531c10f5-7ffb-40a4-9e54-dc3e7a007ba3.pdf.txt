11 Stemmingen moties Versterking bestuurskracht onderwijsinstellingen Aan de orde zijn de stemmingen over moties ingediend bij de behandeling van het wetsvoorstel Wijziging van een aantal onderwijswetten te weten: - de motie-Jasper van Dijk over een landelijke adviescommissie democratisering (34251 nr. 57); - de motie-Jasper van Dijk over uitschrijven van een bindend referendum door de medezeggenschapsraad (34251 nr. 58); - de motie-Jasper van Dijk over vastgoed buiten de lumpsum plaatsen (34251 nr. 59); - de motie-Bruins over onderzoek naar de bescherming van klokkenluiders (34251 nr. 60); - de motie-Duisenberg c.s. over snel nadere regels stellen voor de aansprakelijkheid van bestuurders (34251 nr. 61); - de motie-Mohandis/Grashoff over overleg tussen de medezeggenschapsraad en de raad van toezicht (34251 nr. 63). (Zie vergadering van 3 februari 2016.) De voorzitter: De motie-Duisenberg c.s. (34251 nr. 61) is in die zin gewijzigd dat zij thans luidt: Motie De Kamer gehoord de beraadslaging overwegende dat er verschillende financiële en onderwijskundige debacles hebben kunnen plaatsvinden bij bijvoorbeeld Amarantis en ROC Leiden door onbehoorlijk bestuur en onbehoorlijk toezicht; overwegende dat de bestuurders en toezichthouders die verantwoordelijk waren voor het onbehoorlijk bestuur en toezicht niet aansprakelijk gesteld konden worden; constaterende dat er een wetsvoorstel is ingediend met daarin een nadere uitwerking van de regels voor aansprakelijkheid van bestuurders en toezichthouders in onder meer de semipublieke sector en de internetconsultatie van dit wetsvoorstel in mei 2014 al is gesloten; spreekt de wens uit om de wetswijziging per 1 januari 2017 in te laten gaan; roept de regering op het wetsvoorstel zo spoedig mogelijk met de Kamer te delen in ieder geval voor het zomerreces en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 92 was nr. 61 (34251). Ik stel vast dat wij hier nu over kunnen stemmen. In stemming komt de motie-Jasper van Dijk (34251 nr. 57). De voorzitter: Ik constateer dat de aanwezige leden van de fracties van de SP de PvdD GroenLinks en Klein voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (34251 nr. 58). De voorzitter: Ik constateer dat de aanwezige leden van de fracties van de SP en Klein voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (34251 nr. 59). De voorzitter: Ik constateer dat de aanwezige leden van de fracties van de SP de PvdD en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bruins (34251 nr. 60). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Duisenberg c.s. (34251 nr. 92 was nr. 61). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Mohandis/Grashoff (34251 nr. 63). De voorzitter: Ik constateer dat de aanwezige leden van de fracties van de SP de PvdD de PvdA GroenLinks 50PLUS de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.