53 Stemmingen motie-Voordewind/Ypma Aan de orde is de stemming over een aangehouden motie ingediend bij de behandeling van het onderdeel Jeugdzorg en aanverwante zaken van de begrotingen Volksgezondheid Welzijn en Sport en Veiligheid en Justitie voor het jaar 2013 te weten: - de gewijzigde motie-Voordewind/Ypma over de inwerkingtreding van artikel 262a van de Wet herziening maatregelen kinderbescherming (33400-XVI 33400-VI nr. 95 was nr. 39). (Zie wetgevingsoverleg van 3 december 2012.) De voorzitter: De gewijzigde motie-Voordewind/Ypma (33400-XVI 33400-VI nr. 95) is in die zin nader gewijzigd dat zij thans luidt: Motie De Kamer gehoord de beraadslaging constaterende dat de regering voornemens is de inwerkingtreding van het artikel dat betrekking heeft op het mogelijk maken van een "netwerkberaad" in het wetsvoorstel inzake de verbetering van kinderbeschermingsmaatregelen (32015) uit te stellen; constaterende dat de regering voornemens is eerst door middel van pilots te onderzoeken op welke wijze het netwerkberaad vormgegeven kan worden en welke werkwijze het meest efficiÃ«nt is; overwegende dat er inmiddels al duizenden "eigen-kracht"-conferenties in de jeugdzorg hebben plaatsgevonden en dat de werkwijze hierbij ook uitgebreid is onderzocht waardoor extra onderzoek overbodig is; overwegende dat gebleken is dat het gebruikmaken van een netwerkberaad leidt tot minder ondertoezichtstellingen minder verlengingen van die ondertoezichtstellingen en minder uithuisplaatsingen en dat dit juist besparingen oplevert; overwegende dat het netwerkberaad daarnaast voorkomt dat in veel gevallen onnodig de regie van mensen over hun eigen leven wordt overgenomen; verzoekt de regering om de inwerkingtreding van artikel 262a dat ziet op het amendement over het netwerkberaad van het wetsvoorstel inzake de verbetering van de kinderbeschermingsmaatregelen (32015) niet uit te stellen maar het zo spoedig mogelijk doch uiterlijk met ingang van 1 januari 2014 in werking te laten treden en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 122 was nr. 95 (33400-XVI 33400-VI). Ik stel vast dat wij hier nu over kunnen stemmen. In stemming komt de nader gewijzigde motie-Voordewind/Ypma (33400-XVI 33400-VI nr. 122 was nr. 95). De voorzitter: Ik constateer dat deze nader gewijzigde motie met algemene stemmen is aangenomen. De vergadering wordt enkele ogenblikken geschorst. Voorzitter: Arib