21 Pilotvoorwaarden en pilotcriteria eIDstelsel Aan de orde is het VAO Pilotvoorwaarden en pilotcriteria eID Stelsel (AO d.d. 25/11). Mevrouw De Caluwé (VVD): Voorzitter. Ik heb drie moties waaronder een lange. Ik begin dus maar gelijk met de moties. Motie De Kamer gehoord de beraadslaging overwegende dat de minister van Binnenlandse Zaken en Koninkrijksrelaties eindverantwoordelijk is voor de voorzieningen voor een veilige digitale identificatie van burgers bij de overheid; overwegende dat de regering heeft gekozen voor een multimiddelenstrategie waarbij naast het ontwikkelen van een publiek middel ook pilots met private middelen worden uitgevoerd; overwegende dat al deze middelen eigen regels procedures en controlemechanismen kennen; overwegende dat het wenselijk is dat de regering voor alle digitale authenticatiemiddelen één eenduidig certificeringsstelsel hanteert; verzoekt de regering voor het kerstreces een uniform toelatingsstelsel op hoofdlijnen te benoemen waaraan alle digitale authenticatiemiddelen moeten voldoen en dit per brief aan de Kamer te sturen; dit stelsel dient te bestaan uit: - een eenduidig en overkoepelend certificeringsstelsel met criteria op het gebied van veiligheid governance en privacy voor alle authenticatiemiddelen; - een eenduidige wijze van monitoring en evaluatie voor al deze authenticatiemiddelen; verzoekt de regering voorts voor de zomer van 2016 bij het vaststellen van de go/no go voor de uitgevoerde pilots het gehele stelsel uitgewerkt te hebben en gaat over tot de orde van de dag. De voorzitter: Deze motie is voorgesteld door het lid De Caluwé. Naar mij blijkt wordt de indiening ervan voldoende ondersteund. Zij krijgt nr. 374 (26643). Motie De Kamergehoord de beraadslaging overwegende dat de vervanging van DigiD geleid heeft tot een grootschalig ICT-project met de ontwikkeling van diverse publieke en private digitale authenticatiemiddelen; overwegende dat burgers met deze middelen op het hoogste beveiligingsniveau bij de overheid moeten kunnen inloggen; overwegende dat het project voor de ontwikkeling van de digitale authenticatiemiddelen wordt uitgevoerd in de vorm van publieke en private pilots; overwegende dat BIT-toetsen alleen worden uitgevoerd op ICT-projecten van de overheid; verzoekt de regering aan het begin van de pilots een BITtoets te laten uitvoeren naar de organisatorische bestuurlijke en technische haalbaarheid van het publieke middel; verzoekt de regering voorts deze toets uiterlijk eind maart af te ronden en de Kamer daarover zo snel mogelijk daarna te informeren en gaat over tot de orde van de dag. De voorzitter: Deze motie is voorgesteld door het lid De Caluwé. Naar mij blijkt wordt de indiening ervan voldoende ondersteund. Zij krijgt nr. 375 (26643). U bent door uw twee minuten spreektijd heen mevrouw De Caluwé. Hoe lang is de motie die u nog wilt indienen? Mevrouw De Caluwé (VVD): Het is een korte motie voorzitter. De voorzitter: Ga u uw gang. Mevrouw De Caluwé (VVD): Dank u wel. Motie De Kamer gehoord de beraadslaging overwegende dat de regering voornemens is in 2017 een nieuw stelsel aan digitale authenticatiemiddelen beschikbaar te hebben; overwegende dat de regering heeft besloten dat er in ieder geval een publiek authenticatiemiddel gaat komen; overwegende dat er tevens pilots worden uitgevoerd met meerdere publieke en private authenticatiemiddelen; verzoekt de regering in 2017 in ieder geval één publiek authenticatiemiddel te introducerenen gaat over tot de orde van de dag. De voorzitter: Deze motie is voorgesteld door het lid De Caluwé. Naar mij blijkt wordt de indiening ervan voldoende ondersteund. Zij krijgt nr. 376 (26643). De heer Van Raak (SP): Voorzitter. Ik dien de volgende motie in. Motie De Kamer gehoord de beraadslaging van mening dat digitale identificatie van burgers bij de overheid niet afhankelijk moet zijn van private aanbieders; constaterende dat de regering kiest voor meerdere pilots waarbij naast het ontwikkelen van een publiek middel ook pilots worden uitgevoerd met private middelen; verzoekt de regering alleen pilots te beginnen met publieke identificatiemiddelen en gaat over tot de orde van de dag. De voorzitter: Deze motie is voorgesteld door het lid Van Raak. Naar mij blijkt wordt de indiening ervan voldoende ondersteund. Zij krijgt nr. 377 (26643). Mevrouw Ko(cid:0)er Kaya (D66): Voorzitter. De vrijheid en de privacy van individuen zijn erg belangrijk. Daarom moeten mensen ook online anoniem aankopen kunnen doen. Als je offline aankopen doet gebeurt dat immers ook anoniem. Daarom dien ik de volgende motie in. Motie De Kamer gehoord de beraadslaging overwegende dat het kabinet werkt aan het Idensys-stelsel waarmee mensen zich online zowel in het publieke als in het private domein kunnen authentiseren bijvoorbeeld om online aankopen te doen; overwegende dat de mogelijkheid om anoniem aankopen te doen zoals dat ook offline het geval is de vrijheid en de privacy van individuen vergroot;verzoekt de regering ervoor zorg te dragen dat mensen ook na de invoering van Idensys online anoniem aankopen kunnen blijven doen en gaat over tot de orde van de dag. De voorzitter: Deze motie is voorgesteld door de leden Ko(cid:0)er Kaya en Verhoeven. Naar mij blijkt wordt de indiening ervan voldoende ondersteund. Zij krijgt nr. 378 (26643). Minister Plasterk: Voorzitter. Ik zal maar direct mijn adviezen over de moties gaan geven en kom daarbij eerst op de lange motie van mevrouw De Caluwé op stuk nr. 374. Bij het algemeen overleg merkte ik al dat deze wens bestond dus zijn op het ministerie alle verloven ingetrokken. De mensen van de directie zijn inmiddels met pizza's en Red Bull aan het proberen om voor het kerstreces nog te komen tot een brief waarin dit allemaal is vastgelegd. Ik laat het oordeel over deze motie dan ook aan de Kamer. De tweede motie op stuk nr. 375 gaat over de BIT-toets. Er staat ook specifiek het verzoek in om die toets uiterlijk in maart af te ronden. Dat wordt krap maar de motie zet er druk op. Ik zal het nadrukkelijke verzoek van de Kamer om dit in dat tempo te doen doorgeleiden naar de mensen van het BIT. Ik laat het oordeel over deze motie aan de Kamer. In haar derde motie op stuk nr. 376 vraagt mevrouw De Caluwé om in 2017 in ieder geval met één publiek authenticatiemiddel te komen. Dat is nadrukkelijk ook de doelstelling van het kabinet. Ook het oordeel over deze motie laat ik dus aan de Kamer. In de motie van de heer Van Raak op stuk nr. 377 wordt gevraagd om geen pilot te starten met private middelen. Ik begrijp dat verzoek gezien de positie van de SP in dit debat. Zoals de heer Van Raak echter weet heeft de regering nadrukkelijk gekozen voor een gemengd publiek-privaat stelsel. Ik ontraad daarom de motie van de heer Van Raak. Ten slotte kom ik op de motie van mevrouw Ko(cid:0)er Kaya op stuk nr. 378 die gaat over het beschermen van persoonsgegevens. Dat gebeurt door de Wet bescherming persoonsgegevens. Die wet valt onder het ministerie van V en J. Er zal door een ander authenticatiemiddel niets veranderen aan dit aspect. Ik zou mevrouw Ko(cid:0)er Kaya daarom willen aanraden om deze motie bij een debat met mijn collega van V en J in te dienen. Mocht de motie toch nu aan de orde komen dan ontraad ik haar omdat hiermee de indruk wordt gewekt dat er iets zou veranderen aan de bescherming van de persoonsgegevens. De beraadslaging wordt gesloten. De voorzitter: Over de ingediende moties zullen we volgende week dinsdag stemmen. Ik dank de minister. De vergadering wordt van 17.28 uur tot 19.00 uur geschorst.Voorzitter: Van Miltenburg