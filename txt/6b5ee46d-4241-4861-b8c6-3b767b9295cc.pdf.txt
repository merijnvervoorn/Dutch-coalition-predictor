32 Telecommunicatie Aan de orde is het VAO Telecommunicatie (AO d.d. 2/7). De voorzitter: Ik heet de minister van Economische Zaken hartelijk welkom. Mevrouw Gesthuizen (SP): Voorzitter. Niet hijgend maar heel rustig en kalm lees ik één motie voor want wij hebben vandaag al een uitgebreid debat gevoerd met de minister van Economische Zaken. Het was een goed debat maar wij konden niet echt heel veel nader tot elkaar komen. Vandaar de volgende motie. Motie De Kamer gehoord de beraadslaging overwegende dat digitalisering van radiofrequenties van groot belang is om tot een beter gebruik van het radiospectrum te komen; constaterende dat na de veiling in 2003 deze vergunningen verlengd zijn zodat exploitanten zich konden richten op digitalisering van hun frequentiegebruik; van mening dat de noodzaak tot digitalisering van radiofrequenties nog steeds actueel is; verzoekt de regering in overleg met de marktpartijen te komen tot een besluit waarbij clausulering voor landelijke kavels wordt afgeschaft met uitzondering van nieuws en Nederlandstalige muziek wijziging van eigendomsbeperking van landelijke kavels van maximaal één ongeclausuleerd kavel én één geclausuleerd kavel naar maximaal vier kavels en de vergunningen ten behoeve van het uitzenden op de FM-band worden verlengd; verzoekt de regering tevens met de marktpartijen in overleg te treden om tot overeenstemming te komen over beslechting dan wel beëindiging van de huidige juridische geschillen en de waardebepaling van de kavels zoveel mogelijk aan te laten sluiten bij de huidige vergoedingen die door marktpartijen worden betaald en de Kamer vóór 1 september 2015 over dit alles te informeren en gaat over tot de orde van de dag. De voorzitter: Deze motie is voorgesteld door de leden Gesthuizen Oosenbrug De Liefde Agnes Mulder en Verhoeven. Zij krijgt nr. 385 (24095).De heer De Liefde (VVD): Voorzitter. Ik dank de minister voor zijn toezegging om zich te zullen inzetten voor het op Beneluxniveau versneld afschaffen van de roamingkosten. Het Verdrag van Lissabon biedt ons die mogelijkheid in het mooie artikel 350. De minister heeft tijdens het AO aangegeven dat hij zich daarvoor gaat inspannen. Het lijkt mij een mooi resultaat als wij als vooruitstrevend innovatief land kunnen laten zien dat wij vooruitlopend op Europa de kosten voor consumenten en ondernemers naar beneden kunnen brengen en laten zien dat wij op dit niveau in Europa vooroplopen. De heer Klein (Klein): Voorzitter. Wij hebben vanochtend tijdens het AO een goed gesprek gevoerd. Wij hebben enorm veel uitgewisseld ook wat betreft de regionale omroep. Daarover dien ik de volgende motie in want dit onderwerp is onvoldoende naar voren gekomen. Motie De Kamer gehoord de beraadslaging overwegende dat de regionale publieke omroep nu zowel op DAB+ als FM uitzendingen verzorgt en daarvoor financieel gecompenseerd wordt; overwegende dat deze compensatie per 1 januari 2017 komt te vervallen; overwegende dat het digitaliseringsbeleid erop gericht is om ook de regionale publieke omroep DAB+-uitzendingen te laten verzorgen; verzoekt de regering ervoor te zorgen dat de regionale publieke omroep financiële compensatie na 1-1-2017 blijft ontvangen voor de DAB+-uitzendkosten en gaat over tot de orde van de dag. De voorzitter: Deze motie is voorgesteld door het lid Klein. Naar mij blijkt wordt de indiening ervan voldoende ondersteund. Zij krijgt nr. 386 (24095). De heer Verhoeven (D66): Voorzitter. Ik lees eerst mijn motie voor. Die gaat over een ander onderwerp namelijk de netneutraliteit. Motie De Kamer gehoord de beraadslagingoverwegende dat er een overeenkomst op hoofdlijnen is over de Telecom Single Market inclusief netneutraliteit; overwegende dat de overeenkomst over netneutraliteit enkele onwenselijke uitzonderingen bevat op het gebied van specialised services en zero rating en dat er ruimte voor interpretatie bestaat voor nationale marktautoriteiten op deze uitzonderingen; verzoekt de regering ervoor zorg te dragen dat mogelijke uitzonderingen in de uiteindelijke versie van de verordening zo strikt mogelijk geïnterpreteerd worden door de nationale marktautoriteit teneinde zo dicht mogelijk bij échte netneutraliteit te komen en gaat over tot de orde van de dag. De voorzitter: Deze motie is voorgesteld door het lid Verhoeven. Naar mij blijkt wordt de indiening ervan voldoende ondersteund. Zij krijgt nr. 387 (24095). De heer Verhoeven (D66): Inderdaad steun ik van harte de motie over de radiofrequenties van mevrouw Gesthuizen. We hebben daar vanmiddag uitgebreid over gesproken. Het was een stevig debat waarin de meningen van de Kamer en van de minister vrij ver uit elkaar lagen en waarin de Kamer ook nog vrij breed of unaniem van mening was dat het anders moest. Ik hoop echt dat deze motie ervoor zorgt dat de minister wil kijken naar andere oplossingen zodat we dit onderdeel van de mediagerelateerde markt de radiofrequenties in dit geval op een goede manier kunnen organiseren zodat we dit ook in de toekomst op een goede manier zullen kunnen regelen. Ik ben heel benieuwd hoe de minister dadelijk oordeelt over deze motie. De vergadering wordt enkele ogenblikken geschorst. Minister Kamp: Voorzitter. In reactie op de motie van mevrouw Gesthuizen c.s. op stuk nr. 386 kan ik het best even aangeven wat ik vanmorgen al in het algemeen overleg heb gezegd. Het voorstel dat de staatssecretaris van OCW de minister van Financiën en ikzelf aan het kabinet hebben gedaan en dat tot het kabinetsstandpunt heeft geleid houdt in dat er een veiling komt voor commerciële radiofrequenties waarbij in plaats van de overheid de markt op een sobere wijze gaat bepalen wat de waarde van die frequenties is. Met die veiling bieden we tien jaar zekerheid aan de commerciële radiomarkt. Straks in 2017 gaan we na veertien jaar weer kansen geven aan nieuwkomers. De beperkende voorwaarden die in 2003 zijn opgelegd nemen we weg. De indoordekking gaan we verder verhogen. De outdoordekking van digitale radio zit inmiddels op 95% en wij brengen dus ook de indoordekking die nu tussen de 40 en 60% zit verder omhoog. En we zullen extra frequenties toewijzen aan digitale radio. Met dat pakket zou de commerciële radio een flinke stap vooruit kunnen zetten. Wat in de motie staat staat hier haaks op. Daarom ontraad ik de motie-Gesthuizen c.s.In de motie-Klein op stuk nr. 386 staat dat de regionale publieke omroep verdere financiële compensatie moet krijgen. Dat onderwerp is vanmorgen in het algemeen overleg niet aan de orde geweest. Het was niet geagendeerd en is niet aan de orde geweest. Het onderwerp valt onder de staatssecretaris van OCW maar is nu hier naar voren gebracht dus ik wil er wel op reageren. De gemaakte afspraken gelden tot 2017. Er is geen aanleiding om nu verdergaande subsidie toe te kennen. Daarom ontraad ik deze motie. In zijn motie op stuk nr. 387 verzoekt de heer Verhoeven de regering ervoor zorg te dragen dat de marktautoriteit uitzonderingen zo strikt mogelijk gaat interpreteren. Dat is niet de relatie die wij met de ACM hebben. De ACM is een onafhankelijke toezichthouder die wij geen opdrachten geven. Daarom ontraad ik deze motie. De heer Klein (Klein): Vanochtend is het onderwerp van mijn motie wel degelijk aan de orde geweest maar in alle opwinding over het andere onderwerp dat inderdaad relevanter was is dat misschien niet helemaal duidelijk naar voren gekomen. Gelet op de omstandigheden — de minister zei dat dit onderwerp onder de staatssecretaris van OCW valt — lijkt het mij verstandig om mijn motie aan te houden. De voorzitter: Op verzoek van de heer Klein stel ik voor zijn motie (24095 nr. 386) aan te houden. Daartoe wordt besloten. De beraadslaging wordt gesloten. De voorzitter: Vanavond zullen wij stemmen over de overgebleven twee moties. Ik dank de minister voor zijn aanwezigheid. Het volgende onderwerp is het VAO Eurogroep/Ecofin-Raad. De minister van Financiën zal over tien minuten hier zijn opwachting maken en ik doe een beroep op de heren Merkies en Tony van Dijck om ook naar de zaal te komen. Ik schors de vergadering tien minuten. De vergadering wordt enkele ogenblikken geschorst.