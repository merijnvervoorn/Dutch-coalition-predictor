25 Stemmingen Aan de orde zijn de stemmingen over moties ingediend bij het debat over energie te weten: - de motie-Paulus Jansen over de overgangstermijn voor H-gaskwaliteit (29023 nr. 92); - de motie-Paulus Jansen c.s. over het salderen van zelfopgewekte elektriciteit (29023 nr. 93); - de motie-Van Vliet over benutting van publieke middelen door TenneT (29023 nr. 94); - de motie-Van Veldhoven over een lastenneutraal afbouwen van regelingen (29023 nr. 95); - de motie-Van Veldhoven/Wiegman-van Meppelen Scheppink over tussendoelstellingen CO -uitstoot (29023 2 nr. 96); - de motie-Van Veldhoven/Wiegman-van Meppelen Scheppink over een doelstelling voor energiebesparing voor de non-ETS sectoren (29023 nr. 97); - de motie-Van Veldhoven/Wiegman-van Meppelen Scheppink over wettelijke openstelling van exclusieve economische zones (29023 nr. 98); - de motie-Wiegman-van Meppelen Scheppink/Van Veldhoven over oplossingen voor de markt voor zonneboilers warmtepompen en HRe-ketels (29023 nr. 99); - de motie-Wiegman-van Meppelen Scheppink over toepassing van artikel 7 bijlage A van de TarievenCode (29023 nr. 100); - de motie-Wiegman-van Meppelen Scheppink over effecten van verhoging van het Landelijk Uniform Producententarief (29023 nr. 101); - de motie-Verburg c.s. over een energietransitieakkoord (29023 nr. 102). (Zie vergadering van 29 juni 2011.) De voorzitter: De motie-Van Veldhoven (29023 nr. 95) is in die zin gewijzigd dat zij thans is ondertekend door de leden Van Veldhoven en Van Tongeren. Naar mij blijkt wordt de indiening van deze gewijzigde motie voldoende ondersteund. Zij krijgt nr. 104 (29023). De motie-Van Veldhoven/Wiegman-van Meppelen Scheppink (29023 nr. 96) is in die zin gewijzigd dat zij thans luidt: Motie De Kamer gehoord de beraadslaging constaterende dat de Europese Raad heeft afgesproken om per 2050 beperkingen van 80%-95% in de uitstoot van CO te realiseren; 2 constaterende dat de regering in het Energierapport als actiepunt het verbeteren van de werking van het ETS-systeem heeft benoemd inclusief het vastleggen van CO 2 doelstellingen na 2020;overwegende dat er momenteel in Europees verband discussie is over eventuele tussendoelstellingen voor beperkingen in de uitstoot van CO per 2030 en 2040; 2 verzoekt de regering om in Europees verband de discussie over een doelstelling na 2020 met een positieve grondhouding aan te gaan om op een kostenefficiënte wijze de bestaande afspraken over CO -uitstoot in 2050 te 2 realiseren en gaat over tot de orde van de dag. Deze gewijzigde motie is ondertekend door de leden Van Veldhoven Wiegman-van Meppelen Scheppink en Van Tongeren. Naar mij blijkt wordt de indiening ervan voldoende ondersteund. Zij krijgt nr. 105 (29023). De motie-Van Veldhoven/Wiegman-van Meppelen Scheppink (29023 nr. 97) is in die zin gewijzigd dat zij thans is ondertekend door de leden Van Veldhoven Wiegman-van Meppelen Scheppink en Van Tongeren. Naar mij blijkt wordt de indiening van deze gewijzigde motie voldoende ondersteund. Zij krijgt nr. 106 (29023). De motie-Van Veldhoven/Wiegman-van Meppelen Scheppink (29023 nr. 98) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering streeft naar een Europese markt voor schone energie en daarbij alle opties voor schone energie open wil houden; constaterende dat dit kabinet in de toekomst een grotere rol voor offshore windenergie ziet en dat de Nederlandse offshore-industrie daarin een belangrijke rol kan spelen; overwegende dat de ondiepe Nederlandse kustwateren in Europees perspectief uitstekende en relatief goedkoop te ontwikkelen locaties bieden voor offshore windenergie waarvan vele reeds zijn voorzien van een vergunning; overwegende dat de Nederlandse offshoresector ideeën ontwikkelt om offshore windenergie en interconnectie gezamenlijk te ontwikkelen; verzoekt de regering om met de regering van het Verenigd Koninkrijk te onderzoeken of de exclusieve economische zones van beide landen wettelijk opengesteld kunnen worden voor de realisatie over en weer van duurzame energieprojecten door het andere land en gaat over tot de orde van de dag. Deze gewijzigde motie is ondertekend door de leden Van Veldhoven Wiegman-van Meppelen Scheppink en Van Tongeren. Naar mij blijkt wordt de indiening ervan voldoende ondersteund.Zij krijgt nr. 107 (29023). De motie-Wiegman-van Meppelen Scheppink (29023 nr. 100) is in die zin gewijzigd dat zij thans luidt: Motie De Kamer gehoord de beraadslaging constaterende dat noch elektriciteitsproducenten noch buitenlandse afnemers bijdragen aan de kosten van de omvangrijke verzwaringen van de Nederlandse netten die noodzakelijk zijn voor het transporteren van de geproduceerde elektriciteit; constaterende dat daardoor de kostenbesparingen ten gevolge van locatievoordelen in Nederland toevloeien aan elektriciteitsproducenten en buitenlandse afnemers terwijl Nederlandse afnemers de netinvesteringen moeten bekostigen hetgeen een ongewenste lastenverzwaring tot gevolg heeft; constaterende dat artikel 7 van bijlage A van de TarievenCode bepaalt dat aangeslotenen met een gewenste aansluitcapaciteit van meer dan 10 MVA worden aangesloten op "het dichtstbijzijnde punt in het net van de netbeheerder waar voldoende capaciteit beschikbaar is"; verzoekt de regering de netbeheerders te verplichten over te gaan tot toepassing van artikel 7 van bijlage A van de TarievenCode en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 108 (29023). Ik stel vast dat wij nu over de gewijzigde moties kunnen stemmen. Op verzoek van mevrouw Van Veldhoven stel ik voor haar gewijzigde motie (29023 nr. 104) van de agenda af te voeren. Daartoe wordt besloten. In stemming komt de motie-Paulus Jansen (29023 nr. 92). De voorzitter: Ik constateer dat de aanwezige leden van de fracties van de SP de PvdD GroenLinks de SGP de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Paulus Jansen c.s. (29023 nr. 93). De voorzitter: Ik constateer dat deze motie met algemene stemmen is aangenomen. In stemming komt de motie-Van Vliet (29023 nr. 94).De voorzitter: Ik constateer dat de aanwezige leden van de fracties van de SP de PvdD en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Veldhoven c.s. (29023 nr. 105). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Veldhoven c.s. (29023 nr. 106). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Veldhoven c.s. (29023 nr. 107). De voorzitter: Ik constateer dat de aanwezige leden van de fracties van de PvdD de PvdA GroenLinks D66 de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Wiegman-van Meppelen Scheppink/Van Veldhoven (29023 nr. 99). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Wiegman-van Meppelen Scheppink (29023 nr. 108). De voorzitter: Ik constateer dat de aanwezige leden van de fracties van de SP de PvdD de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Wiegman-van Meppelen Scheppink (29023 nr. 101). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de fractie van de PVV ertegen zodat zij is aangenomen.In stemming komt de motie-Verburg c.s. (29023 nr. 102). De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.