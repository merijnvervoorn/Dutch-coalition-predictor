18 Stemming motie Ontwerpbesluit regels Gezondheidswet en Jeugdwet Aan de orde is de stemming over een motie ingediend bij het VSO Ontwerpbesluit houdende regels ter uitvoering van de Gezondheidswet en de Jeugdwet te weten: - de motie-De Groot/Graus over kleurcodering van inspectieresultaten in stand laten (34111 nr. 26). (Zie vergadering van 13 december 2018.) De voorzitter: De motie-De Groot/Graus (34111 nr. 26) is in die zin gewijzigd dat zij thans luidt: Motie De Kamer gehoord de beraadslaging overwegende dat inspectieresultaten van de horeca aangeduid worden met kleurcodering en het ministerie deze wil afschaffen; overwegende dat deze kleurcodering consumenten in één oogopslag informeert over de horecahygiëne; overwegende dat kleurcoderingen horecagelegenheden stimuleert om zo snel mogelijk voedselveiligheid en hygiëne op orde te stellen; overwegende dat horecagelegenheden zo snel mogelijk in staat moeten worden gesteld eventuele verbeteringen door te voeren; van mening dat deze systematiek die ook in het buitenland wordt gehanteerd effectief is; verzoekt de regering om kleurcodering van inspectieresultaten in stand te laten om zo een bijdrage te leveren aan voedselveiligheid en hygiëne in horecagelegenheden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 27 was nr. 26 (34111). Ik stel vast dat wij hier nu over kunnen stemmen. In stemming komt de gewijzigde motie-De Groot/Graus (34111 nr. 27 was nr. 26). De voorzitter: Ik constateer dat de leden van de fracties van de PvdA GroenLinks DENK 50PLUS D66 de PVV en FvD voor dezegewijzigde motie hebben gestemd en de leden van de overige fracties ertegen zodat zij is verworpen.