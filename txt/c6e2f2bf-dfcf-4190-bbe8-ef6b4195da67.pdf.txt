18 Stemmingen moties Aanhangige ontwerpbesluiten inzake de Wet dieren Aan de orde zijn de stemmingen over aangehouden moties ingediend bij het debat over aanhangige ontwerpbesluiten inzake de Wet dieren te weten: - de motie-Ouwehand/Van Dekken over een verbod op de verkoop van dieren buiten speciaalzaken (31389 nr. 107); - de motie-Ouwehand/Van Dekken over een verplichte identificatie en registratie (31389 nr. 108). (Zie notaoverleg van 25 maart 2013.) De voorzitter: De motie-Ouwehand/Van Dekken (31389 nr. 107) is in die zin gewijzigd (nr. 149) en nader gewijzigd dat zij thans luidt: De Kamer gehoord de beraadslaging verzoekt de regering een verbod in te stellen op de verkoop van dieren op internet tentoonstellingen beurzen tuincentra en andere plaatsen dan gecertificeerde dierenspeciaalzaken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 150 was nr. 149 (31389). De voorzitter: De motie-Ouwehand/Van Dekken (31389 nr. 108) is in die zin gewijzigd dat zij thans luidt: Motie De Kamer gehoord de beraadslaging verzoekt de regering in het Besluit gezelschapsdieren een verplichting op te nemen voor een algehele identificatieen registratie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 151 was nr. 108 (31389). Ik stel vast dat wij nu over deze gewijzigde moties kunnen stemmen.Op verzoek van mevrouw Ouwehand stel ik voor haar gewijzigde motie (31389 nr. 151 was nr. 108) aan te houden. Daartoe wordt besloten. In stemming komt de nader gewijzigde motie-Ouwehand/Van Dekken (31389 nr. 150 was nr. 149). De voorzitter: Ik constateer dat de aanwezige leden van de fracties van de SP en de PvdD voor deze nader gewijzigde motie hebben gestemd en de aanwezige leden van de overige fracties ertegen zodat zij is verworpen.