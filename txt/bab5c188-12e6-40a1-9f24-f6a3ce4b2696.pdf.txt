11 Stemmingen VAO voedselprijzen en voedselspeculatie Aan de orde zijn de stemmingen over moties ingediend bij het debat over voedselprijzen en voedselspeculatie te weten: - de motie-Van Gerven over marktmanipulatie (31532 nr. 77); - de motie-Van Gerven over een inventarisatie op het gebied van voedselderivaten (31532 nr. 79); - de motie-Van Veldhoven over de externe effecten van de productie van dierlijke eiwitten (31532 nr. 80); - de motie-Ouwehand over de externe kosten van voedsel (31532 nr. 81); - de motie-Ouwehand over volumesturing (31532 nr. 82); - de motie-Ouwehand over het bijmengpercentage van biobrandstoffen (31532 nr. 83); - de motie-Wiegman-van Meppelen Scheppink/El Fassed over de Europese evaluatie met betrekking tot biobrandstoffen (31532 nr. 84); - de motie-De Lange/Koopmans over versterking van de MiFID en MiFIR (31532 nr. 85). (Zie vergadering van 10 april 2012.) De voorzitter: Op verzoek van de heer Van Gerven stel ik voor zijn moties (31532 nrs. 77 en 79) aan te houden. Op verzoek van mevrouw Ouwehand stel ik voor haar motie (31532 nr. 83) aan te houden. Op verzoek van mevrouw Wiegman-van Meppelen Scheppink stel ik voor haar motie (31532 nr. 84) aan te houden. Daartoe wordt besloten. In stemming komt de motie-Van Veldhoven (31532 nr. 80). De voorzitter: Ik constateer dat de aanwezige leden van de fracties van de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (31532 nr. 81). De voorzitter: Ik constateer dat de aanwezige leden van de fracties van de PvdD GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (31532 nr. 82). De voorzitter: Ik constateer dat de aanwezige leden van de fracties van de SP de PvdD en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-De Lange/Koopmans (31532 nr. 85). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP het CDA en de ChristenUnie voor deze motie hebben gestemd en de aanwezige leden van de overige fracties ertegen zodat zij is aangenomen.