8 Stemming motie Begroting Koninkrijksrelaties 2023 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van Koninkrijksrelaties (IV) en het BES-fonds (H) voor het jaar 2023 te weten: - de motie-Sylvana Simons c.s. over maatregelen ter bestrijding van klimaatracisme meenemen in de voorbereidingen op het herdenkingsjaar van 150 jaar afschaffing van de slavernij (36200-IV nr. 27). (Zie vergadering van 20 oktober 2022.) De voorzitter: De motie-Sylvana Simons (36200-IV nr. 27) is in die zin gewijzigd dat zij thans luidt: Motie De Kamer gehoord de beraadslaging constaterende dat de relatie tussen Nederland Aruba Curaçao Sint-Maarten Bonaire Statia en Saba voortkomt uit een 400 jaar lange geschiedenis van kolonialisme en slavernij; overwegende dat die geschiedenis in verschillende vormen van ongelijkheid nog doorleeft in het heden zoals het uitblijven van structureel beleid ten aanzien van de gevolgen van de klimaatcrisis voor het Caribische gedeelte van het Koninkrijk; constaterende dat Bonaire de eerste gemeente van Nederland is die onder water zal komen te staan als gevolg van de klimaatcrisis en dat ook de andere vijf eilanden hier harder door zullen worden geraakt dan Europees Nederland; overwegende dat dit tekenend is voor klimaatracisme wat inhoudt dat de landen en regio’s die het minst hebben bijgedragen aan de klimaatcrisis het hardst worden geraakt en tegelijkertijd het minst worden gesteund in het komen tot zelfstandig klimaatbestendig beleid en dit internationaal een actueel thema is; verzoekt de regering in het kader van doorwerking heling en herstel te onderzoeken welke maatregelen ter bestrijding van klimaatracisme mee dienen te worden genomen in de voorbereidingen op het herdenkingsjaar 150 jaar afschaffing van de slavernij en gaat over tot de orde van de dag. Zij krijgt nr. 30 was nr. 27 (36200-IV). Ik stel vast dat wij hier nu over kunnen stemmen.In stemming komt de gewijzigde motie-Sylvana Simons c.s. (36200-IV nr. 30 was nr. 27). De voorzitter: Ik constateer dat de leden van de fracties van GroenLinks BIJ1 Volt DENK Fractie Den Haan de PvdA en de PvdD voor deze gewijzigde motie hebben gestemd en de leden van de fracties van de SP D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga ertegen zodat zij is verworpen.