23 Stemmingen moties Landbouw- en Visserijraad Aan de orde zijn de stemmingen over moties ingediend bij het VAO Landbouw- en Visserijraad te weten: - de motie-Ouwehand c.s. over uitfaseren van glyfosaat (21501-32 nr. 1078); - de motie-Futselaar over de interventievoorraden melkpoeder (21501-32 nr. 1079). (Zie vergadering van 1 februari 2018.) De voorzitter: De motie-Futselaar (21501-32 nr. 1079) is in die zin gewijzigd dat zij thans luidt: Motie De Kamer gehoord de beraadslaging constaterende dat op Europees niveau discussie bestaat over wat te doen met de bijna 400.000 ton aan Europese interventievoorraden melkpoeder; constaterende dat een genoemde optie is het verwerken van melkpoeder tot biomassa; van mening dat dit scenario voedselverspilling zou betekenen en bovendien de eerdere interventie tot een soort subsidie zou maken; verzoekt de regering om zich binnen Europa maximaal in te zetten om te zorgen dat de interventievoorraden voor melkpoeder niet tot biomassa worden verwerkt en bij voorkeur ook niet tot diervoeder en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1080 was nr. 1079 (21501-32). Ik stel vast dat wij hier nu over kunnen stemmen. In stemming komt de motie-Ouwehand c.s. (21501-32 nr. 1078). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor deze motie hebben gestemd en de leden van de overige fracties ertegen zodat zij is verworpen.In stemming komt de gewijzigde motie-Futselaar (2150132 nr. 1080 was nr. 1079). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.