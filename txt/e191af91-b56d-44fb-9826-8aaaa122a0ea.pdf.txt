93 Stemming motie Wijziging van het Wetboek van Strafrecht en het Wetboek van Strafvordering en enige andere wetten Aan de orde is de stemming over een aangehouden motie ingediend bij de behandeling van het wetsvoorstel Wijziging van het Wetboek van Strafrecht en het Wetboek van Strafvordering en enige andere wetten te weten: - de motie-Kuik/Bikker over het wetsvoorstel NPS en het ontwerpbesluit voor het zomerreces verder brengen in het wetgevingstraject (35564 nr. 19). (Zie vergadering van 27 mei 2021.) De voorzitter: De motie-Kuik/Bikker (35564 nr. 19) is in die zin gewijzigd dat zij thans luidt: Motie De Kamer gehoord de beraadslaging constaterende dat er een wet klaar ligt om nieuwe psychoactieve stoffen (NPS) ook wel designerdrugs genoemd onder de Opiumwet te kunnen brengen en dat ook het ontwerpbesluit om lachgas aan lijst II bij de Opiumwet toe te voegen klaarligt; overwegende dat zowel designerdrugs als lachgas aanzienlijke schade aan de samenleving en gezondheid toebrengen; overwegende dat het wetsvoorstel NPS voor advies naar de Raad van State en het ontwerpbesluit in de voorhangprocedure kan; overwegende dat de ministeries van JenV en VWS voor een financiÃ«le opgave staan vanwege uitvoerings- en handhavingskosten die beide voorstellen met zich mee brengen; verzoekt de regering om zich in te spannen om beide voorstellen voor 1 september verder te brengen in het wetstraject door op korte termijn structurele extra middelen beschikbaar te stellen; en gaat over tot de orde van de dag. Zij krijgt nr. 22 was nr. 19 (35564). Ik stel vast dat wij hier nu over kunnen stemmen. In stemming komt de gewijzigde motie-Kuik/Bikker (35564 nr. 22 was nr. 19).De voorzitter: Ik constateer dat de leden van de fracties van Volt DENK de PvdA de PvdD Fractie Den Haan de ChristenUnie de VVD de SGP het CDA JA21 BBB de PVV en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.