6 Regeling van werkzaamheden De voorzitter: Ik deel aan de Kamer mee dat de tijdelijke commissie Uitvoeringsorganisaties het lid Bosman tot voorzitter heeft gekozen en het lid Özütok tot ondervoorzitter. Ik stel voor toe te voegen aan de agenda van de Kamer: - het wetsvoorstel Regels inzake een defensiematerieelbegrotingsfonds (Wet defensiematerieelbegrotingsfonds) (35280). Ik deel mee dat de volgende aangehouden moties zijn vervallen: 35300-XVII-46; 35300-XV-64; 35300-XV-75 en 35300XV-78. Op verzoek van een aantal leden stel ik voor de volgende door hen ingediende moties opnieuw aan te houden: 3534757; 21501-20-1498; 35207-20; 35207-19; 21501-20-1499; 35300-XIV-41 en 35300-XVII-30. Ook stel ik voor de volgende stukken van de stand van werkzaamheden af te voeren: 29538-313; 29538-308; 28844196; 28844-184; 24170-197; 23235-198; 23235-196; 2950969; 23235-187; 34104-266; 2020Z04206; 24515-501; 31066597; 31066-594; 25087-253; 2019Z23192; 31066-566; 31066543; 31066-541; 31066-545; 31066-539; 31066-533; 32623288; 32623-295; 35300-A-74; 29984-885; 29893-242; 3240495; 32404-96; 33652-74; 29893-241; 29984-884; 33652-75; 32404-93; 29984-871; 29984-870; 22026-510; 22026-509; 24804-114; 32013-233; 33358-14; 35334-48; 35334-45; 27925703; 29282-382 en 29282-395. Aangezien voor de volgende stukken de termijnen zijn verstreken stel ik voor deze voor kennisgeving aan te nemen: 35334-24; 35385-1; 35000-XV-26 en 35300-VII-91. Ik stel voor toe te voegen aan de agenda: - het VAO Spoor spoorveiligheid en ERTMS met als eerste spreker de heer Van Aalst namens de PVV; - het VAO Wijkverpleging met als eerste spreker het lid Sazias namens 50PLUS; - het VAO Sociale Staat van Nederland 2019 met als eerste spreker de heer Jasper van Dijk namens de SP. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Kops namens de PVV. De heer Kops (PVV): Voorzitter. Terwijl de gewone man en vrouw iedere keer keihard worden gepakt vliegen de miljarden je om de oren als het gaat om klimaat en duurzaamheid en nu ook weer 2 miljard extra voor subsidies voor duurzame energie voorzonnepanelen. We moeten echt heel snel kappen met die waanzin. Dus graag een debat met de minister van EZK. De heer Sienot (D66): Voorzitter. We hebben hier vrij recent in een AO uitgebreid met de minister over gedebatteerd. Heel goed dat hij heeft geluisterd naar een wens van de meerderheid van de Tweede Kamer. We kunnen het in het nieuwe AO Energie en klimaat prima en snel weer hebben over de oplossing. Wij zijn blij dat de minister een oplossing heeft gekozen waarmee hij zo veel projecten voor schone energie toch voor elkaar heeft gekregen. De voorzitter: Dus geen steun. De heer Sienot (D66): Geen steun. De voorzitter: Dat dacht ik al. De heer Van der Lee (GroenLinks): Ik ben ook blij met het besluit. Ik geef geen steun omdat er nog een VAO over dat algemeen overleg Klimaat en energie komt waarschijnlijk al volgende week. Dit is een eerste stap in een breder klimaatpakket waarom we hebben gevraagd en daarbij komt er ook al een meerderheidsdebat over Urgenda. Dus er zijn al twee momenten waarop we hierover uitgebreid kunnen spreken. Dus dit verzoek is overbodig. De heer Moorlag (PvdA): Voorzitter. De minister voert uit wat de PvdA graag wil namelijk het versnellen van de energietransitie en daar ook geld voor uittrekken. Dus daarom geen steun voor het debat. Ik zou niet weten wat ik de minister zou moeten vragen. De voorzitter: Nou daar geloof ik niks van. Mevrouw Agnes Mulder (CDA): Ik was net ook bij een vergadering en ik geloof er ook niks van hoor. Maar ik ben het wel eens met alle voorgaande sprekers. Het VAO is misschien wel volgende week. Mevrouw Dik-Faber (ChristenUnie): Ook eens met de voorgaande sprekers. Geen steun. Mevrouw Beckerman (SP): Ik zou wel weten wat ik de minister zou willen vragen namelijk waarom die zonnepanelen nou weer naar bedrijven gaan en juist niet naar huishoudens aangezien die hun energierekening daarmee mooi zouden kunnen verlagen als dat collectief was. Dus ik zou het wel willen steunen. Aan de andere kant is het wel zo dat het debat over hetUrgendavonnis waarover de heer Van der Lee het had er nog komt. Welke ook eerder komt ik steun het verzoek wel. De heer Veldman (VVD): Geen steun De voorzitter: Meneer Kops. De heer Kops (PVV): Toch bedankt voorzitter. De voorzitter: Dank u wel meneer Kops. De heer Smals namens de VVD. De heer Smals (VVD): Voorzitter dank u wel. Gisteren kregen we een brief van de minister van Onderwijs met cijfers over vsv ofwel voortijdig schoolverlaten. Wij zijn ervan overtuigd dat de minister haar best doet maar ondanks de miljoenen die we erin stoppen lukt het nog niet om die cijfers echt naar beneden te krijgen. Ik zou graag voor volgend schooljaar dus niet voor het reces maar voor het volgend schooljaar met de minister een debat willen hebben over welke maatregelen we nog kunnen nemen om volgend schooljaar wel voortgang te boeken. Dat kan dan bijvoorbeeld in de week van 8 juni; ik heb het heel specifiek gemaakt. De voorzitter: Zo. Mevrouw Kuik (CDA): Voor de zomer zeker een debat voorzitter. Steun. De heer Paternotte (D66): Voorzitter. Het is belangrijk dat veel meer jongeren met een diploma van school kunnen gaan. Steun dus voor een debat voor de zomer. De heer Van den Berge (GroenLinks): Voorzitter. Ik snap heel goed dat de heer Smals na zijn mooie maidenspeech van afgelopen dinsdag hier snel weer wil debatteren. Steun gezien het belang van het onderwerp. Ik kan mij voorstellen dat wij via de procedurevergadering nog even kijken of het ook in een algemeen overleg kan maar voor nu in ieder geval steun. Mevrouw Dik-Faber (ChristenUnie): Steun voor het verzoek. De heer Kops (PVV): Steun voorzitter.De heer Azarkan (DENK): Een belangrijk onderwerp voorzitter. Steun. De heer Moorlag (PvdA): Voortijdig schoolverlaten moeten wij uitbannen dus daarom steun voor dit verzoek voorzitter. Mevrouw Sazias (50PLUS): Ook steun van 50PLUS voorzitter. De heer Hijink (SP): Steun. De voorzitter: Meneer Smals de hele Kamer steunt uw verzoek. De heer Smals (VVD): Dank u wel. De voorzitter: Daarmee zijn wij aan het eind gekomen van de regeling van werkzaamheden. Ik schors de vergadering voor enkele ogenblikken. De vergadering wordt enkele ogenblikken geschorst.