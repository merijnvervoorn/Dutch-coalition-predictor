20 Stemming motie Elektriciteitsnet energie-infrastructuur & RES Aan de orde is de stemming over een aangehouden motie ingediend bij het tweeminutendebat Elektriciteitsnet energie-infrastructuur & RES te weten: - de gewijzigde motie-Kröger/Thijssen over faciliteren dat medeoverheden een nadrukkelijke rol krijgen wanneer er geprioriteerd moet worden bij nieuwe netaansluitingen (29023 nr. 412 was nr. 405). (Zie vergadering van 23 maart 2023.) De voorzitter: De gewijzigde motie-Kröger/Thijssen (29023 nr. 412 was nr. 405) is in die zin nader gewijzigd dat zij thans luidt: Motie De Kamer gehoord de beraadslaging constaterende dat de ACM nu kan afstappen van het "first come first served"-principe en voorrang kan geven aan projecten met hoge maatschappelijke waarde; overwegende dat vanwege de toenemende schaarste op het net regie op de prioritering van netwerkaansluitingen wenselijk is; overwegende dat medeoverheden het beste kunnen beslissen over de maatschappelijke waarde van nieuwe aansluitingen; verzoekt de regering te faciliteren dat medeoverheden een nadrukkelijke rol krijgen wanneer er geprioriteerd moet worden bij nieuwe netaansluitingen bijvoorbeeld in het toepassen van een afwegingskader en de Tweede Kamer een rol in het formuleren van de kaders waarbinnen deze besluiten genomen worden en gaat over tot de orde van de dag. Zij krijgt nr. 419 was nr. 412 (29023). Ik stel vast dat wij hier nu over kunnen stemmen. In stemming komt de nader gewijzigde motie-Kröger/Thijssen (29023 nr. 419 was nr. 412). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP BBB en FVD voor deze nader gewijzigde motie hebben gestemd en de leden van de overige fracties ertegen zodat zij is aangenomen.