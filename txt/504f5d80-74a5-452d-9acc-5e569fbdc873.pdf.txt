32 Stemming motie Duurzaam vervoer Aan de orde is de stemming over een aangehouden motie ingediend bij het VAO Duurzaam vervoer te weten: - de motie-Sienot/Dik-Faber over bewegwijzering voor alternatieve brandstoffen (31305 nr. 244). (Zie vergadering van 22 mei 2018.) De voorzitter: De motie-Sienot/Dik-Faber (31305 nr. 244) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering de bewegwijzering voor alternatieve brandstoffen toevoegt bij de vervanging van de huidige bewegwijzeringsborden; overwegende dat het aantal elektrische en plug-in hybride personenauto's de komende jaren fors zal groeien door de kabinetsambitie voor emissievrije auto's; overwegende dat de app waarin te zien zou moeten zijn waar er geladen kan worden niet over de meest actuele data beschikt en dat het gebruik van een app tijdens het rijden sowieso ontmoedigd moet worden door de overheid; verzoekt de regering om versneld pictogrammen op verkeersborden te plaatsen voor alternatieve brandstoffen door werk met werk te maken als er onderhoudswerkzaamheden aan de weg plaatsvinden; verzoekt de regering tevens met de leveranciers van navigatiesystemen in gesprek te gaan over hoe tankstations voor alternatieve brandstoffen en (snel)laadpunten op dezelfde wijze als reguliere tankstations kunnen worden aangegeven in hun producten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 261 was nr. 244 (31305). Ik stel vast dat wij hier nu over kunnen stemmen. In stemming komt de gewijzigde motie-Sienot/Dik-Faber (31305 nr. 261 was nr. 244). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGPhet CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het eind gekomen van de stemmingen. Dank jullie wel. De vergadering wordt enkele ogenblikken geschorst.