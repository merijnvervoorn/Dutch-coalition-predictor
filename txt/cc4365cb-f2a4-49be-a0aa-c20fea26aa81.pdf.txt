17 Stemmingen Aan de orde zijn de stemmingen in verband met het wetsvoorstel Wijziging van de Wet voorkoming verontreiniging door schepen en de Wet op de economische delicten in verband met de aanpassing van de definitie van schadelijke stof de uitvoering van de in Bijlage II van het Internationaal Verdrag ter voorkoming van verontreiniging door schepen opgenomen voorschriften met betrekking tot het voorwassen van ladingtanks de uitbreiding van de basis voor het aanwijzen van toezichthouders en enige andere onderwerpen (32375) en over: - de motie-Paulus Jansen c.s. over een afvalvolgsysteem (32375 nr. 7); - de motie-Paulus Jansen c.s. over ladinggebonden afval en slops (32375 nr. 8); - de motie-De Mos c.s. over een vaarverbod (32375 nr. 9). (Zie vergadering van 8 juni 2011.) De voorzitter: De motie-De Mos c.s. (32375 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat de Wet voorkoming verontreiniging door schepen te weinig duidelijkheid biedt als het gaat om overtreders van de wet; overwegende dat de wet op dit moment niet afschrikwekkend genoeg is; verzoekt de regering om schepen dan wel kapiteins die de regels aan hun laars lappen een vaarverbod op te leggen; verzoekt de regering om er zorg voor te dragen dat schepen ook daadwerkelijk afvalvrij de haven verlaten; verzoekt de regering om er internationaal op aan te dringen te komen tot een gelijk speelveld qua aanpak van de verontreiniging door schepen ter voorkoming van valse concurrentie en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 10 (32375). Ik stel vast dat wij hier nu over kunnen stemmen. In stemming komt het wetsvoorstel.De voorzitter: Ik constateer dat dit wetsvoorstel met algemene stemmen is aangenomen. In stemming komt de motie-Paulus Jansen c.s. (32375 nr. 7). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Paulus Jansen c.s. (32375 nr. 8). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-De Mos c.s. (32375 nr. 10). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.