30 Stemming motie Klimaat en energie Aan de orde is de stemming over een aangehouden motie ingediend bij het VAO Klimaat en energie te weten: - de motie-Van Raan/Wassenberg over afwegingen rondom vraag en aanbod van biomassa (32813 nr. 294). (Zie vergadering van 6 maart 2019.) De voorzitter: De motie-Van Raan/Wassenberg (32813 nr. 294) is in die zin gewijzigd dat zij thans luidt: Motie De Kamer gehoord de beraadslaging constaterende dat meerdere sectoren voor hun klimaatdoelen biomassa willen inzetten; constaterende dat het nog onbekend is hoeveel duurzame biomassa er beschikbaar is; constaterende dat er geen overeenstemming is over wat duurzame biomassa is; constaterende dat nog niet duidelijk is wat het redelijke aandeel is waar Nederland gebruik van kan maken ten opzichte van andere landen; overwegende het risico dat biomassa sterk overvraagd wordt; overwegende het belang van transparantie rond regeringsbesluiten met betrekking tot biomassa; verzoekt de regering om de Kamer regelmatig te informeren over de afwegingen en beslissingen die zij maken rondom vraag en aanbod van biomassa en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 316 was nr. 294 (32813). Ik stel vast dat wij hier nu over kunnen stemmen. In stemming komt de gewijzigde motie-Van Raan/Wassenberg (32813 nr. 316 was nr. 294). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor dezegewijzigde motie hebben gestemd en de leden van de fractie van de PVV ertegen zodat zij is aangenomen.