14 Regeling van werkzaamheden De voorzitter: Aan de orde is thans de regeling van werkzaamheden. Aangezien alle sprekers zich hebben teruggetrokken stel ik voor het VAO Accountancy en het tweeminutendebat MH-17 van de agenda af te voeren. Ik deel aan de Kamer mee dat de vaste Kamercommissie voor Sociale Zaken en Werkgelegenheid tot haar ondervoorzitter heeft gekozen het lid Kat. Gefeliciteerd. Op verzoek van een aantal leden stel ik voor de volgende door hen ingediende moties opnieuw aan te houden: 35925 nrs. 29 en 32. Ik stel voor toe te voegen aan de agenda: - het tweeminutendebat Politie (CD d.d. 17/02) met als eerste spreker het lid Helder (PVV). Overeenkomstig de voorstellen van de voorzitter wordt besloten. De voorzitter: Dan geef ik graag het woord aan het lid Agema van de fractie van de PVV. Het woord is aan haar. Mevrouw Agema (PVV): Dank u wel voorzitter. Ik zou graag mede namens de Groep Van Haga een debat willen aanvragen met de minister van Volksgezondheid Welzijn en Sport de minister-president de minister van Justitie en Veiligheid en de minister voor Medische Zorg over het eerste deelrapport van de Onderzoeksraad voor Veiligheid inzake de coronacrisis dat ingaat op de voorbereiding in Nederland op een pandemie de crisisstructuur de crisiscommunicatie van de overheid de crisisaanpak voor de verpleeghuizen de Wob-documenten met betrekking tot het coronabeleid alsmede het onderzoek naar de Wob-documenten door Nieuwsuur. Ik zou tevens graag een kabinetsreactie willen vragen waarin het met name ingaat op de doelstelling om de kwetsbaren te beschermen wat klaarblijkelijk niet is gelukt. De voorzitter: Helder. Ik ga even kijken of uw verzoek ondersteund wordt vanuit de Kamer. De heer Kuzu (DENK): Op alle voorstellen steun voorzitter. Mevrouw Van der Plas (BBB): Zeer goed voorstel. Van harte steun.Mevrouw Van den Berg (CDA): Steun maar duidelijk wel nadat we een kabinetsreactie hebben ontvangen. De heer Omtzigt (Lid Omtzigt): Voorzitter. Steun maar dan zou ik wel graag een apart debat willen hebben over de Wob-stukken. Dus dat zou ik dan gewoon handhaven en die twee dingen uit elkaar trekken maar steun voor het debat over de OVV. Daarbij wel twee opmerkingen. Eén. Ik zou het graag over vijf tot zes weken plannen en nu alvast gepland willen hebben omdat we ons dan kunnen voorbereiden vragen kunnen stellen en weten dat het niet wegloopt. Maar ik wil het ook niet volgende week zodat de regering rustig kan reageren. Het tweede is dat ik vorige week bij de regeling over dit thema over de Wob-verzoeken een brief van het kabinet gevraagd heb binnen een week. Die brief is niet aangekomen. Ik zou die brief toch graag binnen een dag hebben. Er waren drie specifieke vragen gesteld. Ik zal ze niet herhalen; ik verwijs naar het stenogram van vorige week. Mevrouw Van Esch (PvdD): Steun voorzitter. De heer Van Nispen (SP): Steun maar zoals de heer Omtzigt het verwoordt dus twee aparte debatten. Het ene gaat over het eerste onderzoek van de OVV en het tweede over de beïnvloeding vanuit het ministerie richting het RIVM. Dat is een ander onderwerp maar dus steun voor de debataanvragen. Mevrouw Agema (PVV): Het OVV-rapport benoemt dat ook. Mevrouw Van Beukering-Huijbregts (D66): Ook steun van D66 nadat de reactie er is. De heer Bisschop (SGP): Voorzitter. Een reactie van het kabinet graag en dan steun voor het debat. Mevrouw Den Haan (Fractie Den Haan): Steun voorzitter. Mevrouw Kamminga (VVD): Ik sluit me aan bij de woorden van de heer Bisschop. De heer Ceder (ChristenUnie): Voorzitter steun na een brief van het kabinet. Mevrouw Pouw-Verweij (JA21): Steun namens JA21.Mevrouw Maatoug (GroenLinks): Ook namens de PvdA steun voor het voorstel zoals de heer Van Nispen het verwoordde. Mevrouw Koekkoek (Volt): Ook namens BIJ1 steun. Mevrouw Kerseboom (FVD): Absolute steun voor dit debat. De voorzitter: Een ruime meerderheid mevrouw Agema. Mevrouw Agema (PVV): Voorzitter. Wat even lastig is is dat als een debat niet binnen twaalf weken geagendeerd wordt het van de agenda af floept. Dat maakt het dus een beetje lastig als de voorwaarde eraan gehangen wordt dat het debat ingepland wordt na ommekomst van de kabinetsreactie. Ik neem aan dat mijn collega's van de coalitiepartijen niet bedoelen dat het debat komt te vervallen als de kabinetsreactie niet op tijd binnen is. Met die voetnoot akkoord. De voorzitter: Dat lijkt me alleszins logisch en redelijk. Dan de heer Omtzigt. De heer Omtzigt (Lid Omtzigt): Voorzitter. Oud-minister van Financiën Hoogervorst besprak een paar moeilijke zaken over de euro zowel in Elsevier Weekblad als in Buitenhof. Hij zei namelijk dat we er rekening mee moeten houden dat de euro niet slaagt. Hij houdt er zelfs rekening mee dat we eruit moeten treden. Dat zou een heel moeilijk proces zijn. Maar ik zou wel graag een uitgebreide reactie willen hebben van het huidige kabinet op zijn opmerkingen in Elsevier Weekblad en Buitenhof. We gaan met 7% inflatie een negatieve rente en een opkoopbedrag van 8.000 miljard euro — dat is bijna niet voor te stellen — namelijk een richting in die niet fraai is. Die reactie zou ik graag binnen twee weken willen hebben. Dit is niet iets wat morgen weggaat. Daarna zou ik graag een debat willen hebben over die reactie en over de uitspraken en voorstellen van oud-minister van Financiën Hoogervorst. De heer Van Nispen (SP): Steun. De heer Bisschop (SGP): Voorzitter. Dit is een buitengewoon aangelegen punt. Van harte steun voor de voorstellen. De heer Kuzu (DENK): Voorzitter. Wij moeten als kleine fractie keuzes maken. Het lijkt me moeilijk om te reageren op elke uitspraak van eenoud-minister. Het kan best een keer betrokken worden bij een AO. Geen steun. De voorzitter: Helder. Mevrouw Agema (PVV): Steun. Mevrouw Pouw-Verweij (JA21): Ik vind het een zeer belangrijk onderwerp. Van harte steun. Mevrouw Van Beukering-Huijbregts (D66): Geen steun. Er is een commissiedebat over Ecofin. De voorzitter: Wij gaan dit met de microfoons nog missen als corona voorbij is. De heer Van Haga (Groep Van Haga): Steun namens BVNL. Mevrouw Van Esch (PvdD): Steun namens de Partij voor de Dieren en Fractie Den Haan. De heer Nijboer (PvdA): Voorzitter. De heer Omtzigt wil altijd veel tijd voor wetgeving. Ik steun dit debat een keer niet. Dit kan ook in een commissiedebat aan de orde komen. Dat geldt ook voor GroenLinks. De voorzitter: Helder. Mevrouw Kamminga (VVD): Ik ben het eens met de heer Nijboer. Volgens mij kan dit in het commissiedebat over Ecofin worden besproken. Mevrouw Simons (BIJ1): Namens Volt en BIJ1: steun voorzitter. Mevrouw Inge van Dijk (CDA): Wij willen 'm graag betrekken bij het commissiedebat over Ecofin. De voorzitter: Mevrouw Ceder. Herstel: meneer Ceder. De heer Ceder (ChristenUnie): Graag betrekken bij het Ecofin-debat.Mevrouw Kerseboom (FVD): Het is belangrijk dat we dit onderwerp bespreken. Steun. Mevrouw Van der Plas (BBB): Steun. De voorzitter: Wij komen op 52 zetels meneer Omtzigt. U weet dat dat geen meerderheid is. De heer Omtzigt (Lid Omtzigt): Maar ik weet wel dat dat boven de drempel van 30 en zelfs boven mijn voorgestelde drempel van 50 is. Ik zou 'm dus graag op de lijst van dertigledendebatten willen plaatsen. De voorzitter: Wij zetten het als zodanig op de lijst. Dank u wel. Dan mevrouw Ellemeet van de fractie van GroenLinks. Mevrouw Ellemeet (GroenLinks): Dank u wel voorzitter. Het zal weinig mensen hier ontgaan zijn dat er vorige week een heel belangrijk groot onderzoeksprogramma is gepubliceerd: Onafhankelijkheid dekolonisatie geweld en oorlog in Indonesië 1945-1950. Kort gezegd ging dat over de gewelddadige rol die Nederland heeft gespeeld bij de onafhankelijkheidsstrijd van Indonesië. De conclusies liegen er niet om. De minister-president heeft al namens het kabinet zijn excuses aangeboden maar daarover is natuurlijk veel veel meer te zeggen. Daarom wil ik graag een debat over dit belangrijke onderzoeksprogramma. Ik neem aan nadat we een reflectie van het kabinet hebben ontvangen op dit onderzoek. De voorzitter: Duidelijk. Mevrouw Agnes Mulder (CDA): Voorzitter. Natuurlijk steun voor dit verzoek. In de procedurevergadering van de commissie voor Buitenlandse Zaken hebben we ook met elkaar aangegeven dat we nog een rondetafel hierover willen organiseren en met de onderzoekers in gesprek willen. Het lijkt me dus goed dat dit debat komt nadat dat ingepland is. Mevrouw Simons (BIJ1): Ik sluit me bij de vorige spreker aan. Ik vind het heel goed om dit debat te voeren. De voorzitter: Mevrouw Van Beukering. Mevrouw Simons (BIJ1): Excuus ook namens de fractie van Volt.De voorzitter: Ja vergeet die nou niet. Mevrouw Van Beukering-Huijbregts (D66): Voorzitter. Wat ons betreft ook steun voor het debat. Ik sluit me aan bij de woorden. De heer Van Haga (Groep Van Haga): Voorzitter. De negatieve stigmatisering van de Nederlandse militairen die daar gediend hebben en die ook goede dingen hebben gedaan moet stoppen. Dus steun voor het debat. De heer Van Nispen (SP): Steun voor het debat als inderdaad het rondetafelgesprek is geweest. Die steun spreek ik mede uit namens DENK en de Partij van de Arbeid. De voorzitter: Geweldig! Mevrouw Van Esch (PvdD): Steun namens de Partij voor de Dieren en de Fractie Den Haan. Goed hè! De voorzitter: Wat een dag van samenwerking is dit! Het is ongelofelijk! Namens wie spreekt u meneer Omtzigt? De heer Omtzigt (Lid Omtzigt): Namens JA21 en Omtzigt ook steun. De voorzitter: Zie je nou wel! Mevrouw Agema (PVV): Steun. De heer Bisschop (SGP): Voorzitter. Graag een reactie van de zijde van het kabinet. Het lijkt mij heel goed om de lijn te volgen die mevrouw Mulder net schetste. Mevrouw Kamminga (VVD): Ik ben het ermee eens dat het een belangrijk debat is dus steun daarvoor. Ik wijs op hetgeen al gezegd is over de rondetafel en de kabinetsreactie. Ik zou me kunnen voorstellen dat de minister van Buitenlandse Zaken hier ook bij aanwezig zou kunnen zijn. De heer Ceder (ChristenUnie): Voorzitter steun voor de lijn zoals die verwoord is door mevrouw Mulder.De voorzitter: Helder. We komen tot 102 zetels. U heeft een zeer ruime meerderheid. Mevrouw Van der Plas nog. Mevrouw Van der Plas (BBB): Ik denk dat het niet meer zo veel uitmaakt voor de uitkomst ... De voorzitter: Nou ... Mevrouw Van der Plas (BBB): Ja zou het kunnen? Ik steun het verzoek. Mevrouw Ellemeet (GroenLinks): Dank u wel voorzitter. Het is een goed voorstel om naast de minister-president ook de minister van Buitenlandse Zaken hierbij aanwezig te hebben. De voorzitter: Heel goed. Dank u wel. Dan gaan we luisteren naar de heer De Graaf van de fractie van de Partij voor de Vrijheid. De heer De Graaf (PVV): Dank u wel voorzitter. Op 17 februari konden we in De Telegraaf vernemen dat de asielinstroom een strop zal worden van zeker 1 miljard in deze kabinetsperiode. We kunnen ook constateren dat Nederland ondertussen minder algemene ziekenhuizen heeft dan asielzoekerscentra dus het is hoog tijd om hier een debat over te voeren met de staatssecretaris van Justitie. Ik ben benieuwd welk Kamerlid namens iedereen dit debatverzoek zal steunen. De voorzitter: Er zijn weinig Kamerleden die namens iedereen spreken kan ik u vertellen. Maar je weet het nooit. De heer De Graaf (PVV): Nou daarnet hebben we er toch heel veel gezien voorzitter. Mevrouw Pouw-Verweij (JA21): Niet namens iedereen maar wel namens JA21: steun. De heer Bisschop (SGP): Voorzitter. Ik heb vorige week al een paar keer uitgelegd dat je naar onze mening niet naar aanleiding van elk artikel in de krant een debat moet aanvragen. Ik ben van harte voor een reactie van het kabinet. We kunnen het dan verzamelen in een debat over asiel en migratie.De heer Van Nispen (SP): Voorzitter. Er is al een debat over asiel ingepland op 9 maart. Heel veel eerder zal het echt niet lukken dus geen steun. Er is al een commissiedebat over asiel. Mevrouw Kamminga (VVD): Ik ben het helemaal eens met de heer Van Nispen. Mevrouw Van Beukering-Huijbregts (D66): Geen steun. Mevrouw Den Haan (Fractie Den Haan): Geen steun. U voelt hem waarschijnlijk al aankomen: ook namens de Partij voor de Dieren. De heer Omtzigt (Lid Omtzigt): Geen steun voorzitter. Als het kabinet 1 miljard extra nodig heeft voor asielzoekers dan zal het een suppletoire begroting moeten indienen. Zelfs als het 1 miljoen extra nodig heeft zal het die moeten indienen. Het lijkt me goed om die wet pas dan te behandelen. De heer Kuzu (DENK): Geen steun. De heer Ceder (ChristenUnie): Geen steun voorzitter. De heer Bontenbal (CDA): Geen steun. We volgen de lijn van de heer Van Nispen. Mevrouw Kerseboom (FVD): Steun. De heer Van Haga (Groep Van Haga): Steun. Mevrouw Simons (BIJ1): Mede namens mijn collega's van Volt en GroenLinks: geen steun voorzitter. Mevrouw Van der Plas (BBB): Steun voor het verzoek maar dan doe ik ook het verzoek om allerlei onderwerpen bij elkaar te doen ook alle andere verzoeken die de afgelopen weken zijn gedaan in een asieldebat. Maar in ieder geval steun voor het debat. De voorzitter: Wij komen tot 28 zeteltjes.De heer De Graaf (PVV): Dan komen we er twee tekort voor een dertigledendebat voorzitter. Helaas maar dan zullen we het inderdaad op een andere manier eerder moeten doen. We blijven ook als de kosten op blijven lopen deze verzoeken doen net zolang tot het debat er komt. De voorzitter: Dank u wel. De heer Van Baarle van de fractie van DENK. De heer Van Baarle (DENK): Voorzitter dank u wel. Inmiddels ligt het zoveelste rapport over moslimdiscriminatie en moslimhaat in Nederland voor. We zien schokkende resultaten van dames met een hoofddoek die lastig worden gevallen in het publieke domein en mensen die gediscrimineerd worden. Er is een motie van DENK aangenomen die de regering vraagt om met een plan tegen moslimdiscriminatie te komen. We zouden via deze weg de regering graag tot spoed willen manen om met dat plan te komen. Over dat plan zouden wij graag een debat willen houden met de minister van Binnenlandse Zaken. De voorzitter: Kijken of u de handen op elkaar krijgt. De heer Bisschop (SGP): Ik had even de indruk dat het hier mutatis mutandis om hetzelfde punt zou gaan namelijk: een artikel verschijnt en we vragen het debat aan. Maar ik begrijp dat er eerst om een plan van het kabinet wordt gevraagd en dat er dan een debat moet komen. Dat lijkt me een ordentelijke weg maar niet naar aanleiding van dit artikel. Dus: eerst een plan dan een debat. De heer Van Nispen (SP): Voorzitter. Aangenomen moties moeten worden uitgevoerd maar aanstaande donderdag is er al een debat over discriminatie. Wat ons betreft voeren we dus dát debat. De heer Van Haga (Groep Van Haga): Voorzitter steun voor het debat. Maar laten we dan ook discriminatie tegen joden homo's ongevaccineerden en christenen meenemen. De voorzitter: Dat is geen steun denk ik. Of wel? De heer Van Haga (Groep Van Haga): Dat lijkt me wel. De voorzitter: O wel steun? Heel goed.Mevrouw Van der Woude (VVD): Voorzitter. Ook wij denken dat het donderdag bij het commissiedebat over racisme en discriminatie betrokken kan worden. De heer Ceder (ChristenUnie): Voorzitter. We hebben over twee dagen een debat waar dit onderwerp prima bij past. Mevrouw Simons (BIJ1): Voorzitter. De realiteit toont dat men in commissiedebatten vaak niet aan onderwerpen toekomt die last minute worden toegevoegd. Daarnaast is het belangrijk genoeg dus mede namens Volt: steun. Mevrouw Agema (PVV): Geen steun. Mevrouw Van Beukering-Huijbregts (D66): Voorzitter. Steun voor het debat. Wij vinden dat dit apart aandacht verdient. Mevrouw Inge van Dijk (CDA): Wanneer het plan er ligt lijkt het mij een goed moment om daar het debat over te voeren. Mevrouw Van Esch (PvdD): Steun weer namens de Partij voor de Dieren en Fractie Den Haan. De voorzitter: 54. Maar we hebben mevrouw Kerseboom nog. Mevrouw Kerseboom (FVD): Geen steun. De voorzitter: Er bestaat enige onduidelijkheid omdat sommige mensen zeggen: wat wil de heer Van Baarle nou? Wil hij nou eerst dat er een plan komt? Of wil hij op korte termijn een debat over de publicatie in onder andere Het Parool? De heer Van Baarle (DENK): Wat wij vragen is de regering tot spoed te manen om met dat plan te komen. Wij zouden graag een plenair debat over dat plan wensen. Ik begrijp de collega's die aangeven dat er binnenkort een commissiedebat is maar wij willen graag een plenair debat over dat plan dat nog moet komen omdat wij het onderwerp zeer belangrijk vinden. De voorzitter: Steunt D66 deze gedachtegang? Dat wil ik nog even goed horen.Mevrouw Van Beukering-Huijbregts (D66): Voorzitter. Wij steunen een apart debat maar als er geen plan ligt dan moeten we daar natuurlijk wel even op wachten dus dat lijkt me verstandiger. De heer Van Baarle (DENK): Eens. De voorzitter: Is dat steun of is dat geen steun? De heer Van Baarle (DENK): Dat is dus steun voor het voorstel ... Mevrouw Van Beukering-Huijbregts (D66): Dat is steun voor het debat nadat het plan er is. De heer Van Baarle (DENK): Exact. De voorzitter: Oké we tellen hen gezellig mee. Maar we hebben geen meerderheid bij elkander gekregen meneer Van Baarle. Meneer Nijboer wellicht nog? De heer Nijboer (PvdA): Dan doe ik mede namens GroenLinks mee. Volgens mij is het dan net genoeg. De voorzitter: Dan is er een meerderheid. De heer Van Baarle (DENK): Kijk ik dank de collega's voor de steun. Mevrouw Van der Plas (BBB): En ook steun van ons. De heer Van Baarle (DENK): En ik dank ook mevrouw Van der Plas voor de steun. De voorzitter: Nou dan stroomt de steun voor u toe meneer Van Baarle. U moet allerlei collega's trakteren straks. We gaan luisteren naar de heer Kuzu. De heer Kuzu (DENK): Voorzitter. U kent onze fractie natuurlijk als aanjager van diversiteit. Onlangs verscheen er een brandbrief van ambtenaren van het ministerie van Buitenlandse Zaken die hun zorgen uiten over het benoemingenbeleid bij het departe-ment. We hebben nu ook vernomen dat de nieuwe minister van Buitenlandse Zaken zich heeft benoemd tot feminist. Ik heb ook begrepen dat de collega's van D66 schriftelijke vragen hebben gesteld. Ik zou graag een brief willen hebben van de minister van Buitenlandse Zaken over het benoemingenbeleid de antwoorden op de schriftelijke vragen van D66 willen afwachten en daarna een debat willen voeren met de minister van Buitenlandse Zaken. De voorzitter: U wilt dus een debat na de brief en de antwoorden. Helder. Wie o wie? De heer Bisschop (SGP): Het lijkt me prima om de beantwoording van de vragen af te wachten en die te betrekken bij het eerstvolgende debat over emancipatie of aanpalende beleidsterreinen. De voorzitter: Dat is geen steun stel ik vast. Mevrouw Kamminga (VVD): Ik vind het op zich prima om in aanvulling op de Kamervragen ook nog een brief te vragen van het kabinet maar ik zou het logisch vinden om die dan gewoon in een procedurevergadering te behandelen om dan te kijken wat nodig is. De voorzitter: Dat is geen steun. Mevrouw Simons (BIJ1): Steun. Mede namens Volt. Mevrouw Agnes Mulder (CDA): Die brief lijkt mij ook een goed idee. Maar dan zouden we die ook bij het commissiedebat op 17 maart kunnen betrekken. Dat is het eerstvolgende moment; dat lijkt me heel gepast. Dat is het snelst denk ik. De voorzitter: Ook dat is geen steun. Mevrouw Agema (PVV): Geen steun. Mevrouw Van Beukering-Huijbregts (D66): Geen steun. Wij willen inderdaad eerst de kabinetsreactie en de antwoorden op de vragen afwachten. Mevrouw Den Haan (Fractie Den Haan): Wel steun ook namens de Partij voor de Dieren.De heer Van Nispen (SP): Steun voor de kabinetsreactie en dan kan het betrokken worden bij een commissiedebat. De voorzitter: Geen steun. De heer Van Haga (Groep Van Haga): Steun voor een kabinetsreactie en verder geen steun voor een debat mede namens BBB. De heer Nijboer (PvdA): Eigenlijk sta ik te popelen om met de feminist die er niet uitziet als feminist dit debat aan te gaan. Maar omwille van de prioriteiten in de plenaire Tweede Kamer zou ik dit toch naar een commissiedebat willen verwijzen. De voorzitter: Mevrouw Kerseboom; misschien gaat zij u aan een meerderheid helpen. Mevrouw Kerseboom (FVD): Voorzitter. Ik denk dat die glass ceilings allang doorbroken zijn; geen steun. De heer Kuzu (DENK): Wij wachten geduldig op de kabinetsreactie. Dank u wel. De voorzitter: Zo ken ik u weer. Dan de heer Wilders van de fractie van de Partij voor de Vrijheid. De heer Wilders (PVV): Voorzitter. De energierekening is voor een gemiddeld Nederlands huishouden bijna verdubbeld naar €3.000 per jaar. Voor veel mensen is dat gewoon niet meer te doen. Het kabinet heeft veel ambities maar niet om hier snel wat aan te doen. De minister van Financiën zei vorige week vrijdag na de ministerraad dat ze er pas ergens in april op terug zou komen. Ik vind dat onacceptabel. Mensen moeten snel duidelijkheid hebben over de compensatie. Daarom heb ik een verzoek in twee delen. Het eerste is om nog deze week een brief te ontvangen van het kabinet met daarin een reactie op het verzoek om aan te geven hoe eerder dan in april deze maand nog compensatie wordt gegeven. Ten tweede heb ik een verzoek om over die brief hier in de Kamer vervolgens een plenair debat te houden. De voorzitter: Helder.De heer Van Nispen (SP): Steun van de SP voor beide verzoeken. De heer Bontenbal (CDA): De brief steun ik het debat niet. Morgen hebben we een plenair debat met de heer Jetten. Ik vermoed dat de energierekening daarin al prominent aanwezig zal zijn. Dus volgens mij moeten we er morgen ook al met elkaar over praten. De heer Bisschop (SGP): Voorzitter geen steun. Wat ons betreft zou het ook bij de Startnota betrokken kunnen worden. De heer Kuzu (DENK): Voorzitter steun voor beide verzoeken. De heer Omtzigt (Lid Omtzigt): Voorzitter steun voor beide. Maar het mag wat mij betreft ook bij de Startnota met enige uitbreiding van spreektijd en dan die brief vóór de Startnota want die gaat over het hele financiële beleid van de hele periode en het gaat hier om miljarden. De voorzitter: De Startnota wordt morgenavond of morgenmiddag behandeld. De heer Ceder (ChristenUnie): Voorzitter ik sluit me aan bij de woorden van het CDA. De heer Van Haga (Groep Van Haga): Voorzitter steun voor het debat want dit is het directe gevolg van het wanbeleid van dit kabinet waardoor kolencentrales worden gesloten en het Groninger gasveld wordt gesloten. Dus van harte steun. Mevrouw Van Esch (PvdD): Steun voor beide verzoeken ook weer namens de Fractie Den Haan. Mevrouw Kamminga (VVD): Geen steun. Volgens mij kan het betrokken worden bij het debat van morgen. Mevrouw Van Beukering-Huijbregts (D66): Geen steun; debat van morgen. De heer Nijboer (PvdA): Voorzitter. Ik denk dat mensen zo snel mogelijk duidelijkheid willen hebben over de energierekening. Morgenavond is de behandeling van de Startnota. Ik vind extra spreektijd prima. Ik weet dat u zorgt dat het voor 23.00 uur eindigt;dat komt dus helemaal goed. Dan kunnen we morgen ook gelijk moties indienen. Ook namens GroenLinks. De voorzitter: Ook namens GroenLinks. Mevrouw Kerseboom (FVD): Steun voor de brief en het debat. Mevrouw Van der Plas (BBB): Steun voor beide verzoeken. Mevrouw Pouw-Verweij (JA21): Steun voor beide verzoeken. De voorzitter: 49 zetels meneer Wilders. De heer Wilders (PVV): Voorzitter. Natuurlijk kan iedereen het er morgen bij betrekken maar ik wilde een apart debat. Daar is geen meerderheid voor. Dan zou ik wel graag de brief nog steeds voor uiterlijk dit weekend van het kabinet willen ontvangen. De voorzitter: Ja helder. Dan de heer Van Haga van de Groep Van Haga. De heer Van Haga (Groep Van Haga): Voorzitter. BVNL is geschokt door de ontwikkelingen in Italië waar gekozen volksvertegenwoordigers de senaat en het parlement niet meer in mogen. 50-plussers mogen alleen naar binnen als ze driedubbel gevaccineerd zijn. Dat is een dubbele discriminatie. Ik wil hierover een debat met de minister van Buitenlandse Zaken om hem te bevragen over deze ontsporing van de Italiaanse regering en hem ertoe te bewegen om hier uitdrukkelijk afstand van te nemen. Bij voorkeur eerst een brief. De voorzitter: Helder. We gaan kijken of u de handen op elkaar krijgt. De heer Bisschop staat zoals altijd vooraan. De heer Bisschop (SGP): Voorzitter. Dit is niet het enige land waarin het voorkomt en ik zou naar aanleiding hiervan graag een reflectie van het kabinet willen hebben op deze maatregelen en op hoe hiermee om moet worden gegaan ook in Europees verband. Afhankelijk daarvan bepalen we of er wel of niet een debat moet komen. De voorzitter: Dus geen steun voor het debat.Mevrouw Van der Plas (BBB): Ik steun het verzoek wel met de toevoeging dat ik het ook wel zou willen hebben over wat er gebeurt in Canada Australië en alle andere landen waar dit soort dingen ook aan de gang zijn en waar grondrechten worden geschonden. Ik zou dus willen voorstellen om het debat dan eigenlijk ook uit te breiden met deze voorbeelden. De heer Van Haga (Groep Van Haga): Mevrouw Van der Plas haalt mij de woorden uit de mond. De voorzitter: Hoho u wilt dus een hele dikke brief met veel voorbeelden maar steunt u ook het debat mevrouw Van der Plas? Mevrouw Van der Plas (BBB): Ik steun zeker het debat. De voorzitter: Dat wilde ik even horen. Mevrouw Den Haan (Fractie Den Haan): Ik steun het debat niet en de Partij voor de Dieren ook niet. Mevrouw Agnes Mulder (CDA): Daar sluit ik me bij aan maar het lijkt me wel goed om die brief te hebben. We hebben binnenkort ook een debat over breed beleid van de commissie voor Buitenlandse Zaken. Daar zou het mogelijk bij betrokken kunnen worden. Mevrouw Van Beukering-Huijbregts (D66): Voorzitter wij steunen het ook niet. We nodigen de heer Van Haga uit om dit bij het commissiedebat Raad BZ te bespreken. Mevrouw Simons (BIJ1): Mede namens Volt geen steun voorzitter. Mevrouw Kamminga (VVD): Ook geen steun voorzitter. Mevrouw Kerseboom (FVD): Ja voorzitter grondrechten worden geschonden in EUlanden om ons heen. Dat zijn dezelfde democratische systemen als het onze; dat kan hier ook gebeuren. Steun voor dit debat. Mevrouw Pouw-Verweij (JA21): Ik sluit me graag aan bij de woorden van de heer Bisschop. De voorzitter: Dan blijft u steken op negen zetels meneer Van Haga.De heer Van Haga (Groep Van Haga): Dat is niet veel. Polen en Hongarije lezen we wel de les maar Italië kan blijkbaar vrijuit gaan. De voorzitter: De heer El Yassini. De heer El Yassini (VVD): Dank u wel voorzitter. Je zal maar afgestudeerd zijn van een mbo-opleiding en erachter komen dat de baankans laag tot zeer gering is. Daarover hebben we gisteren kunnen lezen in het interview met Doekle Terpstra voorzitter van Techniek Nederland. Hij gaf dat aan maar we hebben vorige week ook een technische briefing gehad. Eigenlijk hebben we al rapport na rapport niet besproken. Het gaat om rapporten uit 2021 en 2019 en zelfs uit 2013. Voorzitter. Ik zou dus willen vragen om een debat met de minister van Onderwijs Cultuur en Wetenschap om verder te praten over macrodoelmatigheid en arbeidsmarktperspectief voor jongeren en om deze rapporten daarbij te betrekken. Ik wil daar nog wel een punt bij gooien namelijk dat ik graag wil dat het debat ingepland wordt nadat we ook een kabinetsbrief hebben gehad over alle rapportages en de punten die besproken zijn. De voorzitter: Nu gaat hij nog eisen stellen ook! Mevrouw Agema (PVV): Steun. De heer Bisschop (SGP): Voorzitter. Het is heel nuttig om hier een debat over te voeren. Dat hoeft wat mij betreft niet per se plenair; dat kan ook heel goed in de commissie. De voorzitter: Maar is dat steun of is dat geen steun? De heer Bisschop (SGP): Dit is een gewetensvraag. De voorzitter: Denk er nog eens over na en bel morgen nog even. De heer Bisschop (SGP): Laat ik dit debat gewoon steunen. Dat moet er hoe dan ook komen. De heer Van der Molen (CDA): Voorzitter een debat na een kabinetsreactie lijkt me een goeie zaak.Mevrouw Van Beukering-Huijbregts (D66): Voorzitter. Ik wilde eigenlijk aangeven dat dit in een commissiedebat kan dus geen steun. Mevrouw Den Haan (Fractie Den Haan): Wel steun voorzitter ook namens de Partij voor de Dieren. Mevrouw Kerseboom (FVD): Steun. Mevrouw Pouw-Verweij (JA21): Steun. De heer Omtzigt (Lid Omtzigt): Steun. De voorzitter: U zit op 78 zetels. O maar misschien wordt het echt een mega meerderheid. Mevrouw Van der Plas. Mevrouw Van der Plas (BBB): 79 zetels. Steun van BBB. De voorzitter: Ongelofelijk. We gaan het inplannen. O is de fractie verdeeld mevrouw Van der Plas? Mevrouw Van der Plas (BBB): 82 zetels ook mede namens BVNL ofwel de Groep Van Haga. De voorzitter: Inderdaad Groep Van Haga zeggen wij. We gaan het inplannen meneer El Yassini. De heer El Yassini (VVD): Dank u wel voorzitter. De voorzitter: Hartstikke mooi. Dan mevrouw Kamminga van de fractie van de VVD met een vooraankondiging. Mevrouw Kamminga (VVD): Voorzitter het betreft inderdaad een vooraankondiging van een tweeminutendebat naar aanleiding van de eurogroep/Ecofin-Raad met het verzoek dat nog deze week in te plannen. De voorzitter: Ja dat doen we met plezier. Verwacht u ook stemmingen is dan mijn wedervraag want dat maakt voor onze planning nogal wat uit.Mevrouw Kamminga (VVD): Ik kijk even ook naar de Griffie wanneer de Ecofin is. Als die niet voor dinsdag is zou ik mij kunnen voorstellen dat het deze week moet. De voorzitter: Daar gaan we dan naar kijken. Heel goed. Dan de heer Amhaouch van de fractie van het CDA. Het woord is aan hem. De heer Amhaouch (CDA): Voorzitter. Er stond een heel mooi debat op de plenaire agenda een breed debat over het vestigingsklimaat en dat is er inmiddels "afgekelderd" omdat de drie maanden voorbij zijn gegaan. We willen dat weer terug op de agenda hebben. Volgens mij staat iedereen ook te popelen van links tot rechts en van rechts tot links om een debat te hebben over het vestigingsklimaat in Nederland. De heer Omtzigt (Lid Omtzigt): Steun. Alle begrip ervoor dat die niet verlengd is. Mevrouw Agema (PVV): Steun. De heer Bisschop (SGP): Steun. De heer Van Nispen (SP): Steun van de SP en ook namens GroenLinks en de Partij van de Arbeid. De voorzitter: Die linkse samenwerking wordt met de minuut beter stel ik vast. Mevrouw Van Beukering-Huijbregts (D66): Voorzitter. Het is niet gelukt om dat debat te plannen. Dus is de vraag eigenlijk: waarom plant u niet snel een commissiedebat hierover in? Dus geen steun voor een debat op dit moment. De heer Van Haga (Groep Van Haga): Voorzitter. Shell en Unilever zijn niet voor niets vertrokken. Dus van harte steun voor dit debat. Mevrouw Den Haan (Fractie Den Haan): Steun voor het debat ook namens de Partij voor de Dieren. Mevrouw Kamminga (VVD): Steun.Mevrouw Kerseboom (FVD): Steun. Mevrouw Koekkoek (Volt): Steun ook namens BIJ1. De heer Van Baarle (DENK): Voorzitter. Het vestigingsklimaat voor hele grote miljarden verdienende bedrijven is niet alles maar het is toch wel goed om het erover te hebben dus steun. Mevrouw Van der Plas (BBB): Steun ook namens JA21. De voorzitter: Er is een ruime meerderheid. De heer Amhaouch (CDA): Ja. De minister komt komende maand met een brief over het vestigingsklimaat. Ik hoop dan ook dat we dit debat in april zouden kunnen inplannen zodat het er niet weer afkukelt. De voorzitter: Helder dank u wel. Dan de heer Sjoerdsma van de fractie van D66. De heer Sjoerdsma (D66): Voorzitter dank. De situatie in Oekraïne is dankzij de Russische dreiging zeer zeer ernstig. Wij verwachten vandaag een sanctiepakket vanuit de Europese Unie waarover deze Kamer zal moeten praten. Maar we zullen natuurlijk ook moeten praten over potentiële Russische tegenmaatregelen en de gevolgen daarvan voor onze economie. Daarom vraag ik een debat aan met in ieder geval de minister van Buitenlandse Zaken. De voorzitter: Dank u wel. Mevrouw Mulder? Mevrouw Agnes Mulder (CDA): Voorzitter. We hebben net de toezegging van de premier gekregen dat hij ook de minister van Buitenlandse Zaken zal vragen om in de Europese Unie ook flankerend beleid te agenderen. Ik zou daar graag nog voor het debat een terugkoppeling over willen hebben: wat is daarmee gedaan en wat zijn daar de uitkomsten van? De voorzitter: Dat betekent: steun voor het debat. Meneer Bisschop? De heer Bisschop (SGP): Steun voor het debat.De heer Van Haga (Groep Van Haga): Steun voor het debat. De heer Van Nispen (SP): Steun voor het debat. Mevrouw Kamminga (VVD): Steun voor het debat nadat we de brief hebben ontvangen van het kabinet. Mevrouw Maatoug (GroenLinks): Steun mede namens de Partij van de Arbeid. Mevrouw Van Esch (PvdD): Steun mede namens de Fractie Den Haan. De heer Omtzigt (Lid Omtzigt): Steun ook namens BBB en JA21 met daarbij de vraag om in die brief de twee punten die we opbrachten mee te nemen namelijk cybersecurity en de positie in internationale organisaties dus waar we wel en niet blijven samenwerken met Rusland. De heer Van Baarle (DENK): Steun voorzitter. Mevrouw Kerseboom (FVD): Ook steun namens FVD. De voorzitter: Dan is er een meerderheid. De heer Sjoerdsma (D66): Dat is mooi voorzitter. Het enige wat ik nog zou willen vragen is dit. Ik zei: in ieder geval de minister van Buitenlandse Zaken. Het zou fijn zijn als de kabinetsafvaardiging zodanig is dat er ook zoals meerdere collega's hebben aangegeven indringend en nadrukkelijk kan worden gesproken over de economische gevolgen en de mitigerende maatregelen daarop. De voorzitter: De economische gevolgen voor Nederland bedoelt u? De heer Sjoerdsma (D66): Klopt. De voorzitter: Zoals u weet is het aan het kabinet om zijn eigen delegatie voor te stellen.De heer Sjoerdsma (D66): Vandaar deze suggestie. De voorzitter: Ja het is een suggestie en die nemen we mee. Dan is het woord aan de heer Sneller van de fractie van D66. Hij gaat heel veel wetsvoorstellen voorlezen. We gaan eens even rechtop zitten. Het woord is aan hem. De heer Sneller (D66): Ja met het verzoek om toe te lichten wat ik wil. Ik moet nu al afronden voorzitter. Op het langetermijnschema voor onze plenaire vergadering staan maar liefst zes tweede lezingen van grondwetsherzieningen. Die zijn al bijna een jaar aanhangig en sommige zijn ook al maanden en maanden geleden aangemeld voor plenaire behandeling. In een daarvan staat in eerste lezing — die is door 145 zetels aangenomen — dat tweede lezingen onverwijld worden ingediend en daarna voortvarend worden behandeld. Het leek mij dus een goed voorstel om dat als Kamer serieus te nemen. Daarom doe ik het verzoek om zo spoedig mogelijk na het reces deze zes tweede lezingen te agenderen. De voorzitter: Welke zes zijn dat? De heer Sneller (D66): Wilt u ze allemaal horen? De voorzitter: Nee ik hoef ze niet allemaal te horen. Het is helder. De heer Sneller (D66): U heeft ze zelf gedaan voorzitter. De voorzitter: Daarom! En met veel plezier. We gaan het zo snel mogelijk inplannen. Dank u wel. Dan mevrouw Simons. Mevrouw Simons (BIJ1): Dank voorzitter. Gisteren luidde de UNHCR de noodklok wederom over het grote aantal geweldsincidenten en mensenrechtenschendingen als het gaat om migranten aan de Europese grenzen. Vijf dagen geleden brachten The Guardian Lighthouse Reports Mediapart en Der Spiegel een artikel uit over doden die direct gelinkt kunnen worden aan de pushbacks. Inmiddels komen er bijna wekelijks schokkende nieuwsberichten en rapporten binnen over mensen die terug de zee in worden geduwd vanuit Griekenland mishandelingen in de Balkan en mensonterende omstandigheden in Polen. De vraag is natuurlijk hoe Nederland zich verhoudt tot deze crisis. Wat gaan wij daaraan doen? Gezien de urgentie maar zeker ook gezien de Nederlandse verantwoordelijkheid in Europa spreek ik hier graag over in een plenair debat natuurlijk met deKamer en heel graag met de minister van Buitenlandse Zaken en indien opportuun met de minister van Justitie en Veiligheid. De voorzitter: Helder. We gaan kijken of daar een meerderheid voor is. De heer Van Baarle (DENK): Steun voor het verzoek voorzitter. Mevrouw Agema (PVV): Geen steun. De voorzitter: Mevrouw Koekkoek. Een tussensprintje. Mevrouw Koekkoek (Volt): Ja ik zag nog wat andere collega's staan. Steun voor het verzoek. Mevrouw Van Beukering-Huijbregts (D66): Voorzitter we zitten nog te wachten op een reactie van de Adviescommissie voor Vreemdelingenzaken en de Commissie Meijers. Wij willen die reactie afwachten voordat we dit debat kunnen steunen. Dan kan het evenwel ook nog bij een commissiedebat. Geen steun. De voorzitter: Geen steun dus. Mevrouw Kamminga (VVD): Geen steun om dezelfde reden. Mevrouw Van Esch (PvdD): Steun ook namens de Fractie Den Haan. De heer Bisschop (SGP): Het lijkt mij prima om dit in commissieverband te agenderen en te behandelen na ommekomst van de documenten. De heer Van Haga (Groep Van Haga): Voorzitter. Goed dat in ieder geval nog een aantal landen onze buitengrenzen bewaakt dus goed om daarover te debatteren. Steun. Mevrouw Maatoug (GroenLinks): Volmondige steun ook namens de collega van de PvdA. Mevrouw Kerseboom (FVD): Geen steun.Mevrouw Agnes Mulder (CDA): Ik sluit me aan bij de SGP. De heer Van Nispen (SP): Wij denken dat de eerste gelegenheid om hierover te debatteren het commissiedebat op 9 maart is dus geen steun voor het verzoek om een plenair debat. Mevrouw Van der Plas (BBB): Daar sluit ik mij bij aan. De voorzitter: Er is geen meerderheid mevrouw Simons. Mevrouw Simons (BIJ1): Dat begrijp ik. Dank u wel. De voorzitter: Dan hebben we nog een toetje. Iedereen dacht dat de regeling van werkzaamheden voorbij zou zijn maar mevrouw Paulusma heeft nog een duveltje-uit-een-doosje voor ons. Let goed op. Mevrouw Paulusma (D66): Voorzitter dank u wel. Gezien alle onrust die er gespeeld heeft op het dossier van de concentratie van de hartcentra en aangezien wij daar donderdag een tweeminutendebat over hebben zou ik graag willen verzoeken om donderdag ook direct te stemmen over deze moties. De voorzitter: Dat gaan we inplannen. Hartelijk dank. Tot zover deze regeling van werkzaamheden. Ik schors een enkel ogenblik en dan gaan we praten over het tweeminutendebat Hoofdlijnendebat Sociale Zaken en Werkgelegenheid. De vergadering wordt enkele ogenblikken geschorst.