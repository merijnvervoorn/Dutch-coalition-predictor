6 Regeling van werkzaamheden (stemmingen) De voorzitter: Dan is er nu een korte regeling van werkzaamheden voor de stemmingen. Ik stel voor zo dadelijk ook te stemmen over de volgende aangehouden moties: - de motie-Van Gerven/Dik-Faber (34682 nr. 59); - de motie-Paternotte/Sienot (35570-VII nr. 22); - de motie-Van Beukering-Huijbregts c.s. (29628 nr. 977); - de motie-Van Otterloo (35570-IX nr. 24); - de motie-Moorlag (35570-XIII nr. 45); - de motie-Azarkan (35570 nr. 36). Daartoe wordt besloten. De voorzitter: Dan geef ik nu het woord aan mevrouw Van Toorenburg namens het CDA. Mevrouw Van Toorenburg (CDA): Voorzitter. Ik wil graag twee moties aanhouden. Allereerst onder agendapunt 10 de stemmingen over de moties ingediend bij het wetgevingsoverleg Wonen en ruimte de motie-Terpstra/Koerhuis op stuk nr. 50. Onder agendapunt 15 de stemmingen over de moties ingediend bij het VAO Niet-letale steun wil ik graag de motie-Van Helvert c.s. op stuk nr. 307 aanhouden. De voorzitter: Op verzoek van de heer Van Helvert stel ik voor zijn motie (32623 nr. 307) aan te houden. Op verzoek van de heer Terpstra stel ik voor zijn motie (35570-VII nr. 50) aan te houden. Daartoe wordt besloten. De voorzitter: Dan gaan we nu naar de stemmingslijst. We hebben een lange stemmingslijst. Volgens mij hebben we iets van 120 moties. En dan heb ik de amendementen en wetsvoorstellen niet meegerekend. Dus we gaan stemmen. Ik zie de minister kijken: moet ik dat allemaal bijwonen? Ja.