10 Stemmingen moties Maatregelen middenhuur Aan de orde zijn de stemmingen over moties ingediend bij de behandeling van het wetsvoorstel Wijziging van de Huisvestingswet 2014 ter verduidelijking van woonruimteverdeling van middenhuurwoningen en van de Woningwet ter vereenvoudiging van de goedkeuringsprocedure voor werkzaamheden die niet behoren tot diensten van algemeen economisch belang (Wet maatregelen middenhuur) te weten: - de motie-Koerhuis over het onderpand minder snel aan beleggers laten geven (35036 nr. 16); - de motie-Ronnes/Koerhuis over beschikbare middelen inzetten voor meer middenhuurwoningen in de vrije sector (35036 nr. 17); - de motie-Ronnes c.s. over een vrijstelling van de markttoets (35036 nr. 19); - de motie-Dik-Faber over de instelling van een Huurteam door gemeenten (35036 nr. 21); - de motie-Beckerman over zienswijzen van huurdersorganisaties en gemeenten (35036 nr. 22); - de motie-Van Eijs over een gelijk speelveld voor woningcorporaties en marktpartijen (35036 nr. 23). (Zie vergadering van 27 maart 2019.) De voorzitter: Op verzoek van de heer Koerhuis stel ik voor zijn motie (35036 nr. 16) aan te houden. Daartoe wordt besloten. De voorzitter: De motie-Ronnes c.s. (35036 nr. 19) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging overwegende dat de bouw van middenhuurwoningen door marktpartijen nauwelijks van de grond komt en de behoefte aan dergelijke woningen groot en urgent is; overwegende dat corporaties middenhuurwoningen kunnen en willen realiseren maar zich geplaatst zien voor toestemmingsprocedures en verplichte markttoetsen; verzoekt de regering regelgeving voor te bereiden waardoor het bouwen van huurwoningen met een huur tot â‚¬1.000 per maand door middel van een (vergaande) vrijstelling van de markttoets door corporaties mogelijk wordt en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 26 was nr. 19 (35036). Ik stel vast dat wij hier nu over kunnen stemmen. In stemming komt de motie-Ronnes/Koerhuis (35036 nr. 17). De voorzitter: Ik constateer dat de leden van de fracties van DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de nader gewijzigde motie-Ronnes c.s. (35036 nr. 26 was nr. 19). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze nader gewijzigde motie hebben gestemd en de leden van de fractie van FvD ertegen zodat zij is aangenomen. In stemming komt de motie-Dik-Faber (35036 nr. 21). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Beckerman (35036 nr. 22). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Eijs (35036 nr. 23). De voorzitter: Ik constateer dat de leden van de fracties van DENK D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen.