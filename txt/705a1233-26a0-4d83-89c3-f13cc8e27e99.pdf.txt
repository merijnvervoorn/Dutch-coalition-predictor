4 Stemming motie Verantwoordingsdebat 2021 (ronde 1) Aan de orde is de stemming over een motie ingediend bij het Verantwoordingsdebat 2021 te weten: - de gewijzigde motie-Van Houwelingen over notulen en vergaderstukken van het Audit Committee VWS naar de Kamer sturen (35380 nr. 34 was nr. 21). (Zie vergadering van 15 juni 2021.) De voorzitter: Aan de orde is een hoofdelijke stemming over de motie op stuk nr. 34 (35380) ingediend bij het Verantwoordingsdebat 2021. Dat is de gewijzigde motie-Van Houwelingen over notulen en vergaderstukken van het Audit Committee VWS naar de Kamer sturen. Ik geef het woord aan de griffier. O de heer Alkaya SP. De heer Alkaya (SP): Voorzitter een punt van orde. Het is een individueel recht van ieder Kamerlid om alle informatie van de regering op te vragen die hij of zij nodig heeft om zijn of haar taken uit te voeren. Aangezien we alsnog gaan stemmen over de motie van Forum voor Democratie ga ik ervan uit dat blijkbaar niet alle stukken zijn verstrekt. We hebben een halfuur geleden toch stukken gekregen dus ik ga ervan uit dat daar niet alle stukken bij zaten en dat we daarover stemmen omdat Forum voor Democratie niet alle stukken heeft gekregen die het wilde. De heer Baudet (FVD): Dat is geheel juist. De voorzitter: Dan geef ik het woord aan de griffier. De leden van de eerste groep Aartsen tot en met Gündoğan brengen hun stem uit. De voorzitter: Dank u wel. Dan schors ik de vergadering voor een enkel moment en dan kan daarna groep 2 naar binnen komen. De vergadering wordt enkele ogenblikken geschorst.