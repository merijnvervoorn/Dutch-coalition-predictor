11 Stemmingen moties Wapenexportbeleid Aan de orde zijn de stemmingen over moties ingediend bij het VAO Wapenexportbeleid te weten: - de motie-Jasper van Dijk/Sjoerdsma over een nationale vergunningsstop voor uit- en doorvoer van militair materiaal naar Saudi-Arabië (22054 nr. 271); - de motie-Jasper van Dijk over niet inzetten van Nederlandse diensthonden door het Israëlische leger (22054 nr. 272); - de motie-Servaes over strikte toepassing van het wapenexportbeleid (22054 nr. 273). (Zie vergadering van 8 maart 2016.) De voorzitter: Op verzoek van de heer Jasper van Dijk stel ik voor zijn motie (22054 nr. 272) aan te houden. Daartoe wordt besloten. De voorzitter: Ik geef gelegenheid tot het afleggen van een stemverklaring vooraf. De heer De Roon (PVV): Voorzitter. De Partij voor de Vrijheid is tegen iedere — ik herhaal: iedere — wapenexport naar Saudi-Arabië. Daarbij zien we geen rol weggelegd voor bemoeienis van de Europese Unie. Ook al voldoet een wapenexport naar SaudiArabië aan alle criteria van de Europese Unie dan nog zal de Partij voor de Vrijheid tegen wapenexport naar dat land zijn. Om die reden stemt de PVV-fractie tegen de motieServaes op stuk nr. 273 en voor de motie-Jasper van Dijk/Sjoerdsma op stuk nr. 271. In stemming komt de motie-Jasper van Dijk/Sjoerdsma (22054 nr. 271). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk Klein de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Servaes (22054 nr. 273). De voorzitter: Ik constateer dat de aanwezige leden van de fracties van de SP de PvdA GroenLinks D66 50PLUS de Groep Kuzu/Öztürk Klein de SGP de ChristenUnie en het CDAvoor deze motie hebben gestemd en de aanwezige leden van de overige fracties ertegen zodat zij is aangenomen.