3 Hamerstukken Hamerstuk Aan de orde is de behandeling van: - het wetsvoorstel Wijziging van de begrotingsstaat van het Ministerie van Buitenlandse Zaken (V) voor het jaar 2024 (Incidentele suppletoire begroting inzake tussentijdse herziening Meerjarig Financieel Kader) (36505). Dit wetsvoorstel wordt zonder beraadslaging en na goedkeuring van de onderdelen zonder stemming aangenomen. De voorzitter: We gaan vandaag onder andere spreken over het tekort aan cipiers in gevangenissen. Dat doen we niet nu onmiddellijk maar straks. Mij is gevraagd om het gedicht met de titel Gevangenis voor te lezen. Gevangenis waarin ik ben en blijf: strooien matras met de verborgen vijlen; scheermes dat ik ga slijpen aan de spijlen; nagel waarmee ik op de muren schrijf; spiegel met het doorsneden bovenlijf; hoe ik ook loop ik kan hem niet omzeilen; in het voorbijgaan stokt het hoofd een wijle; de hand grijpt naar de hals zoo lang zoo stijf. Dit zie ik als ik in de tramruit blik in voorjaarsstraten waarin orgels zingen als ik verlegen naar een vreemde knik. En iedren dag opnieuw moet ik mij dwingen tot het duel met de gewone dingen: ik doe het maar soms is het of ik stik. Dit was een gedicht van Hoornik; het heet Gevangenis.