8 Regeling van werkzaamheden De voorzitter: Ik benoem in de commissie voor de Werkwijze het lid Van Tongeren tot plaatsvervangend lid in de bestaande vacature. Ik benoem in de vaste commissie voor Sociale Zaken en Werkgelegenheid het lid Öztürk tot plaatsvervangend lid in plaats van het lid Kuzu. Op verzoek van de GroenLinksfractie benoem ik: - in de vaste commissie voor Binnenlandse Zaken het lid Ellemeet tot lid in de bestaande vacature; - in de vaste commissie voor Onderwijs Cultuur en Wetenschap het lid Ellemeet tot plaatsvervangend lid in de bestaande vacature; - in de vaste commissie voor Sociale Zaken en Werkgelegenheid het lid Van Ojik tot lid in de bestaande vacature; - in de vaste commissie voor Veiligheid en Justitie het lid Ellemeet tot plaatsvervangend lid in de bestaande vacature; - in de vaste commissie voor Volksgezondheid Welzijn en Sport het lid Ellemeet tot lid in de bestaande vacature; - in de algemene commissie voor Buitenlandse Handel en Ontwikkelingssamenwerking het lid Klaver tot plaatsvervangend lid in de bestaande vacature; - in de algemene commissie voor Wonen en Rijksdienst het lid Ellemeet tot lid en het lid Van Tongeren tot plaatsvervangend lid in de bestaande vacatures. Op verzoek van de aanvrager stel ik voor om het dertigledendebat over problemen met Wajongers op de arbeidsmarkt van de lijst af te voeren. Op verzoek van het lid Berndsen-Jansen stel ik voor haar motie (29452 nr. 178) opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor deze motie opnieuw gaat lopen. Ik stel voor toe te voegen aan de agenda: - het VAO Luchtvaart naar aanleiding van een algemeen overleg gehouden op 26 november 2014 met als eerste spreker de heer Graus van de PVV; - het VAO Spoorveiligheid/ERTMS naar aanleiding van een algemeen overleg gehouden op 27 november 2014 met als eerste spreker de heer Van Helvert van het CDA. Overeenkomstig de voorstellen van de voorzitter wordt besloten. De voorzitter: Het woord is aan de heer De Roon van de PVV. De heer De Roon (PVV): Voorzitter. Ik heb zojuist in het mondelinge vragenuur wat vragen gesteld aan de minister voor Buitenlandse Handelover de Turkse bemoeienis met ons minderhedenbeleid. Ik vond de beantwoording van de vragen niet erg bevredigend. Sommige vragen werden ook helemaal niet beantwoord. Bovendien is het een debat dat zeker nog zal doorgaan zoals ook collega's van andere fracties voor de interruptiemicrofoon hebben geconstateerd. Ik stel dus voor dat we gewoon met elkaar afspreken dat we een plenair debat over dit onderwerp gaan houden met de minister van Buitenlandse Zaken. De voorzitter: Het verzoek is om een debat met de minister van Buitenlandse Zaken in te plannen over de Turkse kritiek op het Nederlandse integratiebeleid. De heer Knops (CDA): Steun voor dit verzoek van de heer De Roon. Ik stel voor om ook minister Asscher daarbij uit te nodigen omdat hij ook enkele uitspraken hierover heeft gedaan. De voorzitter: De minister van Sociale Zaken en integratiebeleid. De heer Azmani (VVD): Ik zou ook graag het debat willen voeren met de minister van integratie. Wat mij betreft dan ook steun voor het debat maar dan wel met de minister van integratie. De heer Sjoerdsma (D66): Ook steun maar dan zou het wel goed zijn om dit debat op korte termijn te kunnen houden. Mevrouw Karabulut (SP): Steun ook voor het verzoek om de minister van integratie daarvoor uit te nodigen. Ons is toegezegd dat er gesprekken zouden plaatsvinden met als inzet dat wij zelf over integratie gaan en om de motieven helder te krijgen. Ik zou graag willen dat het kabinet ons voor dat debat ook informeert over de resultaten van dit gesprek. De voorzitter: U wilt ook een brief. De heer Voordewind (ChristenUnie): Steun voor het debat en voor een brief daaraan voorafgaand. De heer Van der Staaij (SGP): Steun voor de aanvraag van het debat de toevoeging van de minister van integratiezaken en de gevraagde brief. Mevrouw Maij (PvdA): Volgens mij is hierover vorige week in het begrotingsdebat ook van gedachten gewisseld. Wij hebben volgende week een algemeen overleg zoals wij eerder ook al hebben aangegeven met de minister van Buitenlandse Zaken.Daarin staat ook Turkije op de agenda; dus ik denk dat dit daar heel goed kan worden ingepast. Mevrouw Ouwehand (PvdD): Steun voor het verzoek en de aanvullende suggesties van de collega's voor de brief en de aanwezigheid van de genoemde bewindslieden. De voorzitter: Mijnheer De Roon ik stel vast dat u de steun hebt van een meerderheid van de Kamer voor het houden van een debat. Er is een aanvullende behoefte geformuleerd en ook door diverse leden al gesteund voor een brief voorafgaand aan het debat. Ik stel voor om vier minuten spreektijd per fractie in te plannen. Daartoe wordt besloten. De heer De Roon (PVV): Ik ben erg blij met de steun van de collega's hiervoor. Uiteraard is een brief waarin nog even wat punten kunnen worden uitgelegd voordat wij het debat ingaan altijd welkom. Ik ben vooral ook blij met de suggestie van de heer Sjoerdsma om dit debat snel te laten plaatsvinden. Dus ik vraag u expliciet om dat waar mogelijk zo in te plannen. De voorzitter: Ik zal het stenogram van dit gedeelte van de vergadering doorgeleiden naar het kabinet. Het woord is aan de heer Bosma van de PVV. De heer Bosma (PVV): Voorzitter. Onder het kabinet-Rutte I werd er voor het eerst sinds de kunstsubsidies werden ingevoerd tijdens de Tweede Wereldoorlog gehakt in de kunstsubsidie. Er ging een bescheiden 200 miljoen euro af en het land was te klein. Staatssecretaris Zijlstra werd vergeleken met Adolf Eichmann op de voorpagina van de Volkskrant Anna Tilroe ook zo'n kunstbobo haalde Göring erbij mijn fractieleider was Hitler … De voorzitter: Uw verzoek? De heer Bosma (PVV): … de PVV'ers werden geweerd in de kunstuitleen de AVRO werd een actiezender … De voorzitter: Uw verzoek? De heer Bosma (PVV): … mevrouw Klijnsma …De voorzitter: Mijnheer Bosma u wilt graag een debat. De heer Bosma (PVV): Zal ik even vertellen waarom ik een debat wil? De voorzitter: Dat mag u vast nog in het debat gaan wisselen. Ik weet dat het bij u nog zwaar op het netvlies staat maar de vraag vanuit het Presidium is dat hier een snel verzoek wordt gedaan. De heer Bosma (PVV): U moet zich niks aantrekken van het Presidium voorzitter! Hoe vaak moet ik dat nou nog zeggen? Als we daaraan gaan beginnen … De voorzitter: Zolang het Presidium niet heeft gevraagd om het Reglement van Orde te veranderen doe ik dat maar even niet. Uw verzoek is helder u wilt een debat. De heer Bosma (PVV): Ja maar nu weet niemand waarom. De voorzitter: Jawel hoor volgens mij is die boodschap overgekomen. Mijnheer Zijlstra? De heer Zijlstra (VVD): Ik zag in de debataanvrage dat ik om excuses zou hebben gevraagd. Gezien het feit dat ik die niet heb gevraagd en ook niet van plan was te gaan vragen lijkt er mij geen noodzaak voor een debat te zijn en is er geen steun van de VVD. De voorzitter: Ik zie ook geen andere leden opstaan. Mijnheer Bosma ik stel vast dat u geen steun hebt voor uw verzoek. De heer Bosma (PVV): Maar u weet niet eens wat ik wilde aanvragen. Wel fijn dat u me afkapte want anders had ik de heer Zijlstra genoemd. Het heeft dus ook weer voordelen. Anyway … De voorzitter: Dank u wel. Het woord is aan mevrouw Keijzer van het CDA. Mevrouw Keijzer (CDA): Voorzitter. Persoonlijke verzorging hulp bij het douchen hulp bij het wassen het is opgeknipt en deels naar degemeenten deels naar de zorgverzekeraars gegaan verbonden aan een behoefte aan geneeskundige zorg. (vervolg) Mevrouw Keijzer (CDA): Het is in ieder geval volstrekt onduidelijk voor de mensen die het betreft. Daarom verzoekt de CDA-fractie hierover een debat te voeren met de staatssecretaris want over 29 dagen is het moment daar en dan moet helder zijn waarop mensen kunnen rekenen en waar mensen moeten zijn. Voorzitter. Persoonlijke verzorging hulp bij het douchen hulp bij het wassen het is opgeknipt en deels naar de gemeenten deels naar de zorgverzekeraars gegaan. Verbonden aan een behoefte aan geneeskundige zorg. Het is in ieder geval volstrekt onduidelijk voor de mensen die het betreft. Daarom verzoekt de CDA-fractie hierover een debat te voeren met de staatssecretaris want over 29 dagen is het moment daar en dan moet helder zijn waarop mensen kunnen rekenen en waar mensen moeten zijn. De voorzitter: Een verzoek om steun voor het houden van een debat over de vermeende weeffout in de hervorming van de langdurige zorg. De heer Krol (50PLUS): Mensen hebben daar echt behoefte aan. Die duidelijkheid is er niet dus ik geef graag steun aan het debat. De heer Voordewind (ChristenUnie): Op 11 december is er een AO over de decentralisaties. Daar zou het misschien het snelst in kunnen worden meegenomen mogelijk voorafgegaan door een brief om hierover uitleg te krijgen. De heer Van 't Wout (VVD): Dat lijkt mij inderdaad een goed idee: een brief voorafgaand aan het AO dat wij volgende week al hebben. Dan kunnen we er dus heel snel over spreken. Mevrouw Wolbert (PvdA): Daarmee ben ik het van harte eens: een brief en volgende week een debat. De voorzitter: U bedoelt een AO mevrouw Wolbert. Ik zie u ja knikken. Mevrouw Pia Dijkstra (D66): Voor D66 geldt precies hetzelfde: een brief en het dan volgende week bespreken bij het transitie-AO. Mevrouw Leijten (SP): Misschien kan de brief het ook al ophelderen. Anders kunnen we het volgende week donderdag bespreken. Mevrouw Agema (PVV): Ik sluit me aan bij de vorige sprekers.De voorzitter: Mevrouw Keijzer u hebt niet de steun van de meerderheid voor het houden van een plenair debat. Er is grote behoefte aan een brief waarin uitleg wordt gegeven zodat het volgende week kan worden betrokken bij een debat dat al gepland staat in de vorm van een algemeen overleg. Mevrouw Keijzer (CDA): Dat heb ik goed gehoord voorzitter. Ik denk wel dat we ons met zijn allen moeten realiseren dat in dit AO de totale hervormingen dus alles aan de orde kunnen komen. De voorzitter: Ik neem aan dat de leden die hier stonden zich dat realiseren. Omdat dat AO nog wordt gehouden hebt u wel de gelegenheid om nog voor de kerst dus voordat de 29 dagen voorbij zijn moties in te dienen over dit onderwerp. Mevrouw Keijzer (CDA): Dat is goed maar ik denk dat we wel moeten bekijken of we alles kunnen behandelen in dat AO want het is werkelijk heel veel en de spreektijd … De voorzitter: Dat kunt u verder in de procedurevergadering regelen. Mevrouw Keijzer (CDA): … is te kort voorzitter. De voorzitter: Ik zal het stenogram van dit gedeelte van de vergadering doorgeleiden naar het kabinet zodat de brief er tijdig voor het AO is. Ik stel voor om een deadline te stellen voor dinsdag 12.00 uur. Dat geeft u de gelegenheid om zich voor te bereiden op dat debat. Mevrouw Keijzer (CDA): Dat is akkoord voorzitter. Dank u wel. De voorzitter: Dan geef ik het woord aan mevrouw Agnes Mulder van het CDA. Mevrouw Agnes Mulder (CDA): Voorzitter. We hebben een ontzettend drukke plenaire agenda. We hebben het aangevraagde VAO Ondernemen en bedrijfsfinanciering toch nog even kritisch tegen het licht gehouden. De punten die we ervoor hadden gepland kunnen we nog wel even vasthouden tot een volgend AO. Wellicht komt daar nog weer een VAO uit voort maar op dit moment hebben we er geen behoefte aan. De voorzitter: Het betreft hier een reeds gepland VAO. Ik vraag dus aan de Kamer of zij ermee akkoord gaat dat het VAO Ondernemen en bedrijfsfinanciering gepland voor donderdagavondom 20.50 uur van de plenaire agenda wordt afgevoerd. U hebt de steun van een meerderheid nodig om dat te doen mevrouw Mulder. De heer Groot (PvdA): Wat de PvdA betreft is dit akkoord. De heer Ziengs (VVD): Ook wat de VVD betreft is dit akkoord. De voorzitter: Daarmee is het VAO ook daadwerkelijk van de agenda af. Daarmee is er een einde gekomen aan de regeling van werkzaamheden. We kunnen gaan stemmen. Er moet nog even gebeld worden. Alle leden die dat nog niet hebben gedaan kunnen nu alsnog de presentielijst tekenen.