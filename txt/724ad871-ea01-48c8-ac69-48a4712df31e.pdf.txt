11 Stemmingen Burgerinitiatief "AOW Omhoog!" Aan de orde zijn de stemmingen in verband met het voorstel van de vaste commissie voor Sociale Zaken en Werkgelegenheid voor het behandelen van het Burgerinitiatief "AOW Omhoog" (33142 nr. 1) en over: - de motie-Ulenbelt over een onafhankelijk onderzoek naar de koopkracht van AOW'ers (33142 nr. 3). (Zie vergadering van 1 februari 2012.) In stemming komen de voorstellen zoals opgenomen in de bijlage bij de brief van de vaste commissie voor Sociale Zaken en Werkgelegenheid over het Burgerinitiatief "AOW Omhoog" (33142 nr. 1). De voorzitter: Ik constateer dat de aanwezige leden van de fractie van de SP voor deze voorstellen hebben gestemd en de aanwezige leden van de overige fracties ertegen zodat zij zijn verworpen. In stemming komt de motie-Ulenbelt (33142 nr. 3). De voorzitter: Ik constateer dat de aanwezige leden van de fractie van de SP voor deze motie hebben gestemd en de aanwezige leden van de overige fracties ertegen zodat zij is verworpen.