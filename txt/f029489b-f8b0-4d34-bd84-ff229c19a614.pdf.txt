21 Stemmingen moties Bouwregelgeving/risicovloeren Aan de orde zijn de stemmingen over moties ingediend bij het VAO Bouwregelgeving/risicovloeren te weten: - de motie-Krol over meer controle op de naleving van de eisen ten aanzien van brand- en vluchtveiligheid (28325 nr. 188); - de motie-Krol over een gratis koolmonoxidemelder (28325 nr. 189); - de motie-Koerhuis/Beckerman over de instelling van procesverplichtingen voor gemeenten (28325 nr. 191); - de motie-Koerhuis/Beckerman over een definitieve inventarisatie van probleemvloeren (28325 nr. 192); - de motie-Beckerman/Koerhuis over het invoeren van een onderzoeksplicht voor veiligheidsproblemen bij gebouwen (28325 nr. 193). (Zie vergadering van 13 maart 2019.) De voorzitter: De motie-Koerhuis/Beckerman (28325 nr. 192) is in die zin gewijzigd dat zij thans luidt: Motie De Kamer gehoord de beraadslaging overwegende dat een veilig gebouw belangrijk is voor zowel gebouweigenaren als -gebruikers; overwegende dat de regering de twee lopende incidentele inventarisaties van probleemvloeren en brandgevaarlijke gevels aan het bijhouden is en deze inventarisaties voor de zomer naar de Kamer verwacht te sturen; overwegende dat de regering heeft aangekondigd de definitieve rekenregels voor de inventarisatie van probleemvloeren voor eind april 2019 te publiceren; verzoekt de regering per direct te beginnen met een definitieve inventarisatie van probleemvloeren waarbij de definitieve rekenregels worden gebruikt en deze inventarisatie bij te houden en voor maart 2020 naar de Kamer te sturen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 195 was nr. 192 (28325). Ik stel vast dat wij hier nu over kunnen stemmen. In stemming komt de motie-Krol (28325 nr. 188).De voorzitter: Ik constateer dat deze motie met algemene stemmen is aangenomen. In stemming komt de motie-Krol (28325 nr. 189). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Koerhuis/Beckerman (28325 nr. 191). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Koerhuis/Beckerman (28325 nr. 195 was nr. 192). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze gewijzigde motie hebben gestemd en de leden van de fractie van FvD ertegen zodat zij is aangenomen. In stemming komt de motie-Beckerman/Koerhuis (28325 nr. 193). De voorzitter: Ik constateer dat deze motie met algemene stemmen is aangenomen.