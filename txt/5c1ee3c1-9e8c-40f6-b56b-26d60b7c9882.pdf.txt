9 Stemmingen moties Biobrandstoffen Aan de orde zijn de stemmingen over moties ingediend bij het VAO Biobrandstoffen te weten: - de motie-De Graaf over het beÃ«indigen van subsidies op biobrandstoffen (32813 nr. 60); - de motie-Dik-Faber over prioriteit voor hergebruik van biomassa boven bij- en meestook (32813 nr. 64); - de motie-Dik-Faber over het rapporteren over bio-energie die energiebedrijven op de markt brengen (32813 nr. 65); - de motie-Bisschop/Agnes Mulder over volledige dubbeltelling voor biobrandstoffen uit geraffineerd gras (32813 nr. 66); - de motie-Remco Dijkstra over aansluiting bij Europese richtlijnen voor duurzaamheid (32813 nr. 68). (Zie vergadering van 3 oktober 2013.) De voorzitter: De motie-Dik-Faber (32813 nr. 64) is in die zin gewijzigd dat zij thans luidt: Motie De Kamer gehoord de beraadslaging constaterende dat de bij- en meestookverplichting voor biomassa een sterke toename van biomassastromen betekent; constaterende dat in het regeerakkoord is vastgelegd dat biomassa zo hoogwaardig mogelijk moet worden ingezet ("cascadering"); overwegende dat in het energieakkoord is afgesproken dat er verdergaande duurzaamheidseisen worden opgesteld ten aanzien van de koolstofschuld van biomassa; overwegende dat in het energieakkoord nog niet is uitgewerkt dat bij het bepalen van de koolstofschuld ook rekening wordt gehouden met andere toepassingen van biomassa dan bio-energie om zo te komen tot het zo hoogwaardig mogelijk inzetten van biomassa; verzoekt de regering bij de uitwerking van de duurzaamheidseisen voor biomassa hergebruik prioriteit te geven boven bij- en meestook van reststromen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 72 was nr. 64 (32813).De voorzitter: De motie-Remco Dijkstra (32813 nr. 68) is in die zin gewijzigd dat zij thans luidt: Motie De Kamer gehoord de beraadslaging overwegende dat het volgen van Europees beleid in het kader van biobrandstoffen noodzakelijk is voor een gelijk speelveld en onze concurrentiepositie temeer vanwege het internationale karakter van de biobrandstoffenmarkt; constaterende dat de Nederlandse regering haar ambities heeft uitgesproken in het regeerakkoord en het energieakkoord; verzoekt de regering om aansluiting te zoeken bij Europese richtlijnen met betrekking tot duurzaamheidscriteria en geen aanvullende eisen op nationaal niveau te stellen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 73 was nr. 68 (32813). Ik stel vast dat wij hier nu over kunnen stemmen. De voorzitter: Op verzoek van de heer Bisschop stel ik voor zijn motie (32813 nr. 66) aan te houden. Daartoe wordt besloten. In stemming komt de motie-De Graaf (32813 nr. 60). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Dik-Faber (32813 nr. 72 was nr. 64). De voorzitter: Ik constateer dat de aanwezige leden van de fracties van de SGP de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Dik-Faber (32813 nr. 65). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebbengestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Remco Dijkstra (32813 nr. 73 was nr. 68). De voorzitter: Ik constateer dat de aanwezige leden van de fracties van de SGP het CDA en de VVD voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.