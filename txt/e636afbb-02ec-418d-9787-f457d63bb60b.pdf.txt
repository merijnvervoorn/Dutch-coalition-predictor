11 Regeling van werkzaamheden De voorzitter: Dan is nu aan de orde de regeling van werkzaamheden. Ik deel aan de Kamer mee dat het Presidium en het College van Senioren van de Eerste Kamer besloten hebben om de huidige delegaties in de assemblees nog drie maanden na het aantreden van de nieuwe Eerste Kamer in functie te laten waarna de nieuwe delegaties zullen worden benoemd. Ik stel voor het debat over de Voorjaarsnota aan de agenda van de Kamer toe te voegen en daarbij maximumspreektijden te hanteren van: - 10 minuten voor VVD PVV CDA en D66; - 7 minuten voor GroenLinks SP en PvdA; - 5 minuten voor ChristenUnie Partij voor de Dieren 50PLUS SGP DENK en Forum voor Democratie. Ik stel voor dinsdag 18 juni ook te stemmen over de Raming van de Tweede Kamer voor het jaar 2020 en de daarbij ingediende moties. Op verzoek van de aanvragers stel ik voor van de agenda af te voeren: - het dertigledendebat over de problemen bij het Centraal Bureau Rijvaardigheidsbewijzen; - het dertigledendebat over ontbossing in Nederland. Op verzoek van de fractie van het CDA benoem ik: - in de vaste commissie voor Volksgezondheid Welzijn en Sport het lid De Pater-Postma tot plaatsvervangend lid in de bestaande vacature. Ik deel mee dat de volgende aangehouden moties zijn vervallen: 29398-656; 32847-493; 30175-335. Op verzoek van een aantal leden stel ik voor de volgende door hen ingediende moties opnieuw aan te houden: 35000XIV-55; 34950-XII-15; 34950-XII-12; 21501-08-720; 35000-XII27; 35000-62; 21501-33-728; 21501-33-727. Ik stel voor toe te voegen aan de agenda: - het VAO Maritiem met als eerste spreker de heer Van Aalst namens de PVV; - het VAO Externe veiligheid met als eerste spreker de heer Laçin namens de SP; - het VAO Eurogroep/Ecofin-Raad met als eerste spreker mevrouw Leijten namens de SP; - het VAO Raad Algemene Zaken met als eerste spreker het lid Futselaar namens de SP. Overeenkomstig de voorstellen van de voorzitter wordt besloten.De voorzitter: Dan geef ik nu het woord aan mevrouw Lodders namens de VVD. O sorry namens de commissie. Mevrouw Lodders (VVD): Inderdaad namens de commissie voorzitter. Ik heb u namens de commissie voor Volksgezondheid Welzijn en Sport eerder verzocht het debat over concrete maatregelen uit het preventieakkoord voor de zomer te plannen. Daar komt een aanvullend verzoek bij om de spreektijden te verruimen naar zes minuten per fractie. De voorzitter: U doet dit verzoek namens de commissie. Dat betekent dat een meerderheid voorstander daarvan is. Daar gaan we rekening mee houden mevrouw Lodders. Mevrouw Van den Hul namens de PvdA. Mevrouw Van den Hul (PvdA): Dank voorzitter. Gisteren moesten wij wederom via de media vernemen dat dit kabinet allerlei plannen voor de publieke omroep in petto heeft. Los van het feit dat dit een zeer slordige gang van zaken is die we helaas vaker hebben gezien leidt dit tot zeer terechte zorgen en groeiende onzekerheid bij de makers in ons publiek bestel. Ik wil twee dingen. Allereerst zo snel mogelijk die beloofde visiebrief waar we al zo lang op wachten en waar die plannen daadwerkelijk in staan. Daarna wil ik zo snel mogelijk een plenair debat plannen. De heer Van der Molen (CDA): Voorzitter. Vanochtend is in de procedurevergadering van de commissie voor OCW al om deze brief gevraagd. Die gaat er ook komen. Ik denk dat we echt even de inhoud van die brief moeten afwachten voordat we daar een plenair debat over gaan inplannen. Dat zal er tegen die tijd vast en zeker gaan komen. De heer Aartsen (VVD): Volgens mij is het goed om de brief van de minister af te wachten. We hebben vanmorgen het verzoek gedaan om daar snel mee te komen. Op basis daarvan zullen we gaan kijken hoe we die behandelen dus geen steun voor het debat. Mevrouw Westerveld (GroenLinks): Voorzitter. We wachten echt al heel erg lang op deze brief en telkens wordt beloofd dat hij er komt. Mevrouw Van den Hul vroeg er vanochtend in de procedurevergadering terecht aandacht voor. Het lijkt me goed om daar een debat over in te plannen. Hopelijk zorgt dat ook voor wat extra haast. De heer Sneller (D66): Ik begrijp dat dit tijdens de procedurevergadering al aan de orde is geweest dus het verbaast me dat we het hier weer doen. Het lijkt me heel goed om zo snel mogelijk die brief te krijgen en dan te kijken waar we dat debat zo snel mogelijk kunnen houden.De heer Kwint (SP): Steun voor een snel debat al denk ik dat de uitkomst weleens zou kunnen zijn dat het sneller gaat als we het in een commissiezaal voeren. Er moet mij wel iets van het hart. Op het mediadossier moeten wij permanent via de krant allerlei informatie vernemen over grote herzieningen. Wij moeten vervolgens reageren terwijl wij nauwelijks de implicaties kunnen overzien. We zien een paar regels. Bij het mediadossier is dat keer op keer het geval. De heer Martin Bosma (PVV): Schering en inslag. Steun. De voorzitter: Mevrouw Van den Hul? Mevrouw Van den Hul (PvdA): Ja ik heb onvoldoende steun voor een meerderheidsdebat. In de richting van de collega's die zeggen dat dit al aan de orde geweest is in de procedurevergadering zeg ik dat ik precies dit punt in die procedurevergadering heb aangekondigd. Voorzitter ik zeg het ook in uw richting dat ik dit wederom echt ongehoord vind. We kijken uit naar die snelle brief en een snel te plannen AO. De voorzitter: Het punt dat het inderdaad uitgebreid in de media is geweest voordat de Kamer erover hoort zal ik zeker aan het kabinet laten weten. Ik stel voor het stenogram van dit deel van de vergadering door te geleiden naar het kabinet. Dan kunnen ze het nog eens teruglezen. Dank u wel. Ik ga naar mevrouw Kuiken namens de PvdA. Mevrouw Kuiken (PvdA): Voorzitter. Veel geblaat weinig wol. Dat vat de aanpak van criminele asielzoekers wel samen. De IND heeft geen capaciteit om criminele asielzoekers uit te zetten en doet het daarom ook bewust niet terwijl we juist wetgeving hebben aangenomen om meer criminele asielzoekers en vreemdelingen snel te kunnen uitzetten. Kortom ik wil van de staatssecretaris weten hoe dit kan. Daarom wil ik een brief en een debat. De heer Jasper van Dijk (SP): Voorzitter. Ja een hele slechte zaak. Wederom moeten we dit uit de media vernemen van klokkenluiders in plaats van van de regering. Kortom een debat is absoluut op z'n plek. Nou heb ik een voorstel. De voorzitter: Vertel. De heer Jasper van Dijk (SP): Volgende week staat er een algemeen overleg Asiel en vreemdelingen op de agenda. Het zou daarbij gevoegd kunnen worden met van tevoren uiteraard een brief zodat we hier ook echt over kunnen debatteren. Daarmee voorko-men we dat we nog maanden moeten wachten. Ik leg dat voor aan mevrouw Kuiken. Ik steun een debat wellicht via dat AO. De heer Fritsma (PVV): Voorzitter. Het opzettelijk niet aanpakken en niet uitzetten van criminele vreemdelingen terwijl dat wel kan is echt een misstand van de eerste orde. Het duidt op een ernstig disfunctioneren van de IND. Zeker steun voor een debat hierover en ook voor een brief met als aanvulling dat het me logisch lijkt dat de IND-verslagen waarop het nieuwsbericht is gebaseerd ook naar de Kamer kunnen komen als bijlage bij die gevraagde brief. Die verslagen moeten we wel hebben. Mevrouw Van Toorenburg (CDA): Voorzitter. Ik denk dat de heer Fritsma het juist verwoordt en daar sluit ik mij graag bij aan. Het is wel belangrijk dat we ons realiseren dat we 100 miljoen investeren in de IND. Dat is niet voor niets maar het is wel buitengewoon zorgelijk wat hier gebeurd is. De voorzitter: Dus u steunt het verzoek. De heer Snels namens GroenLinks. De heer Snels (GroenLinks): Steun voor het verzoek met de aanvulling van de heer Fritsma. Mevrouw Van Brenk (50PLUS): Steun voor het verzoek. Mevrouw Becker (VVD): Voorzitter. Ook steun voor het verzoek. We hebben ook schriftelijke vragen gesteld en het zou goed zijn als we die beantwoord krijgen voordat het debat wordt ingepland. Of het een debat wordt of een AO dat maakt mij niet uit als we hier maar snel over kunnen debatteren. De heer Stoffer (SGP): Steun. De heer Groothuizen (D66): Steun voor het verzoek. De heer Azarkan (DENK): Voorzitter. Buitengewoon zorgelijk en goed dat we er snel over praten. Wat mij betreft doen we dat tijdens het AO Asiel en migratie. Dus alle steun. De heer Bruins (ChristenUnie): Steun voor brief en debat.De voorzitter: Mevrouw Kuiken bijna de hele Kamer steunt u. Mevrouw Kuiken (PvdA): Voorzitter mag ik u vragen om het kabinet te verzoeken om ons een brief te sturen voor het algemeen overleg dat gepland staat voor woensdag? Dat betekent dus uiterlijk dinsdagmiddag om 13.00 uur. Aan de hand van die brief kan ik namelijk bepalen of ik het debat handhaaf of dat we het afdoen op een voldoende manier tijdens het algemeen overleg. Ik wil graag de suggestie van de heer Fritsma overnemen omdat ik inzage wil hebben in die dossiers. Ik wil dat ook omdat ze afwijken van het eerdere rapport van De Leeuw. Hartelijk dank. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. De heer Slootweg namens het CDA. De heer Slootweg (CDA): Dank u wel voorzitter. Mede namens collega Hijink wil ik dit debat aanvragen. In de Trouw van vanmorgen konden we lezen dat er miljoenen euro's bedoeld voor de thuiszorg zijn weggesluisd bij organisatie Privazorg. We lezen tegenwoordig bijna wekelijks over bestuurders bij zorginstellingen die meer bezig lijken te zijn met financiële constructies dan dat men bezig is met het verbeteren van de zorg. Ik weet dat er nog een debat en wetgeving aankomen over de Wtza maar ik moet wel zeggen dat ik mij na de technische briefing die we hebben gehad over het geval Alliade afvraag of we het allemaal daarin kunnen vangen. Vandaar deze debataanvraag. Mevrouw Van Brenk (50PLUS): Voorzitter. Bij de invoering van dit stelsel was dit te voorzien. Maar ik zou graag voorafgaand aan het debat dat wij zeker steunen een brief willen hebben van het kabinet over hoe zij hierop gaan acteren. De heer Snels (GroenLinks): Van harte steun voor het verzoek. De heer De Lange (VVD): Een brief lijkt me goed en ook steun voor het debat want geld moet gaan naar goede zorg. Mevrouw Bergkamp (D66): Voorzitter. Ook steun van D66 voor het debat. Ik deel de zorg zeker na de technische briefing. Maar ik wil inderdaad wel een duidelijke brief waarin ook wordt ingegaan op wat we nu gaan doen om dit soort constructies te bestrijden. Mevrouw Kuiken (PvdA): Voorzitter zeker steun.De heer Öztürk (DENK): Steun. De heer Bruins (ChristenUnie): Steun. De heer Stoffer (SGP): Steun. De voorzitter: Ja natuurlijk kunt u ... We zijn toch bezig. De heer Martin Bosma (PVV): Steun. De voorzitter: Daarmee heeft u ook een meerderheid meneer Slootweg. Ik stel voor het stenogram van dit deel van de vergadering door te geleiden naar het kabinet. De heer Van der Linde namens de VVD. De heer Van der Linde (VVD): Voorzitter afgelopen dinsdag hebben we u gevraagd met enige spoed een debat in te plannen over het pensioenakkoord. Dat deden we natuurlijk in de blijde hoop en verwachting dat het akkoord dan al door alle partners in de SER kon worden gedragen. Inmiddels is duidelijk dat de leden van de vakbond zich nog willen uitspreken en dat respecteren we uiteraard. Het lijkt me wel zorgvuldig om de zaken in de goede volgorde te doen. Ik zou u willen vragen om ons debat na die ledenraadpleging in te plannen. De heer Van Weyenberg (D66): Steun voorzitter. De heer Slootweg (CDA): Een goed voorstel. Steun. De heer Bruins (ChristenUnie): Dat lijkt me netjes en logisch. De heer Öztürk (DENK): Steun. De heer Jasper van Dijk (SP): Steun. De heer Edgar Mulder (PVV): Dank u wel voorzitter. Ik ben blij dat u vrolijk wordt van mijn aanwezigheid. Het pensioenakkoord is trouwens een flutakkoord. Laten we hopen dat de leden van de vakbewe-ging dat akkoord afschieten en laten we daarna pas debatteren. Dus volop steun voorzitter. De voorzitter: Dank je wel. De heer Snels. De heer Snels (GroenLinks): Steun voor het verzoek. De heer Nijboer (PvdA): Ook geen bezwaar voorzitter. De voorzitter: Dank u wel. Dan gaan we daar rekening mee houden. Daarmee zijn wij ook aan het einde gekomen van de regeling van werkzaamheden. De vergadering wordt enkele ogenblikken geschorst.