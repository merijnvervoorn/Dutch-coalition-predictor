18 Stemmingen Inbesteding openbaar vervoer Aan de orde zijn de stemmingen in verband met het voorstel van wet van de leden Monasch Bashir Van Gent en Verhoeven tot wijziging van de Wet personenvervoer 2000 teneinde inbesteding van openbaar vervoer mogelijk te maken in een plusregio die de gemeente Amsterdam 's-Gravenhage Rotterdam of Utrecht omvat (Wet aanbestedingsvrijheid OV grote steden) ( 32845 ) en over: - de motie-Aptroot over niet compenseren van verliezen van eigen vervoersbedrijven 32845 nr. 17). (Zie vergadering van heden.) In stemming komt het amendement-Wiegman-van Meppelen Scheppink (stuk nr. 15 I). De voorzitter: Ik constateer dat de aanwezige leden van de fracties van de VVD en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 15 voorkomende amendementen als verworpen kunnen worden beschouwd. In stemming komt het gewijzigde amendement-Wiegman-van Meppelen Scheppink (stuk nr. 16 II). De voorzitter: Ik constateer dat de aanwezige leden van de fracties van de SGP de ChristenUnie en het CDA voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 16 voorkomende gewijzigde amendementen als verworpen kunnen worden beschouwd. In stemming komt het amendement-Wiegman-van Meppelen Scheppink (stuk nrs. 12 I en II). De voorzitter: Ik constateer dat dit amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Wiegman-van Meppelen Scheppink (stuk nrs. 12 I en II). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de PVV en het lid Brinkman voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. (geroffel op de bankjes)De voorzitter: Dan mag ik nu de vraag der vragen stellen. Is de heer Monasch de vader van dit initiatiefwetsvoorstel bereid om het wetsvoorstel samen met de andere initiatiefnemers te verdedigen aan de overkant in de Eerste Kamer? Wat is hierop uw antwoord? De heer Monasch (PvdA): Mijn antwoord is dat de vaders en moeders van dit initiatiefwetsvoorstel van harte bereid zijn om het te verdedigen aan de overkant en dat zij ook bereid zijn om dat op zo kort mogelijke termijn te doen als de Eerste Kamer dat behaagt. De voorzitter: Wij zullen ervoor zorg dragen dat dit gebeurt. In stemming komt de motie-Aptroot (32845 nr. 17). De voorzitter: Ik constateer dat de aanwezige leden van de fractie van de VVD voor deze motie hebben gestemd en de aanwezige leden van de overige fracties ertegen zodat zij is verworpen. Dit waren de stemmingen. Sluiting 22.19 uur.