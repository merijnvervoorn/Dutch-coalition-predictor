31 Stemming motie Gegevensuitwisseling in de zorg/gegevensbescherming Aan de orde is de stemming over een aangehouden motie ingediend bij het VAO Gegevensuitwisseling in de zorg/gegevensbescherming te weten: - de motie-Van den Berg over afspraken over de financiering van maatwerk met nieuw zorggeld (27529 nr. 173). (Zie vergadering van 20 februari 2019.) De voorzitter: De motie-Van den Berg (27529 nr. 173) is in die zin gewijzigd dat zij thans luidt: Motie De Kamer gehoord de beraadslaging overwegende dat de regering inzet om taal en wijze van gegevensuitwisseling verplicht te standaardiseren; overwegende dat de regering inzet om aansluiting bij digitale infrastructuur te verplichten zodat zorgverleners patiÃ«ntgegevens veilig kunnen delen wanneer dat nodig is; overwegende dat de regering inzet te verplichten dat ICTsystemen zo worden aangepast dat communicatie met andere systemen mogelijk is; overwegende dat er veel legacy aanwezig is binnen de zorg: gegevens die opgesloten blijven in oude systemen omdat ze niet uitgewisseld kunnen worden; overwegende dat deze legacy niet alleen toegang tot data verhindert maar ook innovatie belemmert en daarnaast de zorgkosten onnodig verhoogt; verzoekt de regering te onderzoeken hoe verplicht kan worden dat toegang tot data in zorgsystemen gestandaardiseerd wordt zodat hergebruik van die data in andere toepassingen mogelijk wordt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 182 was nr. 173 (27529). Ik stel vast dat wij hier nu over kunnen stemmen. In stemming komt de gewijzigde motie-Van den Berg (27529 nr. 182 was nr. 173).De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de fractie van de PvdD ertegen zodat zij is aangenomen.