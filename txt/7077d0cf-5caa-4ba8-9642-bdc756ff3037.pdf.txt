13 Stemmingen moties Jaarverslag en slotwet van het ministerie voor Justitie en Veiligheid 2019 Aan de orde zijn de stemmingen over moties ingediend bij het debat over Jaarverslag en slotwet van het ministerie voor Justitie en Veiligheid 2019 te weten: - de motie-Van den Berge/Westerveld over het optimaliseren van het aanbod jeugdhulp (35470-VI nr. 9); - de motie-Van Nispen c.s. over het afpakken van crimineel vermogen (35470-VI nr. 10); - de motie-Van Nispen c.s. over het overbrengen van de heer Singh naar Nederland (35470-VI nr. 11); - de motie-Van Nispen/Hijink over het oormerken van de budgetten voor spoedeisende jeugdzorg (35470-VI nr. 12); - de motie-Van Dam c.s. over het functioneren van de strafrechtketen (35470-VI nr. 13). (Zie wetgevingsoverleg van 16 juni 2020.) De voorzitter: Op verzoek van de heer Van Nispen stel ik voor zijn motie (35470-VI nr. 12) aan te houden. Daartoe wordt besloten. De voorzitter: De motie-Van Dam c.s. (35470-VI nr. 13) is in die zin gewijzigd dat zij thans luidt: Motie De Kamer gehoord de beraadslaging constaterende dat er ernstige zorgen bestaan over het functioneren van de strafrechtketen zowel waar het gaat om prestaties voorraden doorlooptijden ICT en afpakken; constaterende dat organisaties in het strafrecht alleen tot topprestaties kunnen komen als zij — met inachtneming van specifieke eigen veelal in wetgeving vastgelegde onafhankelijke posities — onderling samenwerken en optimaal afstemmen; overwegende dat uit rapportages jaarverslagen én uit media-uitingen van betrokkenen blijkt dat de samenwerking binnen de strafrechtketen onderling te vrijblijvend is en onvoldoende op elkaar is afgestemd; overwegende dat dit al langer gaande is en ten koste gaat van het vertrouwen in het strafrecht en de belangen van betrokken burgers; verzoekt de regering om te bevorderen dat met inachtneming van ieders positie vanuit het ministerie meer regiewordt genomen op het functioneren van de strafrechtketen waar het gaat om logistieke en bedrijfsmatige ketenissues zoals ICT doorlooptijden het afpakproces en het voorkomen en wegwerken van voorraden en daar de Kamer voorafgaand aan Prinsjesdag een voorstel over te doen toekomen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 14 was nr. 13 (35470-VI). Ik stel vast dat wij hier nu over kunnen stemmen. In stemming komt de motie-Van den Berge/Westerveld (35470-VI nr. 9). De voorzitter: Ik constateer dat deze motie met algemene stemmen is aangenomen. In stemming komt de motie-Van Nispen c.s. (35470-VI nr. 10). De voorzitter: Ik constateer dat deze motie met algemene stemmen is aangenomen. In stemming komt de motie-Van Nispen c.s. (35470-VI nr. 11). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol/Van Kooten-Arissen D66 de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. De heer Van Nispen. De heer Van Nispen (SP): Ik dank de collega's voor de steun. Nu deze motie op stuk nr. 11 is aangenomen zou ik graag op korte termijn een brief ontvangen van de regering over welke inspanning ze gaat leveren om de heer Singh eindelijk naar Nederland over te laten brengen. Dus graag op korte termijn een brief. De voorzitter: Ja. Ik stel voor het stenogram van dit deel van de vergadering door te geleiden naar het kabinet. In stemming komt de gewijzigde motie-Van Dam c.s. (35470VI nr. 14 was nr. 13). De voorzitter: Ik constateer dat deze gewijzigde motie met algemene stemmen is aangenomen.We hebben de punten 10 en 11 over de gedragscode uitgesteld dus we gaan nu naar 12.