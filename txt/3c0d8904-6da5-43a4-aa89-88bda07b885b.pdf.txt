5 Regeling van werkzaamheden De voorzitter: Ik stel voor dinsdag 13 september ook te stemmen over de aangehouden motie-Dassen c.s. (36120 nr. 24). Ik stel voor toestemming te verlenen tot het houden van een wetgevings- c.q. notaoverleg met stenografisch verslag: - aan de vaste commissie voor Financiën op dinsdag 27 september van 16.30 uur tot 23.00 uur over de Regels ten behoeve van de hersteloperatie toeslagen (Wet hersteloperatie toeslagen); dat betreft Kamerstuk — dat zal u verbazen minister Jetten — 36151; - aan de vaste commissie voor Justitie en Veiligheid op maandag 17 oktober van 10.30 uur tot 13.30 uur over de Wijziging van de Faillissementswet in verband met de implementatie van de Richtlijn (EU) 2019/1023 van het Europees Parlement en de Raad van 20 juni 2019 betreffende preventieve herstructureringsstelsels betreffende kwijtschelding van schuld en beroepsverboden en betreffende maatregelen ter verhoging van de efficiëntie van procedures inzake herstructurering insolventie en kwijtschelding van schuld en tot wijziging van Richtlijn (EU) 2017/1132 (Richtlijn betreffende herstructurering en insolventie) (PbEU 2019 L 172) (Implementatiewet richtlijn herstructurering en insolventie) (36040); - aan de vaste commissie voor Justitie en Veiligheid op maandag 14 november van 15.00 uur tot 19.00 uur over de initiatiefnota "Recht doen waar recht ontbreekt" (36096); - aan de vaste commissie voor Onderwijs Cultuur en Wetenschap op maandag 7 november van 11.00 uur tot 16.00 uur over Wetenschapsbeleid. Ik deel mee dat de volgende debatten zijn komen te vervallen: - het debat over groene-industriepolitiek; - het debat over het vestigingsklimaat in Nederland; - het debat over de aanpak van zorgfraude; - het dertigledendebat over de modernisering van het staatsnoodrecht; - het dertigledendebat over de inzet en deelname van het kabinet aan het International Migration Review Forum; - het dertigledendebat over het bericht dat aftappen van communicatie toch mogelijk is ondanks dat een meerderheid van de Nederlanders tegen de "sleepwet" stemde; - het dertigledendebat over het bericht dat het ministerie van VWS ziekenhuizen in de coronacrisis ontmoedigde hun intensive care uit te breiden; - het debat over de renovatie van de Afsluitdijk; - het dertigledendebat over de UNESCO-status van de Waddenzee in relatie tot de plannen voor gaswinning; - het dertigledendebat over een mogelijke integratie van het Duitse en Nederlandse leger. Overeenkomstig de voorstellen van de voorzitter wordt besloten.