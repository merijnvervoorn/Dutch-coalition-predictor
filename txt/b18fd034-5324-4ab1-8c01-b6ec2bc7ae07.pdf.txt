17 Stemmingen moties Stikstof NPLG en natuur Stemmingen moties Stikstof NPLG en natuur Aan de orde zijn de stemmingen over moties ingediend bij het tweeminutendebat Stikstof NPLG en natuur te weten: - de motie-Kostić over een verplichte agro-industrieheffing als gedeeltelijke vervanging van de geschrapte middelen uit het transitiefonds (33576 nr. 378); - de motie-Kostić over extra maatregelen om de achterstand op het gebied van biologische landbouw in Europa zo snel mogelijk in te lopen (33576 nr. 379); - de motie-Pierik/Van der Plas over de uitvoering van de motie-Akerboom (36410-XIV nr. 9) betrekken bij de stelselwijziging in het faunabeheer (33576 nr. 380); - de motie-Pierik/Van der Plas over predatorenbeheer mogelijk maken voor de te beheren soorten en biotoopverbeterende maatregelen blijven stimuleren (33576 nr. 381); - de motie-Van Campen over met kustprovincies tot een actieplan komen om in de behoefte van zoetwater te voorzien en verzilting tegen te gaan (33576 nr. 382); - de motie-Bromet c.s. over garant staan voor langjarige contracten van minimaal twaalf jaar om boeren die deelnemen aan het ANLb financiële zekerheid te bieden (33576 nr. 383); - de motie-Hertzberger c.s. over de minimale deposities van de visserij met een maatwerkvoorschrift en uitstootplafond vergunnen (33576 nr. 384); - de motie-Grinwis/Vedder over pas overgaan tot verhoging van de maximumsnelheid als alle PAS-melders gelegaliseerd zijn en de garnalenvissers een Wnb-vergunning hebben (33576 nr. 385). (Zie vergadering van 20 juni 2024.) De voorzitter: We beginnen met een stemverklaring van mevrouw Van der Plas. Het woord is aan haar. Mevrouw Van der Plas (BBB): Dank u wel voorzitter. Ik heb onder dit punt een stemverklaring bij de moties op stukken nrs. 383 en 385. De nieuwe coalitiepartijen zijn groot voorstander van langjarige contracten voor agrarisch natuurbeheer. Het is fijn dat mevrouw Bromet dit deel van het hoofdlijnenakkoord steunt waarin jaarlijks 500 miljoen euro wordt vrijgemaakt voor agrarisch natuurbeheer. De specifieke uitwerking van dat deel van het akkoord moet echter worden overgelaten aan een nieuwe regering. Dat is de reden waarom wij de motie op stuk nr. 383 niet steunen. We gaan hier namelijk al mee aan de slag. Deze motie is voor de bühne niets meer en niets minder. Voorzitter. Dan de motie op stuk nr. 385. De indieners van de motie op stuk nr. 385 pleiten ervoor om PAS-melders eerst te legaliseren voordat wordt overgegaan tot 130 kilometer per uur op de snelweg. BBB vindt het legaliseren vanPAS-melders en garnalenvissers topprioriteit. We zullen er alles aan doen om dit te laten gebeuren. Nu voor deze motie stemmen is echter vooruitlopen op de uitwerking van het hoofdlijnenakkoord waarin beide worden genoemd zowel het legaliseren van de PAS-melders als 130 kilometer per uur mogelijk maken. Nu stemmen voor het een of het ander is de nieuwe ministers in de uitwerking voor de voeten lopen. De partijen die deze moties indienen hebben als coalitiepartijen tijd genoeg gehad om de PAS-melders te helpen. Nu even snel via een motie dit willen regelen is puur voor de bühne. En daarin gaan wij niet mee. De voorzitter: Ja ja ja. Dat laatste vind ik geen stemverklaring. In stemming komt de motie-Kostić (33576 nr. 378). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kostić (33576 nr. 379). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Pierik/Van der Plas (33576 nr. 380). De voorzitter: Ik constateer dat de leden van de fracties van NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Pierik/Van der Plas (33576 nr. 381). De voorzitter: Ik constateer dat de leden van de fracties van NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Campen (33576 nr. 382). De voorzitter: Ik constateer dat de leden van de fracties van GroenLinksPvdA DENK Volt D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bromet c.s. (33576 nr. 383). De voorzitter: Ik constateer dat de leden van de fracties van de SP GroenLinks-PvdA DENK Volt D66 de ChristenUnie de SGP het CDA en JA21 voor deze motie hebben gestemden de leden van de overige fracties ertegen zodat zij is verworpen. In stemming komt de motie-Hertzberger c.s. (33576 nr. 384). De voorzitter: Ik constateer dat de leden van de fracties van NSC de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Grinwis/Vedder (33576 nr. 385). De voorzitter: Ik constateer dat de leden van de fracties van de SP GroenLinks-PvdA Volt D66 NSC de VVD de ChristenUnie en het CDA voor deze motie hebben gestemd en de leden van de overige fracties ertegen zodat zij is aangenomen. Een mededeling van de heer Flach. De heer Flach (SGP): Voorzitter. Ik had de bladzijde iets te vroeg omgeslagen. Daardoor kon het gebeuren dat wij bij de motie op stuk nr. 378 de hand hadden opgestoken. Wij willen geacht worden tegen die motie gestemd te hebben. De voorzitter: Heel goed. Uw opmerking zal in de Handelingen worden opgenomen. De heer Grinwis. De heer Grinwis (ChristenUnie): Nu de motie op stuk nr. 385 is aangenomen — waarvoor dank aan de collega's — wil ik zo snel mogelijk van het kabinet horen hoe deze motie die ontraden was wordt uitgevoerd. Ik laat aan het kabinet over welk kabinet het zal zijn dat "zo snel mogelijk" antwoordt. De voorzitter: U bent een ruimvoelend mens. Ik zal het stenogram van dit deel van de vergadering doorgeleiden naar het kabinet. De heer Van Houwelingen. De heer Van Houwelingen (FVD): Bij de motie op stuk nr. 384 had ik mijn hand wel degelijk opgestoken dus daar hebben wij voor gestemd maar dat hebt u niet gezien. De voorzitter: Dat was dan een klein handje denk ik. De heer Van Houwelingen (FVD): Een grote hand hoor. De voorzitter: Uw opmerking zal in de Handelingen worden opgenomen.