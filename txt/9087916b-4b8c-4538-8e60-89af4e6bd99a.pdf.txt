15 Stemming motie Rijksdienst Aan de orde is de stemming over een aangehouden motie ingediend bij het VAO Rijksdienst te weten: - de motie-Geurts/Schouw over verbeteren van de borging van publieke belangen in de governance structuur (31490 nr. 150). (Zie vergadering van 3 juli 2014.) De voorzitter: De motie-Geurts/Schouw (31490 nr. 150) is in die zin gewijzigd dat zij thans luidt: Motie De Kamer gehoord de beraadslaging overwegende dat het kabinet voornemens is agrarische keuringsdiensten samen te voegen tot twee publiekrechtelijke zbo's en onder het publiek domein te brengen; constaterende dat om de exportpositie van de Nederlandse land- en tuinbouwsector te bevorderen een kwalitatief goede vorm van aansturing en toezicht bij de keuringsdiensten noodzakelijk is; verzoekt de regering in samenwerking met de betreffende plantaardige agrarische keuringsdiensten de borging van de publieke belangen in de governancestructuur te verbeteren en de huidige uitvoeringstructuur in stand te laten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 160 was nr. 150 (31490). Ik stel vast dat wij hier nu over kunnen stemmen. In stemming komt de gewijzigde motie-Geurts/Schouw (31490 nr. 160 was nr. 150). De voorzitter: Ik constateer dat de aanwezige leden van de fracties van het CDA de Groep Bontes/Van Klaveren de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.De heer Geurts (CDA): Nu deze motie met een overweldigende meerderheid is aangenomen ontvang ik graag zo spoedig mogelijk een brief van het kabinet over de wijze van uitvoering van de motie. De voorzitter: Ook dit verzoek zal ik in de vorm van een stenogram doorgeleiden naar het kabinet. Daarmee is er een einde gekomen aan de stemmingen. De vergadering wordt van 15.51 uur tot 16.30 uur geschorst. Voorzitter: Arib