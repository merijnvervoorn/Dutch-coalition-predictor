6 Regeling van werkzaamheden (stemmingen) De voorzitter: Dan geef ik allereerst het woord aan de heer Wilders. De heer Wilders (PVV): Dank u voorzitter. Wij hebben met een aantal collega's een brief aan de Kamer gestuurd — die heeft u ook mooi rondgedeeld — over het aanbevelen van een strafrechtelijke vervolging van het kabinet aan de Hoge Raad. Dat staat ook op de stemmingslijst. Het is een serieuze zaak. Mijn verzoek zou nu zijn om eerst een debat te houden. Wat je hier ook van vindt ik denk dat het dat wel verdient. Ik wil een debat houden in de Kamer over onze brief de aanklacht — we kunnen die dan in dat debat toelichten — tegen de leden van de ministerraad Rutte III die opzettelijk informatie hebben achtergehouden voor de Tweede Kamer. Daar gaat het om. Het is een strafbaar feit. Dat kunnen we niet zomaar laten passeren. Eerst een debat daarna pas erover stemmen. De voorzitter: Dank u wel. Ik kijk even naar de Kamer om te zien of er steun is voor het verzoek van de heer Wilders. De heer Van Nispen (SP): Voorzitter een verzoek tot het in overweging nemen van een onderzoek naar een aanklacht rechtvaardigt inderdaad een apart debat. Volgens mij moet dat gelet op de termijnen die hier gelden dan niet al te lang op zich laten wachten als ik het goed heb. Maar dat laat ik vervolgens natuurlijk aan u over. Dus steun van de SP voor dit verzoek om hier een debat over te houden. De voorzitter: Steun voor het debat. De heer Van Baarle (DENK): Ja voorzitter het in overweging nemen van een aanklacht is inderdaad een serieuze zaak. Wat er met al die ouders is gebeurd in de toeslagenaffaire is een nog serieuzere zaak. Het lijkt mij namens de fractie van DENK heel goed dat wij zo spoedig mogelijk een debat houden in dit huis over hoe de leden van het kabinet hierover verantwoording gaan afleggen in de richting van een strafrechtelijke vervolging. De voorzitter: Dus u steunt het debat. Mevrouw Belhaj (D66): Geen steun.Mevrouw Tellegen (VVD): Geen steun we kunnen zo gewoon stemmen over de brief. De voorzitter: Geen steun. De heer Van Raan Partij voor de Dieren en dan de heer Jansen Forum voor Democratie. De heer Van Raan (PvdD): Dank u wel. Steun voorzitter. De voorzitter: U steunt het debat. De heer Jansen (FVD): Steun. De voorzitter: Steun. Mevrouw Kuik (CDA): Geen steun. De heer Grinwis (ChristenUnie): Geen steun. De voorzitter: Geen steun. De heer Van der Lee (GroenLinks): Geen steun. De voorzitter: Geen steun. Mevrouw Van der Plas (BBB): Wij steunen dit voorstel. De voorzitter: Steun. Mevrouw Simons (BIJ1): Steun voorzitter. De voorzitter: Steun. De heer Van Haga (Groep Van Haga): Steun.De voorzitter: Steun. De heer Dassen (Volt): Geen steun voorzitter. De voorzitter: Steun. Ik kijk nog even … De heer Dassen (Volt): Geen steun. De voorzitter: Geen steun sorry excuus. Mevrouw Den Haan (Fractie Den Haan): Geen steun. De voorzitter: Geen steun. De heer Nijboer (PvdA): Ik heb geen bezwaar tegen uitstel maar geen steun voor het debat. De voorzitter: Geen steun voor het debat. Daarmee is er geen meerderheid voor uw verzoek. De heer Wilders (PVV): Nee voorzitter ik hoor het. Staat u mij toe dat ik daar kort op reageer? Want nogmaals het is een serieuze zaak. Als een burger de wet overtreedt dan weet de officier van justitie hem niet snel genoeg te vinden. Nu hebben we een premier en nu hebben we een kabinet die blijkens de notulen van de ministerraad toegeven dat de Kamer stukken bewust niet heeft gekregen. Dan gedraagt de Kamer zich niet als leeuw maar als lam. Zolang dat gebeurt zal er in Nederland en in deze Kamer nooit wat veranderen. Dank u wel. De voorzitter: Dank u wel meneer Wilders. Dan stel ik voor dat wij gaan stemmen in ieder geval over het verzoek. Dan geef ik het woord aan de heer Kwint van de SP. De heer Kwint (SP): Voorzitter. Bij punt 8 de stemmingen over de ontwikkelingen rond het coronavirus staat een motie over zorgsalarissen die ik heb ingediend. Die motie heeft het nummer 25295 nr. 1193. Ik zou die motie graag aan willen houden in de hoop dat dat uiteindelijk iets moois voortbrengt.De voorzitter: Op verzoek van de heer Kwint stel ik voor zijn motie (25295 nr. 1193) aan te houden. Daartoe wordt besloten. De voorzitter: Dank u wel meneer Kwint. Dan gaan we naar de stemmingen. De heer Wilders nog even zie ik. De heer Wilders (PVV): Ja voorzitter wij zouden bij punt 5 van de stemmingslijst over het in overweging nemen van een onderzoek naar een aanklacht graag een hoofdelijke stemming willen. De voorzitter: Zoals u weet hebben wij over hoofdelijke stemmingen de afspraak dat we dat op een nader te bepalen moment doen dus dat gaan we ook doen.