8 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor toe te voegen aan de agenda van de Kamer: - het wetsvoorstel Wijziging van de verschillende wetten op met name het terrein van onderwijs cultuur en media in verband met voornamelijk wetstechnische en redactionele verbeteringen (Verzamelwet OCW 20..) (35320). Ik stel voor de volgende stukken van de stand van werkzaamheden af te voeren: 35300-V-48; 23987-371; 23987369; 23987-376; 23987-377; 21501-02-2096; 21501-02-2090; 22112-2837; 32735-273; 21501-02-2095; 34864-21; 31016252; 25839-44; 35365-1; 33118-119; 33118-121; 2019Z25330; 32013-218; 22112-2834; 21501-02-2076; 21501-02-2072; 22112-2818; 19637-2394; 2017Z16704; 2017Z07665; 3533440; 35300-V-52; 29521-399; 29521-397; 29521-398; 34298-28; 33957-32; 32013-226; 27863-84; 32013-227; 32545-112; 32013225; 32545-111; 32013-224; 31311-218; 32013-219; 2786383; 32648-15; 34910-24; 2019Z17126; 2019Z17124; 34699-8; 35074-73; 33566-106; 29544-962; 32043-505; 29407-212; 30982-53; 35074-72; 29544-950; 34108-32; 30012-121; 29544939; 30012-120; 29544-921; 34351-32. Ik deel mee dat de volgende aangehouden moties zijn vervallen: 31936-554; 32317-573; 32317-574; 35207-14; 35207-18; 35300-XIV-12; 35300-XIV-13; 35300-XIV-14; 35300XIV-16; 35300-XIV-18. Op verzoek van een aantal leden stel ik voor de volgende door hen ingediende moties opnieuw aan te houden: 33037317; 35000-XIV-23; 25087-199. Ik stel voor toe te voegen aan de agenda: - het VAO Arbeidsmarktbeleid met als eerste spreker mevrouw Palland namens het CDA; - het VAO Omgevingswet met als eerste spreker de heer Smeulders namens GroenLinks; - het VAO Voedselveiligheid met als eerste spreker de heer Wassenberg namens de Partij voor de Dieren; - het VAO Toezicht en handhaving met als eerste spreker mevrouw Kröger namens GroenLinks; - het VSO Opzet onderzoek toereikendheid macrobudget (31288 nr. 803) met als eerste spreker mevrouw Westerveld namens GroenLinks; - het VSO Voortgang van het onderwijs in Caribisch Nederland (35300-VIII nr. 141) met als eerste spreker de heer Paternotte namens D66; - het VSO Ondersteuning van zeer makkelijk lerende of (hoog)begaafde kinderen in het onderwijs (31497 nr. 336) met als eerste spreker de heer Rudmer Heerema namens de VVD. Overeenkomstig de voorstellen van de voorzitter wordt besloten.De voorzitter: Dan geef ik nu het woord aan de heer Veldman als voorzitter van de commissie Europese Zaken. De heer Veldman (VVD): Voorzitter dank u wel. Op 6 en 7 mei vindt er een informele Europese top plaats over de westelijke Balkan. Namens de commissie wil ik vragen daarvoor een plenair debat in te plannen in de laatste week voor het meireces. De voorzitter: Dan zullen we daar rekening mee houden. Dan geef ik nu het woord aan mevrouw Ploumen namens de PvdA. Mevrouw Ploumen (PvdA): Voorzitter dank u wel. We lezen berichten dat op 15 maart de raad van bestuur van het HagaZiekenhuis wellicht gaat besluiten tot ontvlechting van hun organisatie. Dat zou tot gevolg hebben dat het LangeLand Ziekenhuis op zichzelf komt te staan maar hun financiële positie is uiterst wankel. Dat is geen geheim; dat is breed bekend. We hebben ongecontroleerde faillissementen gezien en met elkaar afgesproken dat we dat nooit meer willen. Daarom zou ik heel graag op zo kort mogelijke termijn een debat met de minister willen hebben om te horen hoe de minister betrokken is bij deze zaak en welke maatregelen hij neemt. Mevrouw Van den Berg (CDA): Voorzitter graag steun ik dit verzoek. Ik zou ook graag willen meenemen wat vanmorgen bekend werd namelijk dat Franciscus Gasthuis Vlietland kindergeneeskunde wil sluiten. De voorzitter: Dan mevrouw Van den Berg. Nee sorry die heb ik net al gehad. Mevrouw Bergkamp namens D66. Mevrouw Bergkamp (D66): Wij worden altijd verward voorzitter. Steun voor het verzoek van mevrouw Ploumen. Zeker gehoord hebbend haar toelichting lijkt het me heel goed dat we daar als Kamer over spreken en wel op korte termijn. De heer Van der Lee (GroenLinks): Ook steun namens GroenLinks. De heer Van Otterloo (50PLUS): Steun om het op korte termijn te doen. Mevrouw Agema (PVV): Steun voor het verzoek van mevrouw Ploumen en de aanvullingen van mevrouw Van den Berg. Ik hoop natuurlijk wel dat ze haar standpunt eens een keer wijzigt want het is wel het gevolg van het eigen beleid.De heer Azarkan (DENK): Steun voor het verzoek. Mevrouw Van der Graaf (ChristenUnie): Steun van de ChristenUnie. De heer Van Gerven (SP): Voorzitter steun. Maar aanstaande maandag behandelen we al de initiatiefnota over de ziekenhuiszorg. Daar kan de actualiteit met betrekking tot het LangeLand Ziekenhuis en andere ziekenhuizen ook aan de orde komen. Bovendien zou ik willen vragen of de schriftelijke vragen die ik de minister daarover heb gesteld beantwoord kunnen worden voor de behandeling van de initiatiefnota want dan kunnen we direct spijkers met koppen slaan. De heer Veldman (VVD): Voorzitter. Ik zou ervoor willen waken om bij elke verandering of potentiële verandering van het zorgaanbod een debat te voeren in deze Kamer maar met de toelichting zoals mevrouw Ploumen die geeft zou ik steun willen verlenen aan dit verzoek. De heer Van der Staaij (SGP): Dat geldt ook voor de SGP. Mevrouw Ploumen (PvdA): Dat is fijn voorzitter. Ik hoop dat het u lukt om het op zo kort mogelijke termijn in te plannen. Er is de deadline van 15 maart om het zo maar te zeggen. Wellicht is dat mogelijk. De voorzitter: Heeft niemand daar bezwaar tegen? Het moet voor 15 maart begrijp ik? Mevrouw Ploumen (PvdA): Ja maar het liefst nog voor het einde van deze maand maar dat laat ik even aan u. Dank u wel. De voorzitter: Dank u wel mevrouw Ploumen. Ik stel voor het stenografisch verslag van dit deel van de vergadering door te geleiden naar het kabinet. De heer Futselaar namens de SP. De heer Futselaar (SP): Dank u voorzitter en vandaag ook namens GroenLinks de Partij van de Arbeid en DENK. Mijn verzoek is om een aantal debatten over leraren die op de lijst staan samen te voegen tot een groter debat over leraren en dat op enigszins korte termijn dus eind januari begin februari in te plannen. De vier debatten die wij zouden willen samenvoegen zijn:- nummer 37 een debat over de acties van leraren aangevraagd door de heer Kwint; - nummer 112 een debat over het bericht dat zestien basisscholen in Amsterdam een week dichtgaan vanwege het lerarentekort aangevraagd door de heer Kwint; - nummer 62 een dertigledendebat over caoonderhandelingen in het primair onderwijs aangevraagd door mevrouw Van den Hul; - nummer 10 een debat over de handreiking docenten aangevraagd door de heer Kuzu. De voorzitter: Dus vier debatten. De heer Futselaar (SP): Ja. De voorzitter: Of vijf? De heer Futselaar (SP): Er komt nog meer denk ik voorzitter. De voorzitter: Goed. Heeft iemand daar bezwaar tegen? Meneer Beertema? De heer Beertema (PVV): Nee daar heb ik zeker geen bezwaar tegen. Ik wilde nog een vijfde debat toevoegen namelijk het debat dat ik ooit heb aangevraagd over geweld tegen leraren. Dat kan ook heel mooi meegenomen worden in het AO Sociale veiligheid. De voorzitter: Prima. Wat een prachtig voorstel. De heer Paternotte (D66): Iedereen is voor. De voorzitter: Dank jullie wel. Wat fijn. Mevrouw Van den Hul (PvdA): Voorzitter. Ik zou er nog graag twee documenten aan toevoegen. We hebben vandaag tijdens de procedurevergadering de volgende brieven besproken: de brief arbeidsmarkt leraren 2019 en de brief aanpak tekorten in het onderwijs. Er was sprake van dat dit een apart AO zou worden maar het zou volgens ons ook heel goed hierbij geagendeerd kunnen worden.De voorzitter: Vindt iedereen dit een goed idee? Het jaar is goed begonnen. Meneer Azarkan heeft u ook nog een debat? De heer Azarkan (DENK): Ik sluit me er graag bij aan. Mijn collega heeft het debat aangevraagd maar ik wil zes minuten spreektijd voorstellen vanwege de vele onderwerpen. De heer Futselaar (SP): Dat ging ik ook net voorstellen voorzitter. De voorzitter: Ik zal dat honoreren omdat jullie dit zo goed hebben voorbereid. Ik ben daar heel blij mee. Dank u wel meneer Futselaar. Daarmee zijn we aan het einde gekomen van de regeling van werkzaamheden. De vergadering wordt enkele ogenblikken geschorst.