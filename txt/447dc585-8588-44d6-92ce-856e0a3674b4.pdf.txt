25 Stemmingen moties Begroting OCW (Cultuur) Aan de orde zijn de stemmingen over moties ingediend bij het debat over het onderdeel Cultuur van de begroting voor 2014 van het ministerie van OC&W te weten: - de motie-Jasper van Dijk over talentontwikkeling als zelfstandig onderdeel in de basisinfrastructuur (33750-VIII nr. 52); - de motie-Jasper van Dijk over de samenstelling van raden van toezicht van culturele instellingen (33750-VIII nr. 53); - de motie-Jasper van Dijk over een fonds voor de archeologie (33750-VIII nr. 54); - de motie-Rutte over financiering van de cultuurkaart (33750-VIII nr. 55); - de motie-Rutte over beÃ«indiging van subsidies voor buitenlandse reizen van popartiesten (33750-VIII nr. 56); - de motie-Bosma/Wilders over de kleur van Zwarte Piet (33750-VIII nr. 57); - de motie-Bergkamp over een brede herdenking van het begin van de Eerste Wereldoorlog (33750-VIII nr. 58). (Zie wetgevingsoverleg van 11 november 2013.) De voorzitter: Op verzoek van de heer Jasper van Dijk stel ik voor zijn motie (33750-VIII nr. 52) aan te houden. Daartoe wordt besloten. De voorzitter: Ik geef gelegenheid tot het afleggen van een stemverklaring vooraf. De heer Bisschop (SGP): Voorzitter. De SGP-fractie achtte mij het meest gekwalificeerd om een stemverklaring af te leggen over de motie op stuk nr. 57 die gaat over de kleur van Zwarte Piet. Deze motie is mijn fractie te zwart-wit. Daarom zal zij ertegen stemmen. In stemming komt de motie-Jasper van Dijk (33750-VIII nr. 53). De voorzitter: Ik constateer dat de aanwezige leden van de fracties van 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (33750-VIII nr. 54).De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Rutte (33750-VIII nr. 55). De voorzitter: Ik constateer dat de aanwezige leden van de fracties van de SGP de VVD 50PLUS en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Rutte (33750-VIII nr. 56). De voorzitter: Ik constateer dat de aanwezige leden van de fracties van de PVV Bontes de SGP en de VVD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bosma/Wilders (33750-VIII nr. 57). De voorzitter: Ik constateer dat de aanwezige leden van de fracties van de PVV en Bontes voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bergkamp (33750-VIII nr. 58). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.