16 Stemmingen moties OJCS-raad van 15 februari 2018 Aan de orde zijn de stemmingen over moties ingediend bij het VSO OJCS-raad van 15 februari 2018 te weten: - de motie-Kwint/Leijten over het opheffen van EU versus Disinfo (21501-34 nr. 286); - de motie-Westerveld over een andere strategie voor EU versus Disinfo (21501-34 nr. 287); - de motie-Yeşilgöz-Zegerius over afschaffing van EU versus Disinfo (21501-34 nr. 288). (Zie vergadering van 21 februari 2018.) De voorzitter: Aangezien de motie-Yeşilgöz-Zegerius (21501-34 nr. 288) is ingetrokken maakt zij geen onderwerp van behandeling meer uit. De voorzitter: De motie-Kwint/Leijten (21501-34 nr. 286) is in die zin gewijzigd dat zij thans is ondertekend door de leden Kwint en Yeşilgöz-Zegerius en luidt: Motie De Kamer gehoord de beraadslaging overwegende dat de East Stratscom Task Force onderdeel van de Europese Dienst voor extern optreden in 2015 is opgezet met als doel om foute informatie van pro-Kremlinbronnen te ontmaskeren en daarover te publiceren; constaterende dat EUvsDisinfo dat onderdeel uitmaakt van deze taskforce dit doel voorbijschiet zich bemoeit met de vrije pers in Nederland en inmiddels al ten onrechte drie Nederlandse publicaties heeft bestempeld als nepnieuws; overwegende dat het niet aan overheidsinstellingen is of deze nou nationaal Europees of anderszins zijn om vrije perspublicaties te bestempelen als nepnieuws; verzoekt de regering zich in Europees verband stevig uit te spreken voor de bescherming van onze pers en zich hard te maken voor het opheffen van EUvsDisinfo en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 290 was nr. 286 (21501-34). Ik stel vast dat wij hier nu over kunnen stemmen.Ik geef gelegenheid tot het afleggen van een stemverklaring vooraf. Mevrouw Westerveld (GroenLinks): Dank voorzitter. Zoals ook al is aangegeven in het debat is GroenLinks heel erg tegen overheidsbemoeienis met journalistieke berichtgeving. Dat is een risico voor de persvrijheid. Daarom stemmen wij ook voor de motie van de SP en VVD. Maar wat GroenLinks betreft gaan we een stapje verder. Wij willen juist de onafhankelijke onderzoeksjournalistiek sterker maken. Daarom hebben wij ook een eigen motie ingediend. De voorzitter: Dank u wel. In stemming komt de gewijzigde motie-Kwint/YeşilgözZegerius (21501-34 nr. 290 was nr. 286). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS de VVD de SGP de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. (Geroffel op de bankjes) De voorzitter: De heer Kwint. De heer Kwint (SP): Wat een fantastische dag voor de journalistiek voorzitter. Ik ben heel erg benieuwd hoe het kabinet deze motie gaat uitvoeren en op welke termijn het naar Brussel afreist om het opheffen van dit nepnieuwsbureau te gaan bepleiten. Ik zie de brief van de minister graag indien mogelijk deze week tegemoet. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Westerveld (21501-34 nr. 287). De voorzitter: Ik constateer dat de leden van de fracties van de PvdA GroenLinks DENK 50PLUS en de SGP voor deze motie hebben gestemd en de leden van de overige fracties ertegen zodat zij is verworpen.