30 Stemming motie Begroting Economische Zaken en Klimaat 2020 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken en Klimaat (XIII) voor het jaar 2020 te weten: - de motie-Verhoeven over het afdwingen van interoperabiliteit van sociale media (35300-XIII nr. 58). (Zie vergadering van 20 november 2019.) De voorzitter: De motie-Verhoeven (35300-XIII nr. 58) is in die zin gewijzigd dat zij thans luidt: Motie De Kamer gehoord de beraadslaging overwegende dat grote technologiebedrijven een grote mate van marktmacht bezitten als gevolg van onder andere netwerkeffecten dataverzameling en het in een vroeg stadium opkopen van concurrenten; overwegende dat het afdwingen van interoperabiliteit van sociale media de concurrentie in deze markt kan bevorderen; verzoekt de regering inzichtelijk te maken welke mogelijkheden toezichthouders op nationaal en Europees niveau hebben om interoperabiliteit bij sociale media en chatapps te verplichten; verzoekt de regering voorts de Kamer te informeren over de stappen die zij de komende maanden op Europees niveau neemt om de Europese mededingingsrichtsnoeren aan te passen en de toezichthouder de mogelijkheid te geven ex ante verplichtingen op te kunnen leggen aan platforms met een poortwachtersfunctie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 98 was nr. 58 (35300-XIII). Ik stel vast dat wij hier nu over kunnen stemmen. In stemming komt de gewijzigde motie-Verhoeven (35300XIII nr. 98 was nr. 58).De voorzitter: Ik constateer dat deze gewijzigde motie met algemene stemmen is aangenomen.