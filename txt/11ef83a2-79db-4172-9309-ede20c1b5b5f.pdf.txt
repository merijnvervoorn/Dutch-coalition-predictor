9 NAVO Aan de orde zijn de stemmingen over moties ingediend bij het tweeminutendebat NAVO te weten: - de motie-Van Haga over vasthouden aan het niet instellen van een no-flyzone (28676 nr. 397); - de motie-Van Haga over geen steun geven aan verdere troepenopbouw langs de NAVO-oostgrens (28676 nr. 398); - de motie-Van Haga over benadrukken dat het Nederlandse parlement zich heeft uitgesproken tegen het vormen van een EU-leger (28676 nr. 399); - de motie-Dassen over het aanhalen van de diplomatieke betrekkingen met India en van India een NAVO-partnerland maken (28676 nr. 400). (Zie vergadering van heden.) De voorzitter: De motie-Dassen (28676 nr. 400) is in die zin gewijzigd dat zij thans luidt: Motie De Kamer gehoord de beraadslaging constaterende dat India zich evenals China van stemming heeft onthouden op moties over de Russische inval in de Veiligheidsraad en de Algemene Vergadering van de Verenigde Naties; constaterende dat zowel president Bidens als premier Johnsons pogingen om India bij het Westen betrokken te houden niet zijn geslaagd; overwegende dat India een relevante geopolitieke en strategische actor is voor de EU op het wereldtoneel specifieker nog gezien de oorlog van Rusland in Oekraïne; constaterende dat de EU in 2020 een EU-India strategisch partnerschap ondertekende richting 2025 om de banden tussen de twee democratieën aan te halen maar de EU sinds de oorlog in Oekraïne geen pogingen heeft gedaan India betrokken te houden bij het Westen; verzoekt de regering in internationaal verband de diplomatieke betrekkingen met India te intensiveren en gaat over tot de orde van de dag. Zij krijgt nr. 401 was nr. 400 (28676). Op verzoek van de heer Dassen stel ik voor zijn gewijzigde motie (28676 nr. 401 was nr. 400) aan te houden. Daartoe wordt besloten. In stemming komt de motie-Van Haga (28676 nr. 397).De voorzitter: Ik constateer dat de leden van de fracties van de SP de PvdD de ChristenUnie de VVD de SGP BBB JA21 de PVV Groep Van Haga en FVD voor deze motie hebben gestemd en de leden van de fracties van GroenLinks Volt DENK Fractie Den Haan de PvdA D66 Lid Omtzigt en het CDA ertegen zodat zij is aangenomen. In stemming komt de motie-Van Haga (28676 nr. 398). De voorzitter: Ik constateer dat de leden van de fracties van de SP de PvdD Groep Van Haga en FVD voor deze motie hebben gestemd en de leden van de fracties van GroenLinks Volt DENK Fractie Den Haan de PvdA D66 Lid Omtzigt de ChristenUnie de VVD de SGP het CDA BBB JA21 en de PVV ertegen zodat zij is verworpen. In stemming komt de motie-Van Haga (28676 nr. 399). De voorzitter: Ik constateer dat de leden van de fracties van de SP de PvdD Lid Omtzigt de VVD de SGP BBB JA21 de PVV Groep Van Haga en FVD voor deze motie hebben gestemd en de leden van de fracties van GroenLinks Volt DENK Fractie Den Haan de PvdA D66 de ChristenUnie en het CDA ertegen zodat zij is aangenomen. Daarmee zijn we aan het einde gekomen van de stemmingen.