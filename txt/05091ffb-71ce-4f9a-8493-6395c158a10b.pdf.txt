15 Stemmingen moties Verzekerdeninvloed Zorgverzekeringswet Aan de orde zijn de stemmingen over moties ingediend bij de behandeling van het wetsvoorstel Wijziging van de Zorgverzekeringswet in verband met versterking van de invloed van verzekerden op de zorgverzekeraar (verzekerdeninvloed Zvw) te weten: - de motie-Dik-Faber over een handreiking over het consulteren en informeren van verzekerden (34971 nr. 19); - de motie-Dik-Faber over geschilbeslechting en vormgeving als onderdeel van de evaluatie (34971 nr. 20); - de motie-Van den Berg/Veldman over een praktische uitvoeringstoets naast een statutaire toets door de NZa (34971 nr. 21); - de motie-Edgar Mulder over alle voorwaarden bij de zorginkoop verplicht openbaar maken (34971 nr. 22). (Zie vergadering van 2 oktober 2019.) De voorzitter: De motie-Dik-Faber (34971 nr. 20) is in die zin gewijzigd dat zij thans luidt: Motie De Kamer gehoord de beraadslaging overwegende dat de Wet verzekerdeninvloed Zvw drie jaar na inwerkingtreding wordt geÃ«valueerd; overwegende dat de wet de mogelijkheid biedt aan zorgverzekeraars om nadere invulling te geven aan het inspraakrecht van verzekerden en het adviesrecht van de vertegenwoordiging van verzekerden; verzoekt de regering ten minste de volgende punten te betrekken bij de evaluatie: - de wijze waarop geschillen tussen de vertegenwoordiging en de zorgverzekeraar buiten de rechter om worden beslecht; - de wijze waarop zorgverzekeraars de vertegenwoordiging op meerdere niveaus (concern en zorgverzekeraars) inrichten; - de wijze waarop zorgverzekeraar en vertegenwoordiging bepalen welke niet wettelijk voorschreven onderdelen van beleid in de inspraakregeling worden opgenomen zoals bijvoorbeeld het beleid betreffende de inzet van niet door de wet voorgeschreven reserves het beleid ten aanzien van het aanbod van zorgverzekeringen en de wijze waarop de zorgverzekeraar nieuwe verzekerden werft en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 26 was nr. 20 (34971). Ik stel vast dat wij hier nu over kunnen stemmen. In stemming komt de motie-Dik-Faber (34971 nr. 19). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Dik-Faber (34971 nr. 26 was nr. 20). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van den Berg/Veldman (34971 nr. 21). De voorzitter: Ik constateer dat deze motie met algemene stemmen is aangenomen. In stemming komt de motie-Edgar Mulder (34971 nr. 22). De voorzitter: Ik constateer dat de leden van de fracties van de SP de PvdA vKA de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen.