18 Stemmingen moties Buitenlandse financiering van moskeeën Aan de orde zijn de stemmingen over moties ingediend bij het debat over buitenlandse financiering van moskeeën te weten: - de motie-Sjoerdsma/Segers over een nieuw onafhankelijk onderzoek naar buitenlandse financiering (29614 nr. 82); - de motie-De Graaf/Wilders over het sluiten van alle moskeeën (29614 nr. 83); - de motie-De Graaf over de-islamisering van Nederland (29614 nr. 84); - de motie-Karabulut/Segers over delen van informatie over buitenlandse financiering (29614 nr. 85); - de motie-Becker over een centraal informatiepunt (29614 nr. 86); - de motie-Becker/Segers over geen subsidie voor organisaties die integratie tegenwerken (29614 nr. 87); - de motie-Becker over de meldplicht omtrent financiële transacties (29614 nr. 88); - de motie-Krol over spoedige wetgeving over financiering uit onvrije landen (29614 nr. 89); - de motie-Krol over gedachtegoed dat door anbi's verspreid wordt (29614 nr. 90); - de motie-Van der Staaij/Hiddema over inzetten van civielrechtelijke en strafrechtelijke mogelijkheden (29614 nr. 92); - de motie-Pieter Heerma/Segers over gemeenten ondersteunen bij de aanpak van onwenselijke buitenlandse beïnvloeding (29614 nr. 93); - de motie-Azarkan over moskeeën en gebedshuizen als integraal onderdeel van de samenleving (29614 nr. 94); - de motie-Azarkan over onderzoek naar ontvangen gelden uit het buitenland (29614 nr. 95); - de motie-Azarkan over samen met moskeeën optrekken bij bestrijden van misstanden (29614 nr. 96); - de motie-Hiddema/Van der Staaij over kwalificeren van moskeebesturen als criminele organisatie ingeval van nieuwe schendingen (29614 nr. 97). (Zie vergadering van 30 mei 2018.) De voorzitter: De motie-Karabulut/Segers (29614 nr. 85) is in die zin gewijzigd dat zij thans luidt: Motie De Kamer gehoord de beraadslaging constaterende dat informatie over buitenlandse financiering uit Golflanden niet of niet tijdig is gedeeld met gemeentes; van mening dat hierdoor problemen zijn ontstaan die wellicht te voorkomen waren geweest;verzoekt de regering informatie over buitenlandse financiering uit Golflanden of elders voortaan zo snel mogelijk te delen met de Kamer en gemeentes en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 99 was nr. 85 (29614). De voorzitter: De motie-Krol (29614 nr. 90) is in die zin gewijzigd dat zij thans luidt: Motie De Kamer gehoord de beraadslaging overwegende dat anbi's — algemeen nut beogende instellingen — daadwerkelijk het algemeen nut moeten beogen; overwegende dat er moskeeën zijn die zaken prediken die overduidelijk in strijd zijn met het algemeen belang zoals bijvoorbeeld het aanprijzen van vrouwenbesnijdenis en het stenigen van overspelige vrouwen toch de anbi-status hebben; verzoekt de regering religieuze instellingen met een anbistatus die volgens de AIVD radicaal gedachtegoed verspreiden dat overduidelijk in strijd is met het algemeen belang te inventariseren en de Kamer te informeren over de te ondernemen acties en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 100 was nr. 90 (29614). De voorzitter: De motie-Azarkan (29614 nr. 94) is in die zin gewijzigd dat zij thans luidt: Motie De Kamer gehoord de beraadslaging spreekt uit dat moskeeën en gebedshuizen in ons Nederland van nu een integraal onderdeel vormen van onze samenleving en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 101 was nr. 94 (29614). Ik stel vast dat wij nu over deze gewijzigde moties kunnen stemmen. Ik geef gelegenheid tot het afleggen van stemverklaringen vooraf. De heer De Graaf (PVV): Dank u wel voorzitter. Vorige week tijdens het debat over ongewenste financiering vanuit het buitenland van moskeeën in Nederland heb ik in korte tijd uitgelegd dat eigenlijk alle moskeeën behoren tot de basisinfrastructuur van de islam en aan de basis staan van de islamisering in Nederland. Daarom moeten al die moskeeën dicht. Dat kan ook middels de motie-De Graaf/Wilders op stuk nr. 83 waar u allen voor kunt stemmen. Op die manier pakken we de islamisering van Nederland echt aan. Dat is het begin ervan. Nou is er ook een motie ingediend door de heren Hiddema en Van der Staaij de motie op stuk nr. 97 waarin zij betogen dat moskeebesturen bij nieuwe zaken die misgaan kunnen worden aangemerkt als criminele organisaties. Dat willen ze doen op grond van artikel 137c en d van het Wetboek van Strafrecht. Nou zijn dat precies de artikelen die wij als PVV willen kwijtspelen (c) en wijzigen (d). Daarom kunnen wij deze motie niet steunen. Dat heb ik ook al uitgelegd aan de hand van het feit dat alle moskeeën dicht moeten. Dat is de reden dat wij deze motie niet zullen steunen. De voorzitter: Dank u wel. Dan geef ik nu het woord aan de heer Azarkan namens DENK. De heer Azarkan (DENK): Voorzitter dank. Ik heb een drietal stemverklaringen. De eerste gaat over de motie op stuk nr. 82 van Sjoerdsma en Segers van Democraten 66 en de ChristenUnie. In het dictum wordt gevraagd om een nieuw onafhankelijk onderzoek naar de buitenlandse financiering van religieuze organisaties. DENK wil benadrukken dat de motie oproept om niet alleen de financiering van moskeeën maar ook die van andere religieuze organisaties als kerken en synagogen te onderzoeken: gelijke monniken gelijke kappen. Als je alleen moskeeën onderzoekt en niet andere religieuze instellingen ben je aan het religieus profileren. Met deze duiding stemmen wij dan ook voor de motie. Dan een stemverklaring bij de gewijzigde motie op stuk nr. 85 van de Socialistische Partij en de ChristenUnie de motieKarabulut/Segers. De motie wordt nergens expliciet. Letterlijk staat er dat de regering buitenlandse financiering uit Golfstaten of elders met de Kamer en gemeentes moet delen. Als we de locaties Golfstaten en elders optellen hebben we het over de hele wereld. Dat is dus een motie die gaat over het delen van informatie over alle buitenlandse financiering. De vraag is of de gemeenten die echt moeten krijgen. Gaat dat leiden tot het oplossen van de geconstateerde misstanden? DENK wil graag dat die geconstateerde misstanden worden opgelost. Waar met geld invloed wordt gekocht om haatdragende boodschap-pen te verkondigen die strafrechtelijk niet door de beugel kunnen moet keihard opgetreden worden. De voorzitter: En dus? De heer Azarkan (DENK): Deze motie is echter zo ruim en vaag dat die naar het oordeel van de DENK-fractie zal leiden tot heel veel werk en weinig oplossing. Om die reden stemt de DENK-fractie tegen deze motie. Dan alweer de laatste stemverklaring die bij de motie op stuk nr. 87 van Becker en Segers van de Volkspartij voor Vrijheid en Democratie en de ChristenUnie. Deze motie vraagt om geen subsidies te geven als er signalen zijn dat een religieuze of maatschappelijke organisatie de integratie zou kunnen tegenwerken. Een signaal is dan zo staat in de motie bijvoorbeeld het geven van taalles. Dat kan toch niet in onze democratische rechtsstaat? De voorzitter: U moet afronden. De heer Azarkan (DENK): Daar nemen wij toch geen maatregelen op basis van signalen? Signalen moet je toetsen aan regelgeving en strafrecht. Daar moet je bewijzen bij zoeken. Deze motie is ondemocratisch en vooringenomen en om die reden stemt de DENKfractie tegen deze motie. De voorzitter: Dank u wel. Dan gaan we nu stemmen. In stemming komt de motie-Sjoerdsma/Segers (29614 nr. 82). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-De Graaf/Wilders (29614 nr. 83). De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Graaf (29614 nr. 84). De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen.De heer Azarkan (DENK): Voorzitter de fractie van DENK wil geacht worden voor de motie op stuk nr. 82 te hebben gestemd. De voorzitter: Deze opmerking zal in de Handelingen worden opgenomen. In stemming komt de gewijzigde motie-Karabulut/Segers (29614 nr. 99 was nr. 85). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de fractie van DENK ertegen zodat zij is aangenomen. In stemming komt de motie-Becker (29614 nr. 86). De voorzitter: Ik constateer dat de leden van de fracties van de SP de PvdA GroenLinks 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Becker/Segers (29614 nr. 87). De voorzitter: Ik constateer dat de leden van de fracties van de SP de PvdA GroenLinks 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Becker (29614 nr. 88). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van DENK ertegen zodat zij is aangenomen. In stemming komt de motie-Krol (29614 nr. 89). De voorzitter: Ik constateer dat de leden van de fracties van de SP 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Krol (29614 nr. 100 was nr. 90). De voorzitter: Ik constateer dat de leden van de fracties van de SP de PvdA GroenLinks 50PLUS de SGP de PVV en FvD voordeze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van der Staaij/Hiddema (29614 nr. 92). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van DENK ertegen zodat zij is aangenomen. In stemming komt de motie-Pieter Heerma/Segers (29614 nr. 93). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van DENK ertegen zodat zij is aangenomen. In stemming komt de gewijzigde motie-Azarkan (29614 nr. 101 was nr. 94). De voorzitter: Ik constateer dat de leden van de fracties van de SP de PvdA GroenLinks DENK D66 het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Azarkan (29614 nr. 95). De voorzitter: Ik constateer dat de leden van de fracties van de SP de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Azarkan (29614 nr. 96). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Hiddema/Van der Staaij (29614 nr. 97). De voorzitter: Ik constateer dat de leden van de fracties van 50PLUS de SGP en FvD voor deze motie hebben gestemd en de leden van de overige fracties ertegen zodat zij is verworpen. Mevrouw Ouwehand (PvdD): Voorzitter excuus. Wij willen geacht worden voor de motie op stuk nr. 86 te hebben gestemd en tegen de motie op stuk nr. 92.De voorzitter: Dan zal deze opmerking in de Handelingen worden opgenomen.