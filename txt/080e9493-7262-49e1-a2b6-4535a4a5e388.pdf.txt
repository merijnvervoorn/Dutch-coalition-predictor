11 Stemmingen Wet studiefinanciering 2000 Aan de orde zijn de stemmingen in verband met het wetsvoorstel Wijziging van de Wet studiefinanciering 2000 in verband met het treffen van diverse maatregelen ter bestrijding van het ten onrechte ontvangen van de uitwonendenbeurs (32770) en over: - de motie-Jadnanansing over overleg met de VNG (32770 nr. 8); - de motie-Jadnanansing over de communicatie tussen studenten en DUO (32770 nr. 9); - de motie-Jadnanansing over overleg met het Openbaar Ministerie (32770 nr. 10); - de motie-Beertema over versnelde uitbreiding van de uitvoeringscapaciteit (32770 nr. 11); - de motie-Jasper van Dijk/Jadnanansing over het teruginvesteren van opbrengsten (32770 nr. 12); - de motie-Van der Ham/Lucas over kosteneffectieve kwijtschelding (32770 nr. 13). (Zie vergadering van 4 oktober 2011.) De voorzitter: De motie-Van der Ham/Lucas (32770 nr. 13) is in die zin gewijzigd (32770 nr. 14) en nader gewijzigd dat zij thans luidt: Motie De Kamer gehoord de beraadslaging van mening dat fraude met studiefinanciering hard moet worden aangepakt; spreekt uit dat onterecht ontvangen studiefinanciering moet worden terugbetaald in plaats van kwijtgescholden; verzoekt de regering te bezien hoe het kwijtschelden van onterecht ontvangen studiefinanciering op kosteneffectieve wijze kan worden voorkomen en de Kamer hierover voor de zomer van 2013 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 15 (32770). Ik stel vast dat wij hier nu over kunnen stemmen. In stemming komt het wetsvoorstel. De voorzitter: Ik constateer dat dit wetsvoorstel met algemene stemmen is aangenomen. In stemming komt de motie-Jadnanansing (32770 nr. 8).De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jadnanansing (32770 nr. 9). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jadnanansing (32770 nr. 10). De voorzitter: Ik constateer dat de aanwezige leden van de fracties van de PvdD de PvdA D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Beertema (32770 nr. 11). De voorzitter: Ik constateer dat de aanwezige leden van de fracties van de PvdA D66 de VVD de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Jasper van Dijk/ Jadnanansing (32770 nr. 12). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de nader gewijzigde motie-Van der Ham/Lucas (32770 nr. 15). De voorzitter: Ik constateer dat deze nader gewijzigde motie met algemene stemmen is aangenomen.