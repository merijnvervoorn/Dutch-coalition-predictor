9 Stemming motie Ontwikkelingen rondom het coronavirus Aan de orde is de stemming over een aangehouden motie ingediend bij het debat over de ontwikkelingen rondom het coronavirus te weten: - de gewijzigde motie-Krol/Marijnissen over meer creatief maatwerk ten aanzien van bezoek in verpleeghuizen (25295 nr. 217 was nr. 190). (Zie vergadering van 26 maart 2020.) De voorzitter: De gewijzigde motie-Krol/Marijnissen (25295 nr. 217 was nr. 190) is in die zin nader gewijzigd dat zij thans luidt: Motie De Kamer gehoord de beraadslaging constaterende dat de deuren van verpleeghuizen als gevolg van de coronacrisis zijn gesloten voor familie en andere bezoekers; overwegende dat mensen met dementie sterke behoefte hebben aan continu√Øteit regelmaat en voorspelbaarheid; overwegende dat medewerkers een forse werkdruk ervaren en zorgvrijwilligers en/of familie deze werkdruk kunnen verminderen; verzoekt de regering te onderzoeken of en hoe er de komende periode meer creatief maatwerk mogelijk zou kunnen zijn qua bezoek in verpleeghuizen zodat cruciale personen zoals zorgvrijwilligers en/of familie de mogelijkheid zouden kunnen krijgen om taken te verrichten in een verpleeghuis met inachtneming van alle regels die ook gelden voor zorgmedewerkers en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 244 was nr. 217 (25295). Op verzoek van de heer Krol stel ik voor zijn nader gewijzigde motie (25295 nr. 244 was nr. 217) aan te houden. Daartoe wordt besloten.