28 Stemmingen moties Erfgoed en monumenten Aan de orde zijn de stemmingen over moties ingediend bij het VAO Erfgoed en monumenten te weten: - de motie-Beckerman c.s. over een onderzoek hoe gemeenten van elkaar kunnen leren bij het voorkomen en aanpakken van verkrotting van monumenten (32820 nr. 292); - de motie-Beckerman c.s. over een brede evaluatie van de Erfgoedwet met de sector en betrokkenen (32820 nr. 293); - de gewijzigde motie-Beckerman over een onderzoek hoe het project PAN kan worden voortgezet (32820 nr. 297 was nr. 294); - de motie-Bisschop over een wettelijke vrijstelling van ozb-heffing (32820 nr. 295); - de motie-Geluk-Poortvliet c.s. over het schrappen van de passage over de schaduwkanten van de Nederlandse geschiedenis in de opdrachtformulering (32820 nr. 296). (Zie vergadering van 27 juni 2019.) De voorzitter: De gewijzigde motie-Beckerman (32820 nr. 297 was nr. 294) is in die zin nader gewijzigd dat zij thans is ondertekend door de leden Beckerman en Belhaj en luidt: Motie De Kamer gehoord de beraadslaging constaterende dat belangrijke archeologische vondsten in Nederland ook worden gedaan door metaaldetectoramateurs; overwegende dat niet altijd wordt voldaan aan de wettelijke meldplicht en Nederland in tegenstelling tot omringende landen geen registratie kent van (metaaldetector)amateurs en geen recht van eerste koop voor musea; constaterende dat het prijswinnende project PAN erin is geslaagd veel van deze vondsten met erfgoedwaarde te registreren daarmee kenniswinst wordt geboekt en de meldingsplicht in de wet beter wordt nageleefd; verzoekt de regering te onderzoeken hoe het project PAN kan worden voortgezet en of net als in omringende landen een registratie van metaaldetectoramateurs en een recht op eerste koop van de vondsten met erfgoedwaarde door musea kan bijdragen aan de bescherming van ons erfgoed en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 298 was nr. 297 (32820). Ik stel vast dat wij hier nu over kunnen stemmen. In stemming komt de motie-Beckerman c.s. (32820 nr. 292). De voorzitter: Ik constateer dat deze motie met algemene stemmen is aangenomen. In stemming komt de motie-Beckerman c.s. (32820 nr. 293). De voorzitter: Ik constateer dat deze motie met algemene stemmen is aangenomen. In stemming komt de nader gewijzigde motie-Beckerman/Belhaj (32820 nr. 298 was nr. 297). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie de PVV en FvD voor deze nader gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Bisschop (32820 nr. 295). De voorzitter: Ik constateer dat de leden van de fracties van de SP de PvdD DENK de SGP de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Geluk-Poortvliet c.s. (32820 nr. 296). De voorzitter: Ik constateer dat de leden van de fracties van de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. Mevrouw Geluk-Poortvliet. Mevrouw Geluk-Poortvliet (CDA): Voorzitter. Nu mijn motie is aangenomen verzoek ik de minister om een afschrift van de instellingsbrief aan de commissie. De voorzitter: Dan stel ik voor het stenogram van dit deel van de vergadering door te geleiden naar het kabinet.