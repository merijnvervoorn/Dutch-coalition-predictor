28 Stemming motie Armoede- en schuldenbeleid Aan de orde is de stemming over een aangehouden motie ingediend bij het tweeminutendebat Armoede- en schuldenbeleid te weten: - de motie-Ceder over het schrappen van de regeling wanbetalers uit de Zorgverzekeringswet (24515 nr. 635). (Zie vergadering van 19 april 2022.) De voorzitter: De motie-Ceder (24515 nr. 635) is in die zin gewijzigd (24515 nr. 640) en nader gewijzigd dat zij thans is ondertekend door de leden Ceder en Kat en luidt: Motie De Kamer gehoord de beraadslaging constaterende dat wanbetalers van de zorgverzekeringspremie na zes maanden vallen onder de Regeling wanbetalers waarbij een premie wordt geheven van 120% van de oorspronkelijke premie; overwegende dat de financiële problemen van mensen vanwege de huidige systematiek van de verhoogde zorgverzekeringspremie versterkt kunnen worden; overwegende dat de Regeling wanbetalers ook genoemd is door de Raad voor de rechtspraak als een van de "buikpijndossiers"; verzoekt de regering om te onderzoeken welke (financiële) effecten het afschaffen van de opslag uit de Regeling wanbetalers heeft en welke aanvullende maatregelen genomen kunnen worden om de geconstateerde negatieve effecten weg te nemen en dit in het najaar 2022 aan de Kamer terug te koppelen en gaat over tot de orde van de dag. Zij krijgt nr. 641 was nr. 640 (24515). Ik stel vast dat wij hier nu over kunnen stemmen. In stemming komt de nader gewijzigde motie-Ceder/Kat (24515 nr. 641 was nr. 640). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 FVD en Groep Van Haga voor deze nader gewijzigde motie hebben gestemd en de leden van de fractie van de PVV ertegen zodat zij is aangenomen.