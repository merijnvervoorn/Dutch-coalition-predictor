10 Stemmingen moties Bedrijfslevenbeleid en innovatie Aan de orde zijn de stemmingen over moties ingediend bij het VAO Bedrijfslevenbeleid en innovatie te weten: - de motie-Schouten/Agnes Mulder over verbeteren van het vestigingsklimaat voor bedrijven in Drenthe (32637 nr. 170); - de motie-Mei Li Vos over ondersteuning van werkgelegenheidsplannen in de regio Emmen (32637 nr. 171); - de motie-Van Veen over verlaging van de legeskosten van de Wet modern migratiebeleid (32637 nr. 172). (Zie vergadering van 25 maart 2015.) De voorzitter: De motie-Schouten/Agnes Mulder (32637 nr. 170) is in die zin gewijzigd dat zij thans luidt: Motie De Kamer gehoord de beraadslaging constaterende dat honderden banen direct en indirect onder druk staan door de voorgenomen sluiting van Philips in Emmen; overwegende dat het wenselijk is om werkgelegenheid te behouden en te laten groeien door drempels weg te nemen voor bedrijven die willen uitbreiden exporteren of werk terughalen uit het buitenland; verzoekt de regering de regio Emmen-Coevorden-Hoogeveen-Hardenberg te ondersteunen in het benutten van EFRO-subsidie INTERREG-subsidie en nationale regelingen voor het verbeteren van het vestigingsklimaat en het investeringsklimaat voor bedrijven en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 173 was nr. 170 (32637). Ik stel vast dat wij hier nu over kunnen stemmen. In stemming komt de gewijzigde motie-Schouten/Agnes Mulder (32637 nr. 173 was nr. 170). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de Chris-tenUnie de SGP de VVD Houwers de Groep Kuzu/Öztürk 50PLUS Van Vliet D66 GroenLinks de PvdA en de SP voor deze gewijzigde motie hebben gestemd en de aanwezige leden van de fractie van de PvdD ertegen zodat zij is aangenomen. In stemming komt de motie-Mei Li Vos (32637 nr. 171). De voorzitter: Ik constateer dat de aanwezige leden van de fracties van de PVV het CDA de ChristenUnie de Groep Kuzu/Öztürk 50PLUS D66 de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Veen (32637 nr. 172). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Houwers de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.