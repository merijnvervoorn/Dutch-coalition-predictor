10 Stemming motie Milieu- en transportraad d.d. 14 en 15 april 2016 Aan de orde is de stemming over een aangehouden motie ingediend bij het VSO Milieu- en transportraad d.d. 14 en 15 april 2016 te weten: - de motie-Geurts/Bisschop over de lijst van invasieve soorten per uitvoeringshandeling (21501-33 nr. 584). (Zie vergadering van 7 april 2016.) De voorzitter: De motie-Geurts/Bisschop (21501-33 nr. 584) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 598 was nr. 584 (21501-33). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat de Europese Commissie een lijst van invasieve soorten heeft vastgesteld per uitvoeringshandeling zonder eerst criteria te hebben geformuleerd als omschreven in de preambules 11 en 13 en artikel 5 lid 3 van Verordening 1143/2014; overwegende dat bij het vaststellen van deze lijst onvoldoende rekening is gehouden met onevenredige of buitensporige kosten als gesteld in preambule 12 en met de mogelijkheid voor regionale samenwerking als voorgeschreven in artikel 11; overwegende dat voorrang gegeven had moeten worden aan een lijst van invasieve uitheemse soorten die nog niet in de Unie aanwezig zijn als gesteld in preambule 15; verzoekt de regering de Europese Commissie te kennen te geven dat om bovenstaande redenen zij haar uitvoeringsbevoegdheden overschrijdt op basis van artikel 11 van verordening 182/2011 en daarom de huidige lijst moet worden herzien; verzoekt de regering tevens ervoor zorg te dragen dat de hierboven weergeven aspecten van verordening 1143/2014 worden gevolgd in het bijzonder dat het bedrijfsleven wordt betrokken bij het vaststellen van lijsten van invasieve soorten en gaat over tot de orde van de dag.In stemming komt de gewijzigde motie-Geurts/Bisschop (21501-33 nr. 598 was nr. 584). De voorzitter: Ik constateer dat de aanwezige leden van de fracties van Houwers Klein 50PLUS Van Vliet de VVD de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.