13 Stemmingen moties Situatie in Israël en Gaza Aan de orde zijn de stemmingen over moties ingediend bij het debat over de situatie in Israël en Gaza te weten: - de motie-Sjoerdsma over voorwaarden voor de bilaterale fora (23432 nr. 401); - de motie-Sjoerdsma over een nationaal richtsnoer voor correcte etikettering (23432 nr. 402); - de motie-Van Bommel/Grashoff over meer controles op etikettering van producten uit nederzettingen (23432 nr. 403); - de motie-Van Bommel over Palestijnse kinderen in Israëlische gevangenschap (23432 nr. 404); - de motie-Voordewind c.s. over het opvoeren van de druk op de PLO (23432 nr. 405); - de motie-De Roon over het stoppen van elke Nederlandse bijdrage aan VN-projecten in Gaza (23432 nr. 407); - de motie-Van Klaveren over afstand nemen van verplichte etikettering (23432 nr. 408); - de motie-Van Klaveren over het stopzetten van subsidies aan organisaties die antisemitische uitingen doen (23432 nr. 409); - de motie-Bisschop/Voordewind over een internationaal comité waarbij kwalijke uitingen en misstanden kunnen worden aangemeld (23432 nr. 410); - de motie-Servaes/Sjoerdsma over een gemeenschappelijke EU-strategie voor het Midden-Oosten Vredesproces (23432 nr. 411). (Zie vergadering van 20 mei 2015.) De voorzitter: Op verzoek van de heer Sjoerdsma stel ik voor zijn moties (23432 nrs. 401 en 402) aan te houden. Daartoe wordt besloten. De voorzitter: De motie-Bisschop/Voordewind (23432 nr. 410) is in die zin gewijzigd dat zij thans luidt: Motie De Kamer gehoord de beraadslaging constaterende dat het Midden-Oosten Vredesproces mede wordt gefrustreerd door het voeden van onheuse beeldvorming over wederzijdse partijen onder meer door het zaaien van haat of het verheerlijken van terreur; overwegende dat er in het verleden sprake is geweest van een internationaal comité waar uitingen van haat en anderemisstanden konden worden aangemeld maar dat dit comité niet meer adequaat functioneert; verzoekt de regering de opportuniteit te onderzoeken van revitalisering van het genoemde internationaal samengesteld comité waarbij zowel Israëlische als Palestijnse klachten over kwalijke uitingen en misstanden publiek en transparant kunnen worden ingediend en beoordeeld en de Kamer daarover nader te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 412 was nr. 410 (23432). De voorzitter: De motie-Servaes/Sjoerdsma (23432 nr. 411) is in die zin gewijzigd dat zij thans luidt: Motie De Kamer gehoord de beraadslaging overwegende dat de motie-Sjoerdsma/Omtzigt (23432 nr. 377) van 3 juli 2014 pleit voor een versterkte rol voor de EU in het Midden-Oosten Vredesproces; overwegende dat de Raad Buitenlandse Zaken van 17 november 2014 concludeert dat het Midden-Oosten Vredesproces een prioriteitsthema is en dat de ontwikkeling van toekomstige relaties met zowel Israëlische als Palestijnse partners mede afhankelijk is van hun inzet voor een vredesakkoord gebaseerd op een tweestatenoplossing; overwegende dat resolutie 2014/2964 van het Europees Parlement van 16 december 2014 in principe de erkenning van een Palestijnse staat en de tweestatenoplossing steunt die hand in hand moeten gaan met de ontwikkeling van vredesbesprekingen de EU oproept zijn verantwoordelijkheid te nemen als facilitator van het vredesproces en de Hoge Vertegenwoordiger vraagt tot een gemeenschappelijke EU-strategie te komen; constaterende dat de verzoening tussen Palestijnse partijen onderling essentieel is en het gebrek aan effectief gezag van de Palestijnse eenheidsregering in Gaza een belangrijk obstakel vormt; constaterende dat de Israëlische premier in verkiezingstijd afstand heeft genomen van de tweestatenoplossing dat in het coalitieakkoord van de nieuwe Israëlische regering een concreet commitment aan de tweestatenoplossing ontbreekt en dat recent de bouw van nieuwe illegale nederzettingen in bezet gebied is aangekondigd; constaterende dat het perspectief op hervatting van geloofwaardige vredesonderhandelingen na het eerdere mislukken van het Kerry-initiatief hiermee verder uit zicht raakt en dat zonder internationale druk de kans op hervatting van serieuze besprekingen nihil is;verzoekt de regering zich in te spannen voor een zo spoedig mogelijke presentatie van een gemeenschappelijke EUstrategie voor het Midden-Oosten Vredesproces waarin het principe dat de ontwikkeling van relaties met beide partijen afhankelijk is van hun inzet voor een vredesakkoord gebaseerd op een tweestatenoplossing leidend is en in concrete maatregelen wordt uitgewerkt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 413 was nr. 411 (23432). Ik stel vast dat wij nu over deze gewijzigde moties kunnen stemmen. In stemming komt de motie-Van Bommel/Grashoff (23432 nr. 403). De voorzitter: Ik constateer dat de aanwezige leden van de fracties van de Groep Kuzu/Öztürk GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. Ik kan u overigens ook vast melden dat de heer Servaes bij de motie op stuk nr. 409 een stemverklaring zal afleggen. In stemming komt de motie-Van Bommel (23432 nr. 404). De voorzitter: Ik constateer dat de aanwezige leden van de fracties van Houwers de Groep Kuzu/Öztürk GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voordewind c.s. (23432 nr. 405). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP Klein 50PLUS D66 de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-De Roon (23432 nr. 407). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Klaveren (23432 nr. 408).De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de ChristenUnie en de SGP voor deze motie hebben gestemd en de aanwezige leden van de overige fracties ertegen zodat zij is verworpen. De voorzitter: Ik geef gelegenheid tot het afleggen van een stemverklaring vooraf. De heer Servaes (PvdA): Voorzitter. Ik leg deze stemverklaring af mede namens de leden Van Bommel Sjoerdsma Grashoff en Kuzu. Vorige week is in de Kamer gedebatteerd over de situatie in Israël en de Palestijnse gebieden. De aanleiding was de vreselijke oorlog in Gaza van afgelopen zomer maar uiteraard ging het debat ook over het perspectief of juist het ontbreken daarvan op hervatting van serieuze vredesbesprekingen. Zoals vaker was de overeenstemming over het te bereiken doel namelijk vrede tussen Israëli's en Palestijnen net zo groot als het verschil van inzicht over de vraag hoe dit doel te bereiken. Dat alles gebeurde in de relativerende wetenschap dat we hier vanuit Den Haag niet alleen en niet direct het verschil gaan maken maar ook vanuit de overtuiging dat de schouders ophalen en de hoop op vrede opgeven geen optie is al was het maar omdat het voortduren van het conflict en het onrecht daar tot ongenoegen en spanning hier kunnen leiden. De voorzitter: Je moet je stem gaan verklaren. De heer Servaes (PvdA): Zeker. Volgens ons moet daarbij absoluut voorkomen worden dat kritiek op het beleid van een regering vermengd raakt met verwensingen jegens een religie of aanhangers van een religie. Antisemitisme en islamofobie zijn funest voor een inhoudelijk debat over het Midden-Oosten en onacceptabel in onze eigen samenleving. Dat is de reden waarom wij ons iedere dag verzetten tegen uitingen hiervan. De motie die collega Van Klaveren vorige week indiende om subsidies aan organisaties die antisemitische uitingen doen te stoppen lijkt op het eerste gezicht bij die gedachte aan te sluiten maar de indiener koppelde zijn verzoek in zijn inbreng aan een aantal mensenrechtenorganisaties zoals het Human Rights and International Humanitarian Law Secretariat die kritiek hebben op het bezettingsbeleid van Israël. En daar gaat het dus mis. Daarmee maakt de indiener precies de koppeling tussen kritiek op de politiek … De voorzitter: Mijnheer Servaes u moet echt uw stem verklaren. De heer Servaes (PvdA): Ja ik ben er bijna. De tijd loopt ook nog.De voorzitter: Ja maar u moet niet oproepen tot een debat. Wilt u alstublieft uw stem verklaren? De heer Servaes (PvdA): Mijn laatste regels. Daarmee maakt de indiener precies de koppeling tussen kritiek op de politiek van de regering van een staat en Jodenhaat. Dat is een koppeling waar we heel ver van weg moeten blijven zonder ook maar één millimeter afstand te nemen van ons verzet tegen antisemitisme. Daarom zullen wij tegen deze motie stemmen. In stemming komt de motie-Van Klaveren (23432 nr. 409). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein en Van Vliet voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Bisschop/Voordewind (23432 nr. 412 was nr. 410). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP 50PLUS D66 de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Servaes/Sjoerdsma (23432 nr. 413 was nr. 411). De voorzitter: Ik constateer dat de aanwezige leden van de fracties van het CDA Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.