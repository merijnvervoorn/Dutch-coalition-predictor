7 Stemmingen moties Wetgevingsoverleg Belastingplan 2018 Aan de orde zijn de stemmingen over moties ingediend bij het debat over het Belastingplan 2018 te weten: - de motie-Aukje de Vries c.s. over de vrijstelling voor het nultarief van zeeschepen (34785 nr. 10); - de motie-Aukje de Vries over de regeling belastingrente (34785 nr. 11); - de motie-Leijten over evaluatie van het fiscale eenheidsregime (34785 nr. 13); - de motie-Bruins over de kleineondernemersregeling (34785 nr. 14). (Zie wetgevingsoverleg van 6 november 2017.) De voorzitter: De motie-Aukje de Vries (34785 nr. 11) is in die zin gewijzigd dat zij thans luidt: Motie De Kamer gehoord de beraadslaging overwegende dat de regeling belastingrente als onrechtvaardig wordt ervaren door bedrijven en burgers; constaterende dat de Belastingdienst vaker belastingrente int dan dat ze uitbetaalt; constaterende dat bedrijven nu soms 8% belastingrente betalen; verzoekt de regering te onderzoeken in hoeverre de huidige regeling redelijk billijk en rechtvaardig is de gehanteerde percentages marktconform zijn en waar eventuele aandachts- en verbeterpunten zitten; verzoekt de regering tevens de Tweede Kamer te rapporteren over de uitkomsten voor 1 juli 2018 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 70 was nr. 11 (34785). Ik stel vast dat wij hier nu over kunnen stemmen. In stemming komt de motie-Aukje de Vries c.s. (34785 nr. 10).De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Aukje de Vries (34785 nr. 70 was nr. 11). De voorzitter: Ik constateer dat de leden van de fracties van de SP GroenLinks de PvdD DENK 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de fractie van de PvdA ertegen zodat zij is aangenomen. In stemming komt de motie-Leijten (34785 nr. 13). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bruins (34785 nr. 14). De voorzitter: Ik constateer dat de leden van de fracties van de SP de PvdA de PvdD DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van GroenLinks ertegen zodat zij is aangenomen.