5 Regeling van werkzaamheden Regeling van werkzaamheden De voorzitter: Ik stel voor bij het debat over de agenda van Europese top spreektijden te hanteren van tien minuten voor VVD en PvdA zeven minuten voor PVV SP CDA en D66 en vijf minuten voor ChristenUnie GroenLinks SGP PvdD en 50PLUS. Ik stel voor toestemming te verlenen tot het houden van wetgevings- c.q. notaoverleg met stenografisch verslag op: - maandag 26 november van 10.00 uur tot 16.00 uur van de vaste commissie voor Buitenlandse Zaken over de begroting Buitenlandse Zaken voor 2013 onderdeel Ontwikkelingssamenwerking; - maandag 10 december van 11.00 uur tot 17.00 uur van de vaste commissie voor Onderwijs Cultuur en Wetenschap over de begroting OCW 2013 onderdeel Media; - maandag 17 december van 11.00 uur tot 18.00 uur van de vaste commissie voor Onderwijs Cultuur en Wetenschap over de begroting OCW 2013 onderdeel Cultuur. Ik stel voor toe te voegen aan de agenda van deze week inclusief stemmingen: - het VAO Gezinsmigratie met als eerste spreker het lid Klaver van GroenLinks; - het VAO Landbouw- en Visserijraad met als eerste spreker het lid Van Gerven van de SP. Overeenkomstig de voorstellen van de voorzitter wordt besloten. De voorzitter: Het woord is aan mevrouw Thieme. Mevrouw Thieme (PvdD): Voorzitter. Ik heb nog een set onbeantwoorde schriftelijke vragen die ik heb ingediend op 13 september over stalvergassing na brand. Ik zou daarop graag zo snel mogelijk antwoord willen hebben van de staatssecretaris voor Economische Zaken Landbouw en Innovatie. De voorzitter: Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten.