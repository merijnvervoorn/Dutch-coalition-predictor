20 Stemmingen moties Voorkomen geweld tegen vrouwen Aan de orde zijn de stemmingen over moties ingediend bij de behandeling van het wetsvoorstel Goedkeuring van het op 11 mei 2011 te Istanboel tot stand gekomen Verdrag van de Raad van Europa inzake het voorkomen en bestrijden van geweld tegen vrouwen en huiselijk geweld te weten: - de motie-Thijssen c.s. over opstellen van een samenwerkingsprotocol (34038 nr. 8); - de motie-Kooiman over een landelijk dekkend stelsel voor maatschappelijke opvang (34038 nr. 9); - de motie-Kooiman over een actieplan voor opvang van slachtoffers van huiselijk geweld (34038 nr. 10); - de motie-Sneek/Bikker over delen van trainingsmateriaal met de andere landen in het Koninkrijk (34038 nr. 12); - de motie-Berndsen-Jansen over strafbaar stellen van vermogensdelicten binnen het huwelijk (34038 nr. 13); - de motie-Bikker c.s. over de plenaire behandeling van rijkswetten (34038 nr. 14). (Zie vergadering van 3 juni 2015.) De voorzitter: De motie-Kooiman (34038 nr. 10) is in die zin gewijzigd dat zij thans luidt: Motie De Kamer gehoord de beraadslaging constaterende dat door de stijging van het aantal loverboyslachtoffers een tekort is ontstaan aan gespecialiseerde opvang en behandelplekken voor deze slachtoffers; overwegende dat wachtlijsten kunnen leiden tot een herhaald slachtofferschap; verzoekt de regering erop toe te zien dat de wachtlijsten voor de gespecialiseerde opvang- en behandelplekken van slachtoffers van huiselijk geweld loverboys en mensenhandel zo spoedig mogelijk worden weggewerkt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 15 was nr. 10 (34038). De voorzitter: De motie-Berndsen-Jansen (34038 nr. 13) is in die zin gewijzigd dat zij thans luidt:Motie De Kamer gehoord de beraadslaging constaterende dat het Verdrag van de Raad van Europa inzake het voorkomen en bestrijden van geweld tegen vrouwen en huiselijk geweld door Nederland is ondertekend en uitvoering behoeft; constaterende dat het Verdrag beoogt om een krachtige impuls te geven aan het voorkomen en bestrijden van geweld tegen vrouwen en huiselijk geweld en daartoe niet alleen bescherming tegen fysiek geweld maar ook tegen economisch geweld beoogt te regelen; overwegende dat vermogensdelicten gepleegd binnen het huwelijk dan wel geregistreerd partnerschap op dit moment wettelijk van vervolging zijn uitgesloten; overwegende dat strafbaarstelling en vervolging van vermogensdelicten gepleegd binnen het huwelijk dan wel geregistreerd partnerschap een belangrijke bijdrage kunnen leveren aan de economische zelfstandigheid van met name vrouwen; verzoekt de regering rekening houdend met modernisering van het huwelijksvermogensrecht de mogelijkheid te onderzoeken om vermogensdelicten die zijn gepleegd binnen het huwelijk dan wel geregistreerd partnerschap strafbaar te stellen en vervolging wettelijk mogelijk te maken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 16 was nr. 13 (34038). Ik stel vast dat wij hier nu over kunnen stemmen. In stemming komt de motie-Thijssen c.s. (34038 nr. 8). De voorzitter: Ik constateer dat de aanwezige leden van de fracties van het CDA de ChristenUnie de SGP Houwers Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Kooiman (34038 nr. 9). De voorzitter: Ik constateer dat de aanwezige leden van de fracties van het CDA de SGP de Groep Kuzu/Öztürk 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de gewijzigde motie-Kooiman (34038 nr. 15 was nr. 10). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Sneek/Bikker (34038 nr. 12). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Houwers Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Berndsen-Jansen (34038 nr. 16 was nr. 13). De voorzitter: Ik constateer dat de aanwezige leden van de fracties van de ChristenUnie de SGP de VVD Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bikker c.s. (34038 nr. 14). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.