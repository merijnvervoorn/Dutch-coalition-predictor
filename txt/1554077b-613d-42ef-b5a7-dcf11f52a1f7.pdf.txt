6 Regeling van werkzaamheden (stemmingen) De voorzitter: Aan de orde is een korte regeling van werkzaamheden. Mag ik even wat meer stilte in de zaal? Ik stel voor zo dadelijk ook te stemmen over: - het wetsvoorstel Wijziging van de begrotingsstaat van het Ministerie van Volksgezondheid Welzijn en Sport (XVI) voor het jaar 2022 (Achtste incidentele suppletoire begroting) (36198); - de aangehouden motie-Wassenberg/Van Raan op stuk nr. 1373 (21501-32); - de aangehouden motie-Wassenberg/Van Raan op stuk nr. 1374 (21501-32); - de aangehouden motie-Van Campen/Boswijk op stuk nr. 207 (33835); - de aangehouden motie-Hijink/Westerveld op stuk nr. 638 (25424). Voordat we van start gaan geef ik mevrouw Kröger en mevrouw Van der Graaf even het woord. Mevrouw Kröger (GroenLinks): Voorzitter excuus dat ik er zo laat mee kom maar ik wil graag mijn motie op stuk nr. 60 (36200-XIII) die ik heb ingediend bij de begroting Economische Zaken en Klimaat aanhouden. De voorzitter: Die is te vinden op bladzijde 7 van de stemmingslijst. Dat is de motie-Kröger op stuk nr. 60 (36200-XIII) over regelgeving voor fossiele reclame. Op verzoek van mevrouw Kröger stel ik voor haar motie (36200-XIII nr. 60) aan te houden. Daartoe wordt besloten. De voorzitter: Dan geef ik het woord aan mevrouw Van der Graaf ChristenUnie. Mevrouw Van der Graaf (ChristenUnie): Dank u wel mevrouw de voorzitter. Ik zou bij dezelfde begrotingsbehandeling namelijk die van Economische Zaken mijn motie willen aanhouden. Dat is de motie op stuk nr. 67 (36200-XIII). De voorzitter: Op verzoek van mevrouw Van der Graaf stel ik voor haar motie (36200-XIII nr. 67) aan te houden. Daartoe wordt besloten.De voorzitter: Dan geef ik het woord aan de heer El Yassini van de VVD. De heer El Yassini (VVD): Dank u wel voorzitter. Het gaat over de stemmingen onder agendapunt 12 de begroting OCW (36200-VIII). Het gaat om de motie op stuk nr. 79. Daarvan hebben wij nog geen appreciatie mogen ontvangen van het ministerie van Sociale Zaken en Werkgelegenheid. Ik wil mijn motie graag even aanhouden totdat de appreciatie binnen is en die op een later tijdstip volgende week ergens alsnog in stemming te brengen. Voor nu wil ik die aanhouden. De voorzitter: Op verzoek van de heer El Yassini stel ik voor zijn motie (36200-VIII nr. 79) aan te houden. Daartoe wordt besloten. De voorzitter: Dank u wel. Dan heet ik mevrouw Bente Becker weer welkom in ons midden terug van weggeweest. (Geroffel op de bankjes)