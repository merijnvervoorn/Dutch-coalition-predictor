8 Stemmingen Wet implementatie Open data richtlijn Stemmingen Wet implementatie Open data richtlijn Aan de orde zijn de stemmingen in verband met het wetsvoorstel Wijziging van de Wet hergebruik van overheidsinformatie en enkele andere wetten in verband met de implementatie van richtlijn nr. 2019/1024/EU van het Europees Parlement en de Raad van 20 juni 2019 inzake open data en het hergebruik van overheidsinformatie (Wet implementatie Open data richtlijn) (36382). (Zie vergadering van 5 maart 2024.) De voorzitter: Het amendement-Sneller (stuk nr. 12) is ingetrokken. Ik stel vast dat daarmee wordt ingestemd. In stemming komt het amendement-Six Dijkstra (stuk nr. 10 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement het andere op stuk nr. 10 voorkomende amendement als aangenomen kan worden beschouwd. In stemming komt het amendement-Six Dijkstra (stuk nr. 11). De voorzitter: Ik constateer dat dit amendement met algemene stemmen is aangenomen. In stemming komt het amendement-Krul (stuk nr. 7). De voorzitter: Ik constateer dat de leden van de fractie van het CDA voor dit amendement hebben gestemd en de leden van de overige fracties ertegen zodat het is verworpen. U heeft wel uw h√©le fractie meegekregen meneer Krul. Dat is toch een kleine felicitatie waard. Dat wordt trakteren. (Hilariteit) In stemming komt het gewijzigde amendement-Kathmann/Sneller (stuk nr. 16). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD de ChristenUnie de SGP BBB JA21 en de PVV voor dit gewijzigde amendement hebben gestemd en de leden van de overige fracties ertegen zodat het is aangenomen. In stemming komt het amendement-Six Dijkstra (stuk nr. 9).De voorzitter: Ik constateer dat dit amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van de amendementen-Six Dijkstra (stuk nrs. 10 I en II) het amendement-Six Dijkstra (stuk nr. 11) het gewijzigde amendement-Kathmann/Sneller (stuk nr. 16) en het amendement-Six Dijkstra (stuk nr. 9). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP BBB JA21 FVD en de PVV voor dit wetsvoorstel hebben gestemd en de leden van de fractie van het CDA ertegen zodat het is aangenomen.