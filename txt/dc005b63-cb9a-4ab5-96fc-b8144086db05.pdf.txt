9 Implementatie Europese klimaatwet Aan de orde is de voortzetting van de behandeling van: - het wetsvoorstel Wijziging van de Klimaatwet (implementatie Europese klimaatwet) ( 36169 ). De voorzitter: We gaan weer verder met het wetsvoorstel. Ik kijk of er behoefte is aan een tweede termijn. De algemene beraadslaging wordt hervat. De voorzitter: Ik geef graag het woord aan mevrouw Kröger van de fractie van GroenLinks met het verzoek het zo beknopt mogelijk te houden. Mevrouw Kröger (GroenLinks): Voorzitter. We hebben een stevig debat gehad een debat eigenlijk over de urgentie van de klimaatcrisis over de wanhoop en de woede en over de acties die er zijn geweest. Ondertussen is er het gevoel bij heel veel mensen dat er niet wordt gedaan wat nodig is. Wat mijn partij betreft doet ook deze wet niet wat nodig is. Het is niet de wet die in lijn is met de 15 graad. Daar hebben we amendementen over ingediend. Ik ben niet verbaasd dat die amendementen niet "oordeel Kamer" krijgen want dit kabinet koerst op 55 zegt 60 maar de praktijk is helaas nog veel en veel lager. Zoals ik in eerste termijn al aangaf zullen wij voor deze wet stemmen want inderdaad: 55 is meer dan 49. Ik vind het wel heel zorgelijk dat de minister het advies van de Raad van State om de doelen wel bindend te maken zo makkelijk naast zich neerlegt. Ik vrees ook dat we daar spijt van krijgen. Voorzitter. We hebben net ook een stevig debat gehad over de fossiele subsidies. Ik weet dat dat geen onderdeel is van de wet maar het gaat erom dat wij bij wat wij doen altijd toetsen of we ondertussen niet ondermijnend beleid voeren. Dat zijn die fossiele subsidies. Ik zie echt uit naar de stemming omdat ik echt hoop dat deze Kamer wel de noodzaak ziet om nu heel snel die fossiele subsidies af te bouwen. Voorzitter. Ik heb nog twee moties. Die gaan erover dat de overheid het beleid dat we voeren niet zelf moet ondermijnen. De voorzitter: Ik ga iets heel bots doen. Ik ga u afbreken en ik ga ook dit debat afbreken. Ik zie nu allemaal mensen met moties komen en dat gaat nog zeker een halfuur duren. Ik krijg aan de lopende band appjes binnen van bewindspersonen mensen van de Griffie en sprekers bij het volgende debat die allemaal klaarstaan. Daarna is er nog een debat en daarna nog een debat en we gaan vreselijk in de problemen komen. Mijn excuses dus dat ik zo onaardig en zo hard tegen u ben.Mevrouw Kröger (GroenLinks): Voorzitter ik kan het hebben. De voorzitter: Ja u bent wat gewend zeker met deze minister. Mevrouw Kröger (GroenLinks): Of deze voorzitter! De voorzitter: Ah nu wordt u veel te persoonlijk! Ik sluit dit debat. De algemene beraadslaging wordt geschorst. De voorzitter: Volgende week gaan we door wellicht woensdag. Ik geef de hamer over aan de heer Van der Lee. De vergadering wordt enkele ogenblikken geschorst.