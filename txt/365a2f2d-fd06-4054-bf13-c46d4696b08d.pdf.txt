8 Beëdiging Heerema Rebel-Volp Siderius en Leenders Aan de orde is de beëdiging van de heer Heerema mevrouw Rebel-Volp mevrouw Siderius en de heer Leenders. De voorzitter: Ik geef het woord aan mevrouw Neppérus tot het uitbrengen van verslag namens de commissie voor het onderzoek van de geloofsbrieven. Mevrouw Neppérus voorzitter der commissie: De commissie voor het onderzoek van de geloofsbrieven heeft de stukken onderzocht die betrekking hebben op de heer R.J. Heerema te Alkmaar de heer H.J.M. Leenders te Breda mevrouw M.J.J. Rebel-Volp te Haarlem en mevrouw T.E. Siderius te Zwolle. De commissie is eenparig tot de conclusie gekomen dat de heer Heerema de heer Leenders mevrouw Rebel-Volp en mevrouw Siderius terecht benoemd zijn verklaard tot lid van de Tweede Kamer der StatenGeneraal. De commissie stelt u daarom voor hen toe te laten als leden van de Kamer. Daartoe dienen zij wel eerst de eden of de verklaringen en de beloften af te leggen zoals die zijn voorgeschreven bij de wet van 27 februari 1992 Staatsblad nr. 120. De commissie verzoekt u tot slot de Kamer voor te stellen het volledige rapport in de Handelingen op te nemen. De voorzitter: Ik dank namens de Kamer de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.)<1> De voorzitter: De heer Heerema de heer Leenders mevrouw Rebel-Volp en mevrouw Siderius zijn in het gebouw der Kamer aanwezig. Ik verzoek de griffier hen binnen te leiden. Nadat de heer Heerema de heer Leenders mevrouw RebelVolp en mevrouw Siderius door de griffier zijn binnengeleid leggen de heer Heerema de heer Leenders en mevrouw Rebel-Volp in handen van de voorzitter de bij de wet voorgeschreven verklaringen en beloften af en mevrouw Siderius de bij de wet voorgeschreven eden. De voorzitter: Ik wens u van harte geluk met het lidmaatschap van deze Kamer en verzoek u om eerst de presentielijst te tekenen en dan hier terug te komen. Ik schors de vergadering nu direct omdat ik denk dat met zo veel nieuwe leden een felicitatie direct op zijn plaats is. Ik vraag u om er rekening mee te houden dat wij bij de heropening kort stilstaan bij het overlijden van Zijne Koninklijke Hoogheid prins Friso en om dan in de zaal aanwezig te zijn.De vergadering wordt van 15.04 uur tot 15.15 uur geschorst.