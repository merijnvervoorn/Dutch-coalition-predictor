7 Stemming Wet gemeentelijke taak mogelijk maken asielopvangvoorzieningen Aan de orde is de stemming in verband met het wetsvoorstel Regels inzake een wettelijke taak van gemeenten om opvangvoorzieningen voor asielzoekers mogelijk te maken (Wet gemeentelijke taak mogelijk maken asielopvangvoorzieningen) (36333). (Zie vergadering van 3 oktober 2023.) De voorzitter: De heer Eerdmans heeft aangegeven dat hij graag hoofdelijk wil stemmen over het wetsvoorstel. Voordat we dat gaan doen is er een aantal stemverklaringen. Allereerst de heer Omtzigt dan mevrouw Van der Plas en dan de heer Van den Brink. De heer Omtzigt (Lid Omtzigt): Voorzitter. De problemen rondom de opvang van asielzoekers zijn ernstig. En als ze ernstig zijn dan dien je op meerdere punten beleid te maken. Het kan zijn dat je op een andere plek opvang wilt bieden maar je moet ook kijken naar de instroom en naar de capaciteit van COA en IND om tijdig de aanvragen te kunnen afhandelen. De regering heeft ervoor gekozen om alleen het eerste te doen en het tweede en derde nu niet te doen. Dat is voor mij reden om tegen dit wetsvoorstel te stemmen omdat de problemen er alleen maar mee vergroot en verspreid worden zonder dat er zicht is op enige mate van een oplossing. De voorzitter: Dank u wel meneer Omtzigt. Dan geef ik het woord aan mevrouw Van der Plas voor haar stemverklaring en dan aan de heer Van den Brink CDA. Mevrouw Van der Plas (BBB): Dank u wel voorzitter. BBB wil graag dat iedereen evenveel bijdraagt aan de uitdagingen waar Nederland voor staat. Dat geldt voor gemeenten onder elkaar maar ook tussen gemeenten en de rijksoverheid. Als we deze wet aannemen maar tegelijk de instroom van asielzoekers niet indammen dan is het dweilen met de kraan open. BBB wil Ter Apel verlichten maar wil niet van heel Nederland een Ter Apel maken. Dat is de reden waarom wij tegen deze wet zullen stemmen. Dank u wel. De voorzitter: Dank u wel mevrouw Van der Plas. Dan is de heer Van den Brink.De heer Van den Brink (CDA): Mevrouw de voorzitter. In een fatsoenlijk land wil je grip op migratie hebben. Daarom hebben we als CDA steeds gezegd dat we én de instroom moeten beperken én de chaos in de asielopvang moeten oplossen. De spreidingswet is een wet waarmee we de solidariteit herstellen tussen gemeenten. Solidariteit werkt alleen als iedereen meedoet en we Ter Apel Budel of Gilze niet laten vallen. Deze wet steunt het CDA daarom voluit. Het gaat hier namelijk om je verantwoordelijkheid nemen. Tegelijkertijd is het beperken van de instroom net zo'n grote opdracht als de chaos in de opvang oplossen. Daarom zal het CDA voor moties stemmen die juridisch uitvoerbaar zijn en de instroom van asielzoekers beperken. Maar het CDA zal tegen de motie stemmen die doet alsof een asielstop mogelijk is. Die is onhaalbaar en onuitvoerbaar en daarmee onmogelijk. Dank u wel. De voorzitter: Dank u wel meneer Van den Brink. Op 3 oktober 2023 heeft de Kamer reeds over de artikelen en over de ingediende amendementen gestemd. Dan komt nu het wetsvoorstel in stemming. Die stemming gaan we hoofdelijk doen. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Van den Brink c.s. (stuk nrs. 72 I tot en met IV) de nader gewijzigde amendementen-Jasper van Dijk (stuk nrs. 75 I en II) en de amendementen-Ceder/Koekkoek (stuk nrs. 29 I tot en met IV). Vóór stemmen de leden: Belhaj Van den Berg Bergkamp Bikker Bontenbal Boswijk Bouchallikh Boucke Boulakjar Van den Brink Bromet Bushoff Ceder Dassen DekkerAbdulaziz Dijk Inge van Dijk Jasper van Dijk Drost Ellemeet Van Esch Van Ginneken Van der Graaf Grinwis Tjeerd de Groot Gündoğan Den Haan Hagen Hammelburg Pieter Heerma De Hoop Romke de Jong Kat Kathmann Van Kent Klaver Koekkoek Kröger Krul Kuik Kuiken Kuzu Kwint Van der Laan Van der Lee Maatoug Marijnissen Mohandis Mutluer Nijboer Van Nispen Ouwehand Palland Paternotte Paulusma Peters Piri Podt Van Raan Raemakers Sahla Sylvana Simons Sjoerdsma Slootweg Sneller Temmink Christine Teunissen Hans Teunissen Thijssen Vedder Wassenberg Werner Westerveld Van Weyenberg Wuite Akerboom Alkaya Amhaouch Azarkan Van Baarle en Beckerman. Tegen stemmen de leden: Bevers Bijenhof Bisschop Martin Bosma Brekelmans Van Campen Tony van Dijck Eerdmans El Yassini Ellian Eppink Erkens Fritsma De Graaf Graus Grevink Peter de Groot Van Haga Haverkort Rudmer Heerema Heinen Helder Hermans Van den Hil Van Houwelingen Jansen Léon de Jong Kamminga Kerseboom Klink Koerhuis Kops De Kort Madlener Maeijer Markuszower Van Meijeren Michon-Derkzen Minhas Edgar Mulder Omtzigt Van der Plas Pouw-Verweij Rahimi Rajkowski Richardson De Roon Chris Simons Smals Smolders Van der Staaij Stoffer Van Strien Strolenberg Tielen Valstar Verkuijlen Van Weerdenburg Van Wijngaar-den Wilders Van der Woude Aartsen Agema Baudet Becker en Beertema. De voorzitter: Ik constateer dat dit wetsvoorstel met 81 stemmen voor en 66 stemmen tegen is aangenomen.