9 Regeling van werkzaamheden (stemmingen) De voorzitter: Van de afdeling gevonden voorwerpen: er is een bril gevonden! Na de stemmingen af te halen bij de voorzitter. Het is een goed brilletje. Voordat wij gaan stemmen geef ik het woord aan de heer Pechtold die een opmerking wil maken over de stemmingslijst. De heer Pechtold (D66): Voorzitter. Ik zou graag de motie-Pechtold op stuk nr. 109 (34300-VIII) genoemd onder punt 11a intrekken. De voorzitter: Aangezien de motie-Pechtold c.s. (34300-VIII nr. 109) is ingetrokken maakt zij geen onderwerp van beraadslaging meer uit. De heer Van Veen (VVD): Voorzitter. Ik zou graag de motie-Van Veen/Monasch op stuk nr. 112 (34300-VIII) genoemd onder punt 11a intrekken. De voorzitter: Aangezien de motie-Van Veen/Monasch (34300-VIII nr. 112) is ingetrokken maakt zij geen onderwerp van beraadslaging meer uit. De heer Jasper van Dijk (SP): Voorzitter. Ik zou graag de moties-Jasper van Dijk op stukken nrs. 113 en 114 (34300-VIII) genoemd onder punt 11a aanhouden. De voorzitter: Op verzoek van de heer Jasper van Dijk stel ik voor zijn moties (34300-VIII nrs. 113 en 114) aan te houden. Daartoe wordt besloten. De heer Van Raak (SP): Voorzitter. Ik wil de motie-Van Raak op stuk nr. 106 (34300VIII) genoemd onder punt 11a aanhouden. De voorzitter: Op verzoek van de heer Van Raak stel ik voor zijn motie (34300-VIII nr. 106) aan te houden. Daartoe wordt besloten.