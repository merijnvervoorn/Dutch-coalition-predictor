11 Stemmingen moties HSL-Zuid/Fyra Aan de orde zijn de stemmingen over moties ingediend bij het VAO HSL-Zuid/Fyra te weten: - de motie-De Rouwe over een commissie van wijzen (22026 nr. 468); - de motie-De Rouwe over de "geld terug bij vertraging"regeling voor Intercity Direct (22026 nr. 469); - de motie-Van Veldhoven over herbeoordeling van het openkapplan (22026 nr. 470); - de motie-De Boer/Hoogland over de geluidsoverlast in Lansingerland (22026 nr. 471); - de motie-De Boer c.s. over de dienstregeling AmsterdamBrussel (22026 nr. 472). (Zie vergadering van 29 oktober 2014.) De voorzitter: Op verzoek van mevrouw Van Veldhoven stel ik voor haar motie (22026 nr. 470) aan te houden. Daartoe wordt besloten. De voorzitter: De motie-De Boer/Hoogland (22026 nr. 471) is in die zin gewijzigd dat zij thans luidt: Motie De Kamer gehoord de beraadslaging overwegende dat de bewoners in Lansingerland al vijf jaar wachten op maatregelen om de geluidsoverlast langs de hsl aan te pakken; overwegende dat al tijdens de bouw concreet en meermalen is toegezegd dat overlast vanwege geluid zou worden aangepakt; overwegende dat er langs het trac√© meer geluid op de gevel van woningen langs de hsl zal zijn dan eerder berekend en dan is toegestaan; verzoekt de regering om uiterlijk voor 1 juni 2015 in overleg met de gemeente en omwonenden een oplossing klaar te hebben voor dit probleem in een zorgvuldig participatieproces waarin een onafhankelijke blik geborgd is en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 473 was nr. 471 (22026).Ik stel vast dat wij hier nu over kunnen stemmen. In stemming komt de motie-De Rouwe (22026 nr. 468). De voorzitter: Ik constateer dat de aanwezige leden van de fracties van het CDA GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Rouwe (22026 nr. 469). De voorzitter: Ik constateer dat de aanwezige leden van de fracties van de PVV het CDA de ChristenUnie Van Vliet 50PLUS/BaayTimmerman 50PLUS/Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-De Boer/Hoogland (22026 nr. 473 was nr. 471). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-De Boer c.s. (22026 nr. 472). De voorzitter: Ik constateer dat deze motie met algemene stemmen is aangenomen.