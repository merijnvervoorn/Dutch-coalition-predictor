16 Stemming motie Toegankelijkheid en kansengelijkheid binnen het hoger onderwijs Aan de orde is de stemming over een aangehouden motie ingediend bij het VAO Toegankelijkheid en kansengelijkheid binnen het hoger onderwijs te weten: - de motie-Van Meenen over de toegankelijkheid van het hoger onderwijs (31288 nr. 711). (Zie vergadering van 6 maart 2019.) De voorzitter: De motie-Van Meenen (31288 nr. 711) is in die zin gewijzigd dat zij thans luidt: Motie De Kamer gehoord de beraadslaging constaterende dat een balans tussen de kernwaarden toegankelijkheid kwaliteit en doelmatigheid een uitdaging vormt voor het hoger onderwijs; constaterende dat er zowel voor kwaliteit als voor doelmatigheid een onafhankelijke commissie is die toezicht houdt op deze kernwaarden in de vorm van de onderwijsinspectie de NVAO en de Commissie macrodoelmatigheid; overwegende dat toegankelijkheid een essentiÃ«le kernwaarde is van het hoger onderwijs die onder druk staat voor sommige groepen studenten; verzoekt de regering een onafhankelijke expertgroep in te stellen die adviezen geeft aan het ministerie en instellingen over de toegankelijkheid van het hoger onderwijs en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 767 was nr. 711 (31288). Ik stel vast dat wij hier nu over kunnen stemmen. In stemming komt de gewijzigde motie-Van Meenen (31288 nr. 767 was nr. 711). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.