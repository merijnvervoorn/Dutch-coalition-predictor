18 Stemming motie Raad voor Concurrentievermogen en Telecomraad op 17 en 18 juli 2017 Aan de orde is de stemming over een motie ingediend bij het VSO Raad voor Concurrentievermogen en Telecomraad op 17 en 18 juli 2017 te weten: - de motie-Paternotte over zonder excessieve kosten bellen binnen de interne telecommarkt (21501-30 nr. 414). (Zie vergadering van 13 september 2017.) In stemming komt de motie-Paternotte (21501-30 nr. 414). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. De heer Paternotte (D66): Voorzitter. Minister Kamp had mijn motie ontraden. Ik zou dus graag een brief ontvangen van de regering waarin zij beschrijft hoe zij de motie zou willen gaan uitvoeren. Ik zou die brief graag ontvangen voor het AO over de volgende Raad voor het Concurrentievermogen op 11 oktober. De voorzitter: Ik stel voor het stenogram van dit deel van de vergadering door te geleiden naar het kabinet.