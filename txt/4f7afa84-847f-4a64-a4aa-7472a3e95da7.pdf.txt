9 Regeling van werkzaamheden (stemmingen) De voorzitter: Aan de orde is een regeling van werkzaamheden een korte regeling voor de stemmingen. Ik stel voor zo dadelijk ook te stemmen over de aangehouden motie-Diks (27830 nr. 273) de aangehouden motiesOuwehand (35000-XIV nrs. 47 48 en 49) de aangehouden moties-Kröger (29893 nrs. 231 en 233) de aangehouden motie-Ploumen (32279 nr. 142) en de aangehouden motieRog/Bisschop (35000-VIII nr. 144). Ik geef eerst de heer Kops namens de PVV het woord. De heer Kops (PVV): Voorzitter. De PVV wil graag een hoofdelijke stemming over het wetsvoorstel Klimaatwet (34534). De voorzitter: Dat gaan we doen. De heer Rog namens het CDA. Ik zie u ook staan mevrouw Ouwehand. Ja? Mevrouw Ouwehand (PvdD): Voorzitter. Ik had drie aangehouden moties voor vandaag op de lijst laten zetten. Daar wil ik hoofdelijk over stemmen omdat ik vind dat de gewetenskwestie ook voor dieren moet gelden. Ik stel voor dat we dat na het kerstreces doen want ik heb nog een boodschap voor alle Kamerleden. Ook wil ik mijn moties wijzigen. De voorzitter: De motie-Ouwehand (35000-XIV nr. 47) is in die zin gewijzigd dat zij thans luidt: Motie De Kamer gehoord de beraadslaging constaterende dat het tweede paarse kabinet (PvdA VVD D66) in 2002 als doel stelde om in 2012 doch uiterlijk in 2022 de veehouderij te hebben omgebogen in de richting van het perspectief van het soorteigen gedrag van dieren waarbij het houderijsysteem zou zijn aangepast aan het dier in plaats van het dier aan het houderijsysteem; constaterende dat het kabinet-Balkenende IV (CDA PvdA ChristenUnie) in 2007 als doel stelde om vijftien jaar later het perspectief van het dier en het soorteigen gedrag lei-dend te laten zijn bij de inrichting van stallen en de bedrijfsvoering in de veehouderij; constaterende dat het huidige kabinet in zijn landbouwvisie als doel heeft geformuleerd dat de huisvesting van dieren ruimte biedt aan hun natuurlijke gedrag en wordt gecombineerd met een goede zorg vanuit hun specifieke behoeften; constaterende dat dit doel nog verre van behaald is getuige onder andere de ingrepen die nog plaatsvinden bij dieren zoals het afbranden van staartjes bij biggetjes het houden van kippen en konijnen in kooisystemen en het houden van eenden in dichte stallen zonder zwemwater; verzoekt de regering duidelijk te maken hoe het doel om het perspectief van het dier en het soorteigen gedrag leidend te laten zijn bij de inrichting van stallen en de bedrijfsvoering in de veehouderij in 2022 daadwerkelijk wordt gerealiseerd en concrete plannen daartoe tijdig aan de Kamer toe te sturen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 65 was nr. 47 (35000-XIV). De voorzitter: De motie-Ouwehand (35000-XIV nr. 48) is in die zin gewijzigd dat zij thans luidt: Motie De Kamer gehoord de beraadslaging constaterende dat minister Verburg bijna tien jaar geleden vaststelde dat de sterfte onder jonge biggetjes in de varkenshouderij (met 129%) te hoog was en daarop de sector opriep om de sterfte binnen tien jaar terug te dringen tot maximaal 105%; constaterende dat de biggensterfte sindsdien nog verder is opgelopen (naar 133% in 2017) en dat er nu nog altijd meer biggetjes sterven dan de toenmalige regering toen al onacceptabel noemde onder andere door het doorfokken van zeugen op steeds grotere worpgroottes; constaterende dat de VVD-PvdA-regering bij monde van staatssecretaris van Dam in 2016 stelde dat er een einde moet komen aan het steeds verder vergroten van het aantal biggen per worp en dat biggen bij hun eigen moeder moeten kunnen drinken; constaterende dat ook minister Schouten heeft gezegd dat het niet acceptabel is als we de afgesproken doelstellingen niet gaan halen; verzoekt de regering wetgeving voor te bereiden om de doelen met betrekking tot de biggensterfte te borgen en de biggensterfte daadwerkelijk terug te dringen waarbij hetuitgangspunt is dat biggen bij hun eigen moeder moeten kunnen drinken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 66 was nr. 48 (35000-XIV). De voorzitter: De motie-Ouwehand (35000-XIV nr. 49) is in die zin gewijzigd dat zij thans luidt: Motie De Kamer gehoord de beraadslaging constaterende dat het kabinet er vanuit zegt te gaan dat de veehouderij niets te verbergen heeft; constaterende dat de informatie en communicatie van zowel de sector zelf als vanuit de overheid geen volledige of helemaal heldere weergave is van wat er met dieren in de vlees- zuivel- en eierketen gebeurt onder meer door het gebruik van voor burgers weinigzeggend (eufemistisch) jargon; verzoekt de regering met voorstellen te komen voor meer en daadwerkelijke transparantie over het leven en sterven van dieren in de vlees- zuivel- en eierketen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 67 was nr. 49 (35000-XIV). Ik stel vast dat wij hier nu over kunnen stemmen. Mevrouw Ouwehand (PvdD): Ik stel voor om deze stemming uit te stellen. De voorzitter: Geen hoofdelijke stemming? Oké dan gaan we dat ook doen. (Applaus) De voorzitter: Ik heb nooit meegemaakt dat er geklapt wordt voor afzien van een hoofdelijke stemming! Het wordt dus beloond. De heer Rog.De heer Rog (CDA): Mevrouw de voorzitter bij agendapunt 21 stemming over de aangehouden motie ingediend bij het VSO bijgestelde onderzoekskaders van de onderwijsinspectie wilde ik mijn gewijzigde motie nader wijzigen dus die op stuk nr. 144. Die houd ik graag even aan. De voorzitter: Op verzoek van de heer Rog stel ik voor zijn motie (35000VIII nr. 144) aan te houden. Daartoe wordt besloten. De voorzitter: De heer Stoffer namens de SGP. De heer Stoffer (SGP): Bij agendapunt 4 de stemmingen over de moties ingediend bij de Najaarsnota wil ik mijn motie op stuk nr. 13 graag aanhouden tot vanavond. De voorzitter: Op verzoek van de heer Stoffer stel ik voor zijn motie (35095 nr. 13) aan te houden. Daartoe wordt besloten. De voorzitter: De heer Stoffer brengt de motie vanavond in stemming begrijp ik. We gaan nu stemmen.