15 Stemmingen moties Algemene Financiële Beschouwingen Aan de orde zijn de stemmingen over aangehouden moties ingediend bij de Algemene Financiële Beschouwingen te weten: - de motie-Van Weyenberg/Maatoug over een plan van aanpak om de toeslagen in 2030 afgeschaft te hebben (36200 nr. 87); - de gewijzigde motie-Dassen/Omtzigt over voorstellen om energie-intensieve bedrijven in cruciale sectoren overeind te houden (36200 nr. 126 was nr. 112). (Zie vergadering van 6 oktober 2022.) De voorzitter: De gewijzigde motie-Dassen/Omtzigt (36200 nr. 126 was nr. 112) is in die zin nader gewijzigd dat zij thans luidt: Motie De Kamer gehoord de beraadslaging constaterende dat steeds meer fabrieken noodgedwongen de productie stilleggen vanwege de hoge energieprijzen en verschillende sectoren de noodklok luiden omdat zij permanente sluiting vrezen; constaterende dat dit mogelijk ook bedrijven betreft die essentieel zijn voor de voedselzekerheid de energiezekerheid en de strategische autonomie van Europa; constaterende dat een heldere definitie en afbakening vanuit het kabinet over welke sectoren en bedrijven als cruciaal aangemerkt dienen te worden ontbreken; overwegende dat permanente sluiting van bedrijven binnen cruciale sectoren verplaatsing naar Azië en de VS tot gevolg zal hebben en de geopolitieke positie van Europa blijvend zal schaden; verzoekt de regering voor de begroting van Economische Zaken: - een afbakening te maken van sectoren die van belang zijn voor voedselzekerheid energiezekerheid en strategische autonomie; - een aantal uitgewerkte beleidsopties op tafel te leggen om ervoor te zorgen dat cruciale sectoren niet permanent uit Europa verdwijnen en gaat over tot de orde van de dag. Zij krijgt nr. 129 was nr. 126 (36200). Ik stel vast dat wij hier nu over kunnen stemmen.In stemming komt de motie-Van Weyenberg/Maatoug (36200 nr. 87). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA BBB JA21 FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de nader gewijzigde motie-Dassen/Omtzigt (36200 nr. 129 was nr. 126). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze nader gewijzigde motie hebben gestemd en de leden van de fractie van de PvdD ertegen zodat zij is aangenomen. De heer Dassen van Volt. De heer Dassen (Volt): Dank voorzitter. Deze motie was ontraden dus ik zou graag binnen twee weken van het kabinet een brief willen ontvangen over hoe zij uitvoering gaan geven aan deze motie. Daarbij verzoek ik het kabinet specifiek in te gaan op de vragen hoe de afbakening eruit zal zien en hoe de lijst precies tot stand zal komen. Ik zou van het kabinet ook graag een brief ontvangen over de motie op stuk nr. 224 over het registreren en publiekelijk bekendmaken van alle contacten. Ik lees daar graag in terug hoe er uitvoering aan de motie gegeven gaat worden en van specifiek belang welke contacten er zijn. Ik hoop en verwacht daarbij dat zij in zullen gaan op alle contacten die langer dan vijf minuten hebben geduurd. De voorzitter: Deze hele waslijst geleid ik door naar het kabinet. Ik dank u zeer. Daarmee zijn we aan het einde gekomen van deze stemmingen. Ik schors de vergadering voor een enkel moment en dan gaan we over tot de regeling van werkzaamheden. De vergadering wordt enkele ogenblikken geschorst.