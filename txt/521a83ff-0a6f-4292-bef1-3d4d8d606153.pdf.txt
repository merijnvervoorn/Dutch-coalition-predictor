11 Stemmingen moties Geneesmiddelenbeleid Aan de orde zijn de stemmingen over moties ingediend bij het tweeminutendebat Geneesmiddelenbeleid te weten: - de motie-Van der Plas over nieuw ALS-medicijn na goedkeuring door EMA direct beschikbaar maken tegen fabrikantprijs (29477 nr. 814); - de motie-Bushoff over het afdwingen van transparantie over kosten en winstmarges van geneesmiddelenfabrikanten (29477 nr. 815); - de motie-Bushoff c.s. over maximale winstmarges voor geneesmiddelen die tot stand zijn gekomen met publieke investeringen (29477 nr. 816); - de motie-Bushoff/Ellemeet over het schrappen van de bezuiniging 140 miljoen euro niet ten laste laten komen van kwetsbare patiënten (29477 nr. 817); - de motie-Van den Berg over nieuwe pilots voor het opnieuw inzetten van niet-gebruikte medicijnen toelaten indien deze voldoen aan de voorwaarden (29477 nr. 818); - de motie-Ellemeet/Paulusma over een onafhankelijke evaluatie van de toolkit Maatschappelijk Verantwoord Licentiëren (29477 nr. 819); - de motie-Den Haan over inzichtelijk maken hoe de doorlooptijden van geneesmiddelen tot stand komen en verkort kunnen worden (29477 nr. 820); - de motie-Hijink/Van den Berg over apotheken meer financieren op basis van populatiebekostiging (29477 nr. 821); - de motie-Hijink over taperingstrips opnemen in het basispakket voor alle patiënten (29477 nr. 822); - de motie-Maeijer over de medicijn-apk in het basispakket opnemen (29477 nr. 823); - de motie-Maeijer over een oplossing voor een onvervulde medische behoefte vinden voor ALS-patiënten (29477 nr. 824); - de motie-Maeijer over het direct vergoeden van alle nieuwe innovatieve oncologiegeneesmiddelen waarvan de effectiviteit bewezen is (29477 nr. 825); - de motie-Maeijer over het onderzoeken van vertragingen die optreden na de sluisperiode (29477 nr. 826). (Zie vergadering van 12 april 2023.) De voorzitter: Voordat we gaan stemmen is er een tweetal stemverklaringen. Allereerst mevrouw Den Haan en dan de heer Hijink. Mevrouw Den Haan (Fractie Den Haan): Dank u wel voorzitter. Ik wil graag mede namens BIJ1 en de fractie van DENK toelichten waarom wij tegen de motie op stuk nr. 814 van mevrouw Van der Plas gaan stemmen. DENK BIJ1 en GOUD willen graag dat alle innovatieve en nieuwe geneesmiddelen op de markt komen tegen een acceptabele prijs direct na de EMA-goedkeuring en tijdens de beoordeling van en de prijsonderhandeling over hetmedicijn. De doorlooptijd in de sluis van nieuwe innovatieve geneesmiddelen moet ook fors verkort gaan worden want het duurt veel en veel te lang. Daarover heb ik al eerder een motie ingediend en ook vandaag vraag ik daarom in de motie op stuk nr. 820. Wij snappen de oproep van de ALS-patiëntenvereniging om het middel zo snel mogelijk ter beschikking te stellen aan patiënten natuurlijk heel goed want voor mensen met ALS is elke dag er één. Maar er zijn veel meer patiëntengroepen die ook moeten wachten op een medicijn dat hun leven kan verlengen of wellicht kan redden. Wij vinden het wel zo eerlijk dat het voor alle patiëntengroepen goed geregeld wordt. Dank u wel. De voorzitter: Dank u wel. Dan de heer Hijink SP. De heer Hijink (SP): Dank voorzitter. We gaan zo stemmen over de motie op stuk nr. 814 van mevrouw Van der Plas en de motie op stuk nr. 825 van mevrouw Maeijer. Beide moties zeggen eigenlijk: vergoed iedere prijs die een geneesmiddelenfabrikant al in een vroeg stadium vraagt voor medicijnen voor mensen met ALS of kanker. Hoe graag wij ook willen dat deze mensen geholpen worden je kunt het niet op deze manier doen omdat je daarmee de geneesmiddelenfabrikant alle ruimte geeft om de prijzen maximaal op te voeren. Daarom stemmen wij tegen deze twee moties. Wij stemmen wel voor de andere motie van mevrouw Maeijer die zegt: verzin een oplossing voor de patiënten met ALS. In haar motie stelt zij terecht dat mensen geholpen moeten worden. Er zijn ook mogelijkheden ook voor fabrikanten om een geneesmiddel ter beschikking te stellen voor niks voor een redelijk tarief of tegen kostprijs. Die mogelijkheden zijn er. Zo zouden wij het graag zien. Wij zijn dus niet voor moties die eigenlijk tegen de geneesmiddelenindustrie zeggen: vraag iedere prijs die je wilt en de overheid vergoedt wel. De voorzitter: Dank u wel meneer Hijink. De heer Hijink (SP): Dat was ook namens de Partij van de Arbeid en GroenLinks. In stemming komt de motie-Van der Plas (29477 nr. 814). De voorzitter: Ik constateer dat de leden van de fracties van de SGP BBB JA21 de PVV en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bushoff (29477 nr. 815). De voorzitter: Ik constateer dat deze motie met algemene stemmen is aangenomen.In stemming komt de motie-Bushoff c.s. (29477 nr. 816). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bushoff/Ellemeet (29477 nr. 817). De voorzitter: Ik constateer dat deze motie met algemene stemmen is aangenomen. In stemming komt de motie-Van den Berg (29477 nr. 818). De voorzitter: Ik constateer dat deze motie met algemene stemmen is aangenomen. In stemming komt de motie-Ellemeet/Paulusma (29477 nr. 819). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Den Haan (29477 nr. 820). De voorzitter: Ik constateer dat deze motie met algemene stemmen is aangenomen. In stemming komt de motie-Hijink/Van den Berg (29477 nr. 821). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de ChristenUnie de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Hijink (29477 nr. 822). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Maeijer (29477 nr. 823). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Maeijer (29477 nr. 824). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Maeijer (29477 nr. 825). De voorzitter: Ik constateer dat de leden van de fracties van BIJ1 BBB de PVV en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Maeijer (29477 nr. 826). De voorzitter: Ik constateer dat deze motie met algemene stemmen is aangenomen.