31 Regeling van werkzaamheden De voorzitter: Ik stel voor toestemming te verlenen tot het houden van een wetgevingsoverleg met stenografisch verslag: - aan de vaste commissie voor Sociale Zaken en Werkgelegenheid op maandag 16 mei van 13.30 tot 18.00 uur over de Wijziging van de Wet werk en inkomen naar arbeidsvermogen en de Ziektewet teneinde het advies van een bedrijfsarts over de belastbaarheid van de werknemer leidend te maken bij de toets op de re-integratie inspanningen door het UWV (35589). Ik stel voor toe te voegen aan de agenda van de Kamer: - het Voorstel van wet van de leden Bromet en Tjeerd de Groot tot wijziging van de Waterschapswet de Kieswet en de Algemene wet bestuursrecht in verband met het volledig democratiseren van de waterschapsbesturen (35608). Ik stel voor toe te voegen aan de agenda: - het tweeminutendebat Integriteit openbaar bestuur (CD d.d. 10/03) met als eerste spreker het lid Sneller van D66; - het tweeminutendebat Wereldwijde aanpak COVID-19 (CD d.d. 10/03) met als eerste spreker het lid Thijssen van de PvdA; - het tweeminutendebat Steunpakket voor de culturele en creatieve sector (CD d.d. 10/03) met als eerste spreker het lid Westerveld van GroenLinks. Overeenkomstig de voorstellen van de voorzitter wordt besloten. De voorzitter: Ik geef het woord aan de heer Klaver voor zijn verzoek. Gaat uw gang meneer Klaver. De heer Klaver (GroenLinks): Voorzitter dank. Vorige week steunde deze Kamer een verzoek tot een debat over de stijgende energieprijzen. Inmiddels is de brief van het kabinet gearriveerd en ik zou hierover heel graag zo snel mogelijk een debat willen met het kabinet. Ik had het graag vanmiddag gehad maar aangezien we vanavond niet vergaderen gaat dat vanmiddag niet lukken geloof ik. Maar ik zou het wel zo snel mogelijk willen. De voorzitter: Dank u wel. De heer Van Weyenberg D66. De heer Van Weyenberg (D66): Ja voorzitter prima. Ik heb dat verzoek vorige week gesteund. Wat mij betreft houden we het debat donderdag begin van de ochtend. Ik ben er klaar voor.De heer Van Baarle (DENK): Mede namens Fractie Den Haan steun voor het verzoek. Wat de fractie van DENK betreft hoeft dat niet deze week en kan het ook volgende week. De voorzitter: Dank u wel. De heer Jansen van Forum voor Democratie. Misschien is het ook goed als u ook uitspreekt of het deze week of volgende week moet want daar gaat het nu een beetje over volgens mij. De heer Jansen (FVD): Ja überhaupt steun voor het verzoek en het mag ook volgende week. De heer Heinen (VVD): Steun voor het verzoek. Het kan donderdag; het mag van mij ook volgende week. De heer Nijboer (PvdA): Steun voor het verzoek voorzitter. De heer Stoffer (SGP): Steun voor het verzoek. Het mag wat mij betreft donderdag maar de voorkeur heeft volgende week. Mevrouw Teunissen (PvdD): Er is veel subsidie voor Poetin en veel te weinig voor de lage inkomens dus van harte steun voor het debat deze week. Mevrouw Inge van Dijk (CDA): Steun voor het verzoek. De heer Dassen (Volt): Steun voorzitter. Mevrouw Bikker (ChristenUnie): Steun voorzitter. Mevrouw Leijten (SP): Steun voorzitter. Mevrouw Van der Plas (BBB): Steun voor het verzoek. Dat mag wat mij betreft deze week maar ik wil er wel op wijzen dat er donderdag een commissiedebat Armoede- en schuldenbeleid is zodat dat elkaar niet gaat overlappen. Ik ben even egoïstisch maar daar wil ik heel graag bij zijn. Laten we dus wel even kijken naar de tijd want dit overlapt elkaar natuurlijk ook wel qua onderwerp.De voorzitter: U kunt altijd een verzoek doen via de procedurevergadering om te kijken of dat eventueel verschoven kan worden. Ik zie dat er een duidelijke meerderheid is voor het debat maar dat er niet per se een meerderheid voor is om dat deze week te doen. De heer Klaver (GroenLinks): Ik snap het heel goed als het donderdag misschien niet wordt ingepland maar dan wel als het kan volgende week. Dat heeft ermee te maken dat er ook allerlei beleidsbesluiten worden genomen waar de Kamer snel over moet spreken als we daar nog invloed op willen hebben. Dus prima als het volgende week is maar dan wel graag aan het begin van de week. De voorzitter: Dank u wel meneer Klaver. Dan gaan we dat op die manier organiseren. Dan geef ik het woord aan mevrouw Hagen van D66 voor haar verzoek. Mevrouw Hagen (D66): Voorzitter. Namens de commissie voor Binnenlandse Zaken verzoek ik om in juni een debat te houden met de minister van Binnenlandse Zaken en Koninkrijksrelaties over de Staat van de rechtsstaat ter uitvoering van de motie-Arib c.s. De voorzitter: Ja helemaal goed. Dat gaan we organiseren. Dan geef ik het woord aan mevrouw Westerveld van GroenLinks. Mevrouw Westerveld (GroenLinks): Voorzitter. Ik kom net van het Malieveld waar enkele duizenden jongeren en ouders maar vooral ook jeugdhulpverleners staan te demonstreren omdat ze hun werk niet kunnen doen. We weten allemaal dat het niet goed gaat in de jeugdhulp en dat er enorme wachtlijsten zijn maar inmiddels staan de gesprekken over verbeteringen stil omdat er een patstelling is tussen gemeenten en het Rijk. Het lijkt mij heel erg dringend nodig om daarover met de staatssecretaris van VWS een debat te voeren. Mevrouw Agema (PVV): De jeugdzorg staat op klappen en het kabinet is van plan een half miljard extra te gaan bezuinigen. Dus alle steun voor het verzoek. De heer De Neef (VVD): Sympathiek maar geen steun voor dit voorstel. Wel graag zo snel mogelijk een brief namelijk de brief die is beloofd in de hoofdlijnenbrief van afgelopen 4 maart. De heer Van Baarle (DENK): Mede namens Fractie Den Haan steun voorzitter.Mevrouw Leijten (SP): Steun namens de SP. Mevrouw Teunissen (PvdD): Steun. De heer Peters (CDA): Eerst een brief en dan kijken we weer verder. Anders weten we echt niet waar we het exact over moeten hebben. Mevrouw Van Beukering-Huijbregts (D66): Voorzitter. Ook eerst een brief. Ik begrijp dat er ook een commissiedebat gepland staat. Mevrouw Bikker (ChristenUnie): Voorzitter. Eerst de brief zoals toegezegd bij het hoofdlijnendebat. Mogelijk later dan een breder debat. De heer Nijboer (PvdA): Steun vanzelfsprekend voorzitter. De heer Stoffer (SGP): Ook steun voor het debat voorzitter. Mevrouw Koekkoek (Volt): Ook steun voorzitter. Mevrouw Van der Plas (BBB): Steun voor het verzoek. De heer Jansen (FVD): Steun uiteraard. De voorzitter: Er is geen meerderheid voor uw verzoek mevrouw Westerveld. Mevrouw Westerveld (GroenLinks): Ik hoor wel dat verschillende partijen om een brief vragen. Ik zou die brief heel graag op tijd willen ontvangen omdat dit traject al heel erg lang stilstaat. Ik denk dat het heel goed is om daar op korte termijn duidelijkheid over te krijgen. De voorzitter: Dank u wel. We zullen dit doorgeleiden naar het kabinet. Ik geef het woord aan mevrouw Van der Plas BBB. Mevrouw Van der Plas (BBB): Dank u wel voorzitter. Ik heb hier vorige week ook gestaan om een debat aan te vragen over de voedselzekerheid in de wereld. Ik had het idee dat de urgentie daarvan nog nietheel erg gezien werd. Er werd ook gezegd: maar er is op 30 maart een commissiedebat klimaat en voedsel. Ik wil voorstellen om dat commissiedebat van 30 maart om te zetten in een plenair debat en dan ook de minister voor Klimaat en Energie en de minister voor Natuur en Stikstof erbij te vragen in plaats van alleen de minister van Landbouw. De voorzitter: Dank u wel. De heer Boswijk CDA en dan de heer Van Campen. De heer Boswijk (CDA): Ik denk dat voedselzekerheid heel erg leeft ook in deze Kamer. Er is net geloof ik ook een motie aangenomen van ons beiden over dit onderwerp. Wij willen dit debat heel graag steunen maar we willen niet dat het commissiedebat pas na 30 maart wordt gevoerd als de plenaire zaal bezet is. Dus steun voor plenair mits het wel op 30 maart en niet later gaat plaatsvinden. De heer Van Campen (VVD): Dit is een onderwerp dat wat ons betreft ook niet kan wachten. Vanavond is er een commissiedebat Landbouwen Visserijraad waar ook de VVD dergelijke vragen aan de minister zal stellen. Maar het is heel belangrijk om ook hier met elkaar in deze zaal het debat te voeren met de kanttekening die de heer Boswijk maakt: dan wel graag voor 30 maart. De voorzitter: Mag ik u vragen of er steun is voor het voorstel dat net gedaan is? Dat is dat we gaan kijken of we het debat op 30 maart kunnen doen. Lukt dat niet dan blijft het commissiedebat over. Kan iedereen zich daarin vinden? Mevrouw Van der Plas (BBB): Of voor 30 maart. De heer Jansen (FVD): Liever eerder maar anders steun. De voorzitter: Of voor 30 maart zeker. Ja? Dan gaan we dat zo doen mevrouw Van der Plas. Mevrouw Van der Plas (BBB): Ja. Heel fijn dank u wel. De voorzitter: Dan gaan we naar mevrouw Agema van de PVV. Gaat uw gang. Mevrouw Agema (PVV): Dank u wel voorzitter. Op 7 december vorig jaar kreeg ik steun van de volledige Kamer om een debat te houden overziekenhuismedewerkers die worden bedreigd en bespuugd en die te maken krijgen met intimidatie geweld en mensen die wapens meenemen naar het ziekenhuis. Maar tot mijn grote schrik zag ik dat dat van het lijstje gevallen is. Dan moet je het dus opnieuw aanvragen. Ik zou bij dezen dus opnieuw graag een debat willen aanvragen over agressie en geweld in ziekenhuizen. De voorzitter: Ik kijk even in de zaal om te zien of iemand daartegen is. Want het debat is vervallen maar er is volgens mij … Ja steun? Mevrouw Van den Hil (VVD): Een heel belangrijk onderwerp ook wat betreft de VVD. Maar ik vraag me af of het gezien het feit dat dat steeds verzet is niet beter bij het arbeidsmarktdebat op 11 mei zou kunnen. Dan weten we zeker dat we het dan hebben. Dat zou mijn voorstel zijn. De voorzitter: Maar u steunt het debat wel? Mevrouw Van den Hil (VVD): Nee. De voorzitter: Nee oké. Dan moet ik alle collega's toch weer even langs. Dat maakt niet uit; dat doen we gewoon. De heer Van Baarle (DENK): Voorzitter steun mede namens Fractie Den Haan. De heer Jansen (FVD): Steun. De voorzitter: Mevrouw Van den Berg CDA. In de tussentijd mevrouw Westerveld GroenLinks. Mevrouw Westerveld (GroenLinks): Steun. De PvdA steunt het ook. Mevrouw Van den Berg (CDA): Ik begrijp de opmerking van mevrouw Van den Hil omdat spoed ook belangrijk is. We hebben het destijds gesteund dus dat willen we dan toch opnieuw doen. Ik hoop wel dat het dan voor 11 mei zal zijn. De voorzitter: Ja. Ik wil u er ook aan herinneren dat er vandaag een motie is aangenomen om woensdag de wetgevingsdag te laten zijn. Dat beperkt de mogelijkheden zeg ik maar even eerlijk. Maar het is een experiment. Mevrouw Teunissen van dePartij voor de Dieren en dan mevrouw Van BeukeringHuijbregts. Mevrouw Teunissen (PvdD): Steun. Mevrouw Van Beukering-Huijbregts (D66): Voorzitter geen steun. Het kan bij het commissiedebat. Mevrouw Van der Plas (BBB): Steun voor het verzoek. Mevrouw Leijten (SP): Wij hebben het destijds gesteund dus we steunen het nu weer. Maar als het op 11 mei goed behandeld kan worden in het commissiedebat lijkt het ons logisch dat het dan ook kan vervallen. De voorzitter: De heer Stoffer SGP. Dan mevrouw Koekkoek. De heer Stoffer (SGP): Ik vond dat mevrouw Leijten wel wijze woorden sprak dus ook steun. Mevrouw Agema (PVV): De vorige keer werd er dus ook verwezen naar een debat dat dan daarna was. Toen heeft niemand het daar besproken. Daarom kwam ik op 7 december terug met het verzoek ... De voorzitter: Het is helder. Mevrouw Agema (PVV): ... om het debat te doen. Dat kreeg toen steun van de hele Kamer. De voorzitter: Ja maar we gaan weer verder. De heer Stoffer (SGP): Wij steunen het ook maar met die wijze woorden erbij. De voorzitter: Ja het wordt gesteund. Mevrouw Koekkoek (Volt): Steun.De voorzitter: En mevrouw Bikker van D66 … Eh van de ChristenUnie. Mevrouw Bikker (ChristenUnie): Voorzitter nou moet u het niet wilder maken! Ik heb de gang gezien die mevrouw Agema op dit thema heeft moeten maken. Daarom sluit ik me aan bij collega Leijten dat we het inderdaad gaan behandelen. Als dat eerder is in het commissiedebat dan is dat zo en anders steun voor een plenair debat. De voorzitter: U heeft een meerderheid mevrouw Agema. Ik dank u wel. Dan heeft u nog een tweede verzoek. Mevrouw Agema (PVV): Ja. Er kwam vandaag een advies van de NZa uit. Dat heet: Passende acute zorg. Daarin pleit ze voor het sluiten van spoedeisendehulpposten en het vervangen van de 45 minutennorm. Wij vinden dat heel spijtig. Het aantal 70plussers gaat nog verdubbelen. We zouden hier graag een debat over houden. De voorzitter: Ik kijk even of daar steun voor is. Mevrouw Bikker (ChristenUnie): Ik zag dat rapport net ook binnenkomen. Ik denk dat we dit heel goed kunnen gaan behandelen in het reeds geplande commissiedebat over de acute zorg. Uit mijn hoofd staat dat gepland op 24 mei. De voorzitter: Dus geen steun. Mevrouw Van den Berg (CDA): Het is een zeer belangrijk onderwerp. Dat gaat het CDA ook na aan het hart maar wat ons betreft kunnen we het inderdaad op 25 mei — dat is de datum — meenemen in het commissiedebat. Mevrouw Van den Hil (VVD): Ook graag in het commissiedebat op 25 mei. De heer Jansen (FVD): Steun voor het verzoek. De voorzitter: Dank u wel. Meneer Van Baarle van DENK en dan mevrouw Van Beukering-Huijbregts. De heer Van Baarle (DENK): Mede namens Fractie Den Haan steun voor het verzoek.Mevrouw Van Beukering-Huijbregts (D66): Voorzitter geen steun. Het kan bij het commissiedebat. Mevrouw Van der Plas (BBB): Steun voor het verzoek. Mevrouw Teunissen (PvdD): Steun voorzitter. Mevrouw Leijten (SP): Voorzitter ze proberen het echt al tien jaar! Steun voor het verzoek. De voorzitter: Dank u wel. Er is geen meerderheid voor uw verzoek. O sorry. Mevrouw Westerveld. Mevrouw Westerveld (GroenLinks): Ik steun het verzoek ook. De voorzitter: Ja. Maar het blijft ... Mevrouw Agema (PVV): Wat ik een beetje jammer vind aan al die verwijzingen naar ... De voorzitter: We zijn nog niet helemaal klaar. Meneer Nijboer kunt u het nog één keer in de microfoon zeggen? De heer Nijboer (PvdA): De PvdA steunt ook. De voorzitter: Steun. Mevrouw Agema heeft nog steeds geen meerderheid. Mevrouw Agema (PVV): Ik vind het zo jammer dat iedere keer dat ik hier een verzoek doe er verwezen wordt naar commissiedebatten die nog plaats gaan vinden. De ervaring leert dat die onderwerpen daar dan niet behandeld worden. Ik zou dus in ieder geval graag een dertigledendebat op de lijst willen laten plaatsen. De voorzitter: Dat gaan we doen mevrouw Agema. Waarvoor dank. Mevrouw Agema (PVV): O ja en het verzoek aan mijn collega's om dan gewoon "geen steun" te zeggen en niet te verwijzen naar debatten waar jullie die dingen niet meer gaan benoemen.De voorzitter: Ja. Daarmee zijn we aan het einde gekomen van deze regeling van werkzaamheden. Ik schors de vergadering voor een enkel moment. Dan starten we met een reeks van tweeminutendebatten. De vergadering wordt enkele ogenblikken geschorst.