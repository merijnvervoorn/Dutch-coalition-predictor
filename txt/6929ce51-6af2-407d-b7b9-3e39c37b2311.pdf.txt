25 Regeling van werkzaamheden De voorzitter: Nu is aan de orde de regeling van werkzaamheden. Op verzoek van de aanvrager stel ik voor het dertigledendebat over het Nationaal Programma Circulaire Economie van de agenda af te voeren. Ik deel aan de Kamer mee dat met ingang van dinsdag 16 mei 2023 de vaste commissie voor Landbouw Natuur en Voedselkwaliteit het lid Amhaouch tot haar voorzitter heeft gekozen. Op verzoek van de fractie van GroenLinks benoem ik in de vaste commissie voor Sociale Zaken en Werkgelegenheid het lid Klaver tot plaatsvervangend lid in plaats van het lid Ellemeet. Ik deel mee dat het dertigledendebat over het bericht dat het ministerie van JenV per direct moet stoppen met het verzamelen van de gegevens van luchtvaartpassagiers is komen te vervallen. Ik stel voor toe te voegen aan de agenda: - het tweeminutendebat Mensenhandel en prostitutie (CD d.d. 17/05) met als eerste spreker het lid Mutluer van de PvdA; - het tweeminutendebat Uitspraak Hoge Raad over het hinderpaalcriterium inzake de vrije artsenkeuze en voornemen tot verlaging tarieven door verzekeraars voor ongecontracteerde ggz- en wijkverplegingsaanbieders (29689 nr. 1189) met als eerste spreker het lid Agema van de PVV; - het tweeminutendebat Leefomgeving (CD d.d. 17/05) met als eerste spreker het lid Van Esch van de Partij voor de Dieren; - het tweeminutendebat Verordening inzake verpakkingen en verpakkingsafval (22112 nr. 3620) met als eerste spreker het lid Hagen van D66. Overeenkomstig de voorstellen van de voorzitter wordt besloten. De voorzitter: Dan geef ik als eerste spreker het woord aan mevrouw Agema van de PVV. Gaat uw gang mevrouw Agema. Mevrouw Agema (PVV): Dank u wel voorzitter. Volgens de Borstkankervereniging Nederland is het aantal vrouwen met borstkanker die hun medicijnen niet krijgen opgelopen tot ruim 1.000. Het gaat om medicijnen die goedgekeurd zijn door de EMA en vervolgens in landen om ons heen worden vergoed maar niet in Nederland. Daar zijn allerlei redenen voor. Ze worden in een sluis geplaatst en dergelijke. Soms is er zelfs een prijsakkoord bereikt en krijgen ze de middelen nog niet. Ik heb eerder een debat aangevraagd en ook gekregen een dertigledendebat. Ik zou willen verzoeken om daar een meerderheidsdebat van te maken en dit op korte termijn inte plannen. Deze vrouwen gaan simpelweg dood als ze de medicijnen niet krijgen. De voorzitter: Het verzoek is om het dertigledendebat om te zetten in een meerderheidsdebat. Mevrouw Den Haan (Fractie Den Haan): Dat onderwerp is heel belangrijk. Het gaat ook breder denk ik dan alleen maar over borstkankerpatiënten. Ik heb daar ook schriftelijke vragen over gesteld. Ik steun de aanvraag van mevrouw Agema mede namens DENK. De heer Bisschop (SGP): Steun. Mevrouw Leijten (SP): Steun de vorige keer en nu ook. De heer Eppink (JA21): Ook steun. Mevrouw Tielen (VVD): Geen steun. Volgens mij is er op kortere termijn commissiedebatten waarin dit heel goed besproken kan worden. De heer Van Houwelingen (FVD): Steun. Mevrouw Van den Berg (CDA): Geen steun voorzitter. De heer Romke de Jong (D66): Geen steun. Mevrouw Van der Plas (BBB): Steun. De heer Boutkan (Volt): Steun. Mevrouw Van der Graaf (ChristenUnie): Voorzitter. De ChristenUnie wil dit heel graag bespreken. Er is een commissiedebat en daar zouden we het graag willen bespreken. De voorzitter: Er is geen meerderheid voor uw verzoek mevrouw Agema. Wel het verzoek om het in de commissie te behandelen.Mevrouw Agema (PVV): Er is geen commissiedebat gepland. Het is onwaar wat de VVD zegt. Heel pijnlijk voorzitter. De voorzitter: Dank u wel mevrouw Agema. Ik geef het woord aan de heer Azarkan van DENK. De heer Azarkan (DENK): Voorzitter. Informatiehuishouding en de rijksoverheid is geen gelukkig huwelijk. Ik zeg dat omdat ik een tijd geleden een debat heb aangevraagd dat door vrijwel iedereen is gesteund over het gegeven dat corruptie bij de Belastingdienst lastig is te traceren omdat niet wordt bijgehouden wie op welk moment in welke systemen kijkt. Die debataanvraag is al twee keer verlengd en vervalt zo'n beetje voor het reces. Dus mijn verzoek aan de Kamer is om dat voor het reces in te plannen. De voorzitter: Het is dus een meerderheidsdebat en het verzoek is: voor het zomerreces inplannen. Is daar bezwaar tegen vraag ik aan de collega's. Gezien de agenda — dat zei ik vorige keer al — komt er wel een moment dat u moet gaan kiezen of dat ik dat voor u ga doen natuurlijk altijd met instemming van de Kamer. Maar ik zie dat de collega's dit ook voor het zomerreces willen. De heer Azarkan (DENK): Mooi zo. De voorzitter: Dan ga ik naar mevrouw Van der Laan van D66. Mevrouw Van der Laan (D66): Dank u wel voorzitter. Ik wil graag een plenair debat aanvragen over het rapport dat Verinorm heeft gepubliceerd naar aanleiding van een onderzoek naar grensoverschrijdend gedrag in het dansen. Het rapport heet Schaduwdansen. Er is grensoverschrijdend gedrag geconstateerd. Er is seksueel grensoverschrijdend gedrag geconstateerd groot menselijk leed. Dat verdient een plenair debat om uiteindelijk erkenning te geven aan de slachtoffers. Dat verzoek doe ik mede namens collega Van Nispen van de SP. De heer Rudmer Heerema (VVD): Voorzitter. Ik zou hier twee opmerkingen bij willen maken. Ten eerste verdient dit rapport absoluut een plenaire behandeling. Alleen we hebben vorige week ook gesproken over hoe vol de agenda is. Ik ben zo bang dat als het een plenaire behandeling wordt het echt pas heel laat ingepland gaat worden omdat er ook heel veel andere debatten op de rol staan. Dus ik wil toch kijken of we het op een eerder moment zouden kunnen behandelen. Ik steun een plenair debat maar ik zou het heel jammer vinden als we lang moeten wachten. Dat is het eerste verzoek.Dan het tweede verzoek. Het is een gezamenlijk rapport van VWS en OCW. Ik zou het heel verstandig vinden als ook de staatssecretaris van OCW uitgenodigd wordt voor dit debat. De heer Bisschop (SGP): Steun aan het verzoek van mevrouw Van der Laan. De heer Kuzu (DENK): Mede namens mevrouw Den Haan steun. Mevrouw Van der Plas (BBB): Steun. De heer Van den Brink (CDA): Steun voor dit verzoek. De voorzitter: Haha. Dat is leuk! Dit is volgens mij uw eerste actie in de zaal. De heer Van den Brink (CDA): Ja helemaal waar. Zeker. Zeker. Steun. De voorzitter: Eh … CDA. Bij de microfoon. Dat is denk ik een goeie … Mevrouw Van der Graaf. Mevrouw Van der Graaf (ChristenUnie): Steun. De heer Boutkan (Volt): Steun. De heer Mohandis (PvdA): Voorzitter. Het onderwerp verdient aandacht. Deze week is er een commissiedebat over grensoverschrijdend gedrag heb ik gecheckt. De vraag is even wanneer we dat het snelst kunnen behandelen. Wel steun maar als het weer te ver naar achteren is dan … Nou ja vul maar in. De heer Van Raan (PvdD): Steun. Mevrouw Maeijer (PVV): Voorzitter. Het is een belangrijk onderwerp. Alleen gelet op de agenda zou ik zeggen: betrek het bij het commissiedebat over sport. Dat is volgens mij de snelste manier om het te bespreken. De voorzitter: Dank. Er is een meerderheid voor uw verzoek maar vorige keer en vandaag heb ik al aangegeven dat de agenda prop-en propvol zit. Er is ook een lijst. Een aantal collega's heeft aangegeven dat het in een commissiedebat eventueel sneller kan. Daarmee zou u ook de plenaire agenda helpen maar er is een meerderheid voor dus wij zetten 'm op de lijst. Dan geef ik het woord aan mevrouw Bromet van GroenLinks. Mevrouw Bromet (GroenLinks): Voorzitter. Er staat al een debat ingepland over het landbouwakkoord. Ik zou mede namens mijn collega Thijssen van de PvdA willen vragen om dat debat in te plannen zodra het landbouwakkoord er is maar in ieder geval in de eenna-laatste week voor het reces dus de week van 26 tot en met 30 juni ook al is er dan geen landbouwakkoord want dat lijkt me ook al een debat waard. Daarnaast zou ik op grond van artikel 68 van de Grondwet waarin staat dat de Kamer recht heeft op informatie de stukken die naar het PBL zijn gestuurd door de minister van Landbouw over het landbouwakkoord graag naar de Kamer gestuurd zien worden. De voorzitter: Dank u wel mevrouw … Mevrouw Bromet (GroenLinks): En als dat … Eh ja. De voorzitter: Ja? Dan kijk ik of daar steun voor is. Meneer Van Campen gaat uw gang. De heer Van Campen (VVD): Kent u die grap van die broedende kip? Die moet je niet storen. Dit verzoek komt bijna wekelijks terug maar wat mijn fractie betreft hebben we echt eerst een landbouwakkoord en gaan we daarna zorgvuldig en uitgebreid met elkaar het debat voeren met de onderliggende stukken. Ik zou collega Bromet echt willen vragen om de onderhandelende partijen voor een goed resultaat de gelegenheid te geven om dat akkoord te sluiten. Dat is wel echt belangrijk. De voorzitter: Dus geen steun. De heer Bisschop (SGP): Voorzitter. Het is heel simpel. Zodra het akkoord rond is wordt er een debat ingepland. Dát is het moment. Ik geloof niet dat je druk moet zetten op deze processen want dit soort ontwikkelingen zijn soms heel fragiel. De voorzitter: Dus geen steun. De heer Bisschop (SGP): Geen steun.De heer Kuzu (DENK): Voorzitter. Soms helpt politieke druk wél. Daar hebben we vaak genoeg voorbeelden van gezien. Het zou kunnen werken dus daarom steun mede namens de Fractie Den Haan. De heer Van Raan (PvdD): Steun voor beide verzoeken. De heer Boswijk (CDA): Ik sluit me aan bij de opmerking van collega Van Campen en de heer Bisschop. Geen steun. De heer Boutkan (Volt): Steun. De heer Tjeerd de Groot (D66): Voorzitter. Ik begrijp het ongeduld maar het gaat om een octopus die aan het broeden is zo hebben we begrepen. Dus daar moeten we nog maar even op wachten. De voorzitter: Voor de mensen die niet snappen waarom we lachen: dit is uitgewisseld in het mondelinge vragenuur. Kalkoenen kippen en de octopus kwamen daarin aan de orde. Mevrouw Van der Plas (BBB): Geen steun. Ik sluit me aan bij de woorden van de heer Van Campen en de heer Boswijk. Mevrouw Leijten (SP): Voorzitter steun voor het verzoek om het debat te plannen in de voorlaatste week voor het zomerreces. Voor het verzoek rond artikel 68 is geen steun nodig maar ik doe wel een beroep op u voorzitter om ervoor te zorgen dat we dat krijgen. Ik hoor hier allemaal uitspraken over broedende kippen en weet ik wat allemaal maar wij horen die informatie te krijgen als daarom wordt gevraagd. De voorzitter: Ik zal daar straks iets over zeggen. Mevrouw Van der Graaf (ChristenUnie): Voorzitter wij steunen de lijn om eerst het akkoord af te wachten. De heer Omtzigt (Lid Omtzigt): Voorzitter steun voor het verzoek voor een debat. Een kip broedt 21 dagen zeg ik tegen de landbouwwoordvoerders. Ze zijn nu al bijna twee jaar bezig met het landbouwakkoord. Het enige dier dat zo'n lange drachttijd heeft is de olifant met 22 maanden. Het begint dus echt wel ergens op te lijken. De Kamer mag daar echt een keer over spreken.De voorzitter: Dus u steunt het verzoek. De heer Eppink (JA21): Voorzitter ik zal de dierentuin weer verlaten: geen steun. De voorzitter: Er is al eerder een meerderheid geweest voor dit debat maar uw verzoek is om het op een bepaalde datum te houden. Daar is geen meerderheid voor. U heeft wel een informatieverzoek gedaan. Dat zal ik doorgeleiden naar het kabinet met daarbij de vraag om goed uit te leggen wat de onderbouwing is voor het wel of niet sturen naar de Kamer. Er is een uitwisseling geweest in het mondelinge vragenuur en er is een beroep gedaan op het belang van de Staat via artikel 68. We hebben met elkaar afgesproken dat echt onderbouwd moet worden of dat wel of niet van toepassing is. Dat zal ik op deze manier doorgeven. Eerst mevrouw Bromet. Mevrouw Bromet (GroenLinks): Voorzitter. Het belang van de Staat moet vastgesteld worden door de ministerraad. Dat wil ik nog even aanvullen. Ik vind het echt teleurstellend dat mijn collega-landbouwwoordvoerders niet weten dat een kip 21 dagen broedt zoals de heer Omtzigt al zei. Maar ik heb kippen dus ik weet dat. De voorzitter: Ik denk dat dit een goede toevoeging is aan het geheel. Mevrouw Leijten nog even. Mevrouw Leijten (SP): Voorzitter. Wat betreft het belang van de Staat: daar doet de regering vaak ingewikkeld over. Het gaat dan om het verschil tussen een beroep op de Wet open overheid en op artikel 68. Maar artikel 68 gaat veel verder dan de Wet open overheid. De voorzitter: Dat is een zeer terechte toevoeging die ik ook helemaal deel. Die twee dingen moeten we zeker uit elkaar houden. Dit gaat om artikel 68. Ik kijk naar mevrouw Van der Plas. Zij staat al heel dichtbij. Mevrouw Van der Plas (BBB): Voorzitter. Nederland loopt tegen zijn grenzen aan op het gebied van asiel- en immigratiebeleid. We lazen zojuist in de media dat de toename van het aantal asielverzoeken niet meer bij te houden is. Afwijzingen komen steevast terecht bij de rechter. Het gaat in totaal om 36.000 zaken. Nareizigers omzeilen de regels en er is overlast van veiligelanders in Ter Apel. Dat was gisteren ook weer te zien bij EenVandaag. Dat gebeurt in Budel en op andere plekken. De IND zegt: de grens van wat wij aankunnen komt in zicht. Er is een brandbrief gestuurd door Limburgse gemeenten die ook tegen hun grenzen aanlopen. Er is overlast en het draagvlak verdwijnt. Er liggen 48.000 verzoeken bij de INDterwijl de IND maar is toegerust voor de helft daarvan. Dat is de reden waarom ik heel graag een plenair asiel- en immigratiedebat wil aanvragen. De heer Markuszower (PVV): Steun voor het verzoek. De heer Bisschop (SGP): Voorzitter van harte steun voor dit verzoek. Ik zou daar ook eindelijk eens die fundamentele heroriëntatie bij willen betrekken. Ik zie met spanning uit naar wanneer dat eens ter tafel komt. De heer Kuzu (DENK): Mede namens de fractie Den Haan. Met enige regelmaat hebben we commissiedebatten over dit onderwerp. Er is op dit moment een wetsvoorstel aanhangig de spreidingswet. Wij willen het debat graag voeren maar dan wel in commissieverband en uiteraard het wetsvoorstel zo snel mogelijk in behandeling nemen. Dus geen steun. De voorzitter: Geen steun. De heer Eppink (JA21): Het dringt inderdaad dus steun. De heer Brekelmans (VVD): Geen steun. We hebben zeer regelmatig commissiedebatten en daarin kan ook dit vraagstuk passeren. Alle brede vraagstukken rond asiel passeren daar de revue. Dus geen steun. De heer Van Houwelingen (FVD): Van harte steun. Mevrouw Podt (D66): Ik kan me aansluiten bij de woorden van de heer Kuzu. Geen steun. De heer Van den Brink (CDA): Hetzelfde als Kuzu voorstelt. De heer Boutkan (Volt): Geen steun. Mevrouw Van der Graaf (ChristenUnie): Geen steun. De heer Omtzigt (Lid Omtzigt): Steun.De voorzitter: Er is geen meerderheid maar wel voldoende steun voor een dertigledendebat. Mevrouw Van der Plas (BBB): Dan laat ik het voorlopig even op de lijst van dertigledendebatten staan. De voorzitter: Dank u zeer. Er was ook een informatieverzoek van de heer Bisschop over de stand van zaken. Dat zullen we ook doorgeleiden. Dan gaan we naar de heer Mohandis PvdA. De heer Mohandis (PvdA): Voorzitter dank u wel. Het gaat om een aanvraag voor een tweeminutendebat. Aangezien het om een voorhang gaat met een deadline van 1 juni zou dat tweeminutendebat nu het schriftelijke overleg is afgerond volgende week voor 1 juni moeten worden ingepland inclusief de stemmingen die daarbij horen. Ik denk dat er meer fracties zijn die dat zouden willen is mijn inschatting. De voorzitter: Daar gaan we naar kijken. Is daar bezwaar tegen? Dat is niet het geval. Dan gaan we dat zo doen. Dank voor deze vooraankondiging. Dan geef ik het woord aan de heer Boutkan ook voor een vooraankondiging. De heer Boutkan (Volt): Dank voorzitter. Er is morgen een tweeminutendebat Formele Raad Buitenlandse Zaken en Handel. Ik zou graag nog deze week een tweeminutendebat met stemmingen inplannen. De voorzitter: Kunt u ook aangeven waarom deze week? De heer Boutkan (Volt): Omdat we naar Europa gaan. Dus dan moet daarover worden gestemd. De voorzitter: Helemaal goed. Tenminste "helemaal goed": ik kijk natuurlijk naar de Kamer of daar bezwaar tegen is. Dat is niet het geval. Maar het is altijd goed om even uit te leggen waarom we een extra stemmingsronde hebben. Dan gaan we dat zo doen. Mevrouw Leijten SP.Mevrouw Leijten (SP): Voorzitter. We voeren zo meteen het debat over de evaluatie van Ongekend onrecht. Ik zou u willen vragen om rekening te houden met mogelijke stemmingen na afloop van dat debat. De voorzitter: Dank u wel voor deze vooraankondiging zodat de fracties daar ook rekening mee kunnen houden. Maar ik wil ook even horen of daar bezwaar tegen is. Mevrouw Paul (VVD): Voorzitter. Wij zouden graag de zorgvuldigheid willen hebben om wat er voorvalt in dit debat en de stemmingen ... Ik kom er niet goed uit. De voorzitter: We doen het even overnieuw. Mevrouw Paul (VVD): Ik begin overnieuw. Wij willen de stemmingen graag volgende week volgens de reguliere planning dus geen steun voor dit voorstel. De voorzitter: Dus geen steun. Stemmingen dinsdag op het reguliere moment. De heer Bisschop (SGP): Dank. Wij hebben om allerlei druk te voorkomen afgesproken dat we het zo veel mogelijk zouden concentreren. Ik hoor nog geen doorslaggevende argumenten waarom het per se vanavond zou moeten. Dus geen steun. Mevrouw Kat (D66): Dank u wel voorzitter. Wat mij betreft ook geen steun omdat we ook te maken hebben met meerdere ministeries. We maken een zorgvuldige afweging daarin. De heer Kuzu (DENK): Voorzitter. Wij zijn ook benieuwd naar de reden waarom per se vanavond gestemd zou moeten worden. Dat weten we niet. Laten we zorgvuldigheid in acht nemen. Ook mede namens de fractie van BIJ1: geen steun. Mevrouw Inge van Dijk (CDA): Ook vanuit ons geen steun. De heer Van Raan (PvdD): Voorzitter. We herkennen de urgentie en natuurlijk is iedereen gebaat bij snelle oplossingen of bij goeie oplossingen maar wij zien er niet de meerwaarde van om nu meteen na het debat te stemmen. Dank u wel.De heer Omtzigt (Lid Omtzigt): Steun voor het voorstel. Mevrouw Van der Plas (BBB): Zeker steun voor het voorstel. De heer Edgar Mulder (PVV): Steun. Mevrouw Van der Graaf (ChristenUnie): Geen steun. De voorzitter: Er is geen steun voor uw verzoek mevrouw Leijten. Mevrouw Leijten (SP): Voorzitter. Dan doe ik nú de vooraankondiging dat ik vanavond wil stemmen over een motie waarvan ik hoop dat ik die niet hoef in te dienen maar die ik mogelijk wel zal indienen. Ik doe het verzoek om daar wel vanavond over te stemmen. Daar zijn regels voor: op het moment dat je dat aankondigt kan dat niet geweigerd worden. De voorzitter: Een meerderheid gaat daarover mevrouw Leijten. Er is dus geen meerderheid voor uw verzoek. Daarmee kan ik uw verzoek niet inwilligen. Dan ga ik naar het lid Dijk van de SP. Hij is er niet. Wilt u het verzoek namens uw collega doen mevrouw Leijten? Het gaat over de zorg. Mevrouw Leijten (SP): Voorzitter. Er is niet veel wat dit kabinet kan oplossen maar wellicht heeft de Kamer een oplossing. Daarom vraag ik om een debat met de minister voor Langdurige Zorg over het bericht dat de uitstroom van zorgmedewerkers een nieuw record heeft bereikt. Mevrouw Agema (PVV): Voorzitter steun. Ook graag een brief want kennelijk werkt er helemaal niets van alle voornemens van minister Helder. De heer Bisschop (SGP): Steun voor dit verzoek en ook voor de brief die zojuist werd gevraagd. Mevrouw Van den Hil (VVD): Geen steun. De heer Van Houwelingen (FVD): Van harte steun voor het verzoek. Als in die brief ook wat cijfers en een overzicht kunnen worden meegenomen vanhet verloop van personeel bij verschillende zorgafdelingen heel graag. De heer Van Raan (PvdD): Steun mede namens GroenLinks. De heer Romke de Jong (D66): Geen steun. De heer Boutkan (Volt): Steun. De heer Kuzu (DENK): Steun mede namens Den Haan. De voorzitter: Mij blijkt dat mevrouw Van der Plas het verzoek ook steunt. Er is daarmee geen meerderheid. Wel is er een informatieverzoek dat we zullen doorgeleiden. Mevrouw Leijten (SP): Nou ik zou het graag willen agenderen als dertigledendebat. De voorzitter: We zetten het op de lijst. De heer Omtzigt heeft nog een aanvullend punt voor de regeling van werkzaamheden naar aanleiding van het intrekken van het verzoek van de heer Azarkan. Zo vertaal ik het maar even. Dan weet u waarom dit nu gebeurt. De heer Omtzigt (Lid Omtzigt): Voorzitter. De NRC berichtte dat aan de Kamer was meegedeeld dat alle ontheffingen om data van de Belastingdienst te downloaden op USB-sticks waren ingetrokken. Begin 2017 vroeg ik daarnaar. Nu berichtte de NRC dat een paar maanden later alweer meer dan 1.000 Belastingdienstmedewerkers de mogelijkheid hadden om hun spullen op een USB-stick te zetten en dat overigens ook nog zonder logging. We kunnen dus niet bijhouden wat er op die sticks gezet is. De regering heeft vanmorgen een brief gestuurd. Daaruit blijkt dat op dit moment bijna 1.000 Belastingdienstmedewerkers kunnen schrijven waarmee ze die data ook nog kunnen veranderen op de USB-sticks die ze van de Belastingdienst meekrijgen. De voorzitter: En daar wilt u een debat over. De heer Omtzigt (Lid Omtzigt): Veel groter hoeft je datalek niet te zijn. De regering kon niet binnen een dag uitzoeken wat er in 2017 gebeurd was dus zij heeft gezegd dat we daar in september gedetailleerde informatie over krijgen. Dan wil ik graag in september wanneer dat klaar is een debat met de staatssecretaris vanFinanciën maar ook met degene die verantwoordelijk is voor het toezicht houden op data. Ik bedoel: 1.000 man kan dit doen dus een groter AVG-lek kan ik me niet voorstellen. De voorzitter: We gaan kijken … De heer Omtzigt (Lid Omtzigt): Dat debat zou ik graag in deze Kamer willen houden. De voorzitter: … of er steun is. Mevrouw Kat (D66): Voorzitter. Ik heb de brief ook gelezen. Die reconstructie moet gemaakt worden. Die wil ik eerst afwachten. Vervolgens kunnen we met elkaar kijken voor een debat. De heer Van Raan (PvdD): Steun voor het voorstel. De heer Bisschop (SGP): Steun. Mevrouw Kamminga (VVD): Wat mij betreft ook eerst de brief en dan kijken hoe verder. De heer Van der Lee (GroenLinks): Mede namens de PvdA steun. De heer Boutkan (Volt): Steun. Mevrouw Inge van Dijk (CDA): Wij willen ook graag de reconstructie en daarna kijken hoe we er verder mee omgaan in eventuele debatten. De heer Edgar Mulder (PVV): Volledig steun. Mevrouw Van der Plas (BBB): Steun. Mevrouw Van der Graaf (ChristenUnie): Na ommekomst van de brief willen we verder kijken. Mevrouw Leijten (SP): Steun voor het verzoek.De voorzitter: Er is geen steun van een meerderheid maar er is wel een informatieverzoek. De leden hebben aangegeven op basis daarvan verder te willen kijken. De heer Omtzigt (Lid Omtzigt): Dat is al toegezegde informatie. Ik laat het debat op de lijst met dertigledendebatten zetten. Ik vermoed dat we hier in september echt een debat over gaan houden. Als echt 1.000 Belastingdienstmedewerkers data kunnen downloaden hebben we een probleem in de rechtsstaat. De voorzitter: Dank u wel meneer Omtzigt. Daarmee zijn we aan het einde gekomen van deze regeling van werkzaamheden. Ik schors de vergadering tot 16.45 uur. Dan starten we met het debat over de opvolging van het rapport Ongekend onrecht. De vergadering wordt van 16.40 uur tot 16.47 uur geschorst.