14 Stemmingen Verplichten van beschut werk Aan de orde zijn de stemmingen in verband met het wetsvoorstel Wijziging van Participatiewet en enkele andere wetten in verband met het verplichten van beschut werk en met betrekking tot het quotum van arbeidsbeperkten en het openstellen van de Praktijkroute (34578). (Zie vergadering van 23 november 2016.) De voorzitter: Het amendement-Karabulut (stuk nr. 11) is ingetrokken. In stemming komen de gewijzigde amendementen-Karabulut (stuk nrs. 15 I en II). De voorzitter: Ik constateer dat de aanwezige leden van de fracties van de SP de PvdD 50PLUS en de Groep Kuzu/Öztürk voor deze gewijzigde amendementen hebben gestemd en de aanwezige leden van de overige fracties ertegen zodat zij zijn verworpen. Ik stel vast dat door de verwerping van deze gewijzigde amendementen de overige op stuk nr. 15 voorkomende gewijzigde amendementen als verworpen kunnen worden beschouwd. In stemming komt het amendement-Pieter Heerma c.s. (stuk nr. 16) tot het invoegen van een artikel IVB. De voorzitter: Ik constateer dat dit amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Pieter Heerma c.s. (stuk nr. 16) tot het invoegen van een artikel IVB. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers Monasch de VVD de ChristenUnie het CDA de Groep Bontes/Van Klaveren en de PVV voor dit wetsvoorstel hebben gestemd en de aanwezige leden van de fractie van de SGP ertegen zodat het is aangenomen.