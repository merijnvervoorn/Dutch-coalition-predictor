7 Regeling van werkzaamheden (stemmingen) De voorzitter: Voordat we gaan stemmen geef ik het woord aan mevrouw Ouwehand namens de Partij voor de Dieren. Mevrouw Ouwehand (PvdD): Voorzitter. Ik wil graag twee moties aanhouden bij de stemmingen onder punt 8 over de moties ingediend bij het debat over de gevolgen van TTIP. Het gaat om de moties op de stukken nrs. 1752 en 1754. De voorzitter: Op verzoek van mevrouw Ouwehand stel ik voor haar moties (21501-02 nrs. 1752 en 1754) aan te houden. Daartoe wordt besloten. De voorzitter: Dan kunnen we gaan stemmen maar ik zie dat de heer Van Raan nog iets wil zeggen. De heer Van Raan (PvdD): Voorzitter. Excuus voor het late moment. Omdat de staatssecretaris toezegt de dingen waarin ik om de motie op stuk nr. 161 vraag te gaan doen maar op een ander moment â€¦ De voorzitter: Onder punt 11 de moties ingediend bij het debat over belastingafspraken met multinationals. De heer Van Raan (PvdD): Ja. De staatssecretaris zegt toe dat hij de dingen gaat doen waarom in de motie wordt gevraagd maar dat hij het moment anders kiest. Daar kunnen wij mee leven. Met deze toezegging kan ik de motie intrekken. De voorzitter: Aangezien de motie-Van Raan (25087 nr. 161) is ingetrokken maakt zij geen onderwerp van behandeling meer uit. De heer Van Raan (PvdD): Dank u wel.