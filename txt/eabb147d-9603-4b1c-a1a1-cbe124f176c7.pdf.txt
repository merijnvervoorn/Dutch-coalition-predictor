3 Hamerstukken Aan de orde is de behandeling van: - het wetsvoorstel Wijziging van de Tabaks- en rookwarenwet houdende implementatie van de artikelen 15 en 16 van Richtlijn 2014/40/EU inzake de procedure en de verkoop van tabaksproducten ( 35204 ); - het wetsvoorstel Wijziging van de Wet strategische diensten in verband met Verordening (EU) 2019/125 van het Europees Parlement en de Raad van 16 januari 2019 met betrekking tot de handel in bepaalde goederen die gebruikt zouden kunnen worden voor de doodstraf foltering of andere wrede onmenselijke of onterende behandeling of bestraffing (PbEU 2019 L 30) (Wet tot wijziging van de Wet strategische diensten in verband met codificatie van de anti-folterverordening) ( 35288 ); - het wetsvoorstel Wijziging van Wet op het financieel toezicht en de Wet op de economische delicten in verband met de uitvoering van Verordening (EU) nr. 2016/1011 van het Europees Parlement en de Raad van 8 juni 2016 betreffende indices die worden gebruikt als benchmarks voor financiële instrumenten en financiële overeenkomsten of om de prestatie van beleggingsfondsen te meten en tot wijziging van Richtlijnen 2008/48/EG en 2014/17/EU en Verordening (EU) nr. 596/2014 (PbEU 2016 L 171) (Wet uitvoering verordening financiële benchmarks) ( 34789 ). Deze wetsvoorstellen worden zonder beraadslaging en na goedkeuring van de onderdelen zonder stemming aangenomen.