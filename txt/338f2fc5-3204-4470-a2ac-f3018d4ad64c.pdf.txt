12 Stemming motie Informele Energieraad Aan de orde is de stemming over een aangehouden motie ingediend bij het VSO Informele Energieraad te weten: - de motie-Wassenberg/Kröger over het gebruik van voedselgewassen als biobrandstoffen (21501-33 nr. 758). (Zie vergadering van 2 april 2019.) De voorzitter: De motie-Wassenberg/Kröger (21501-33 nr. 758) is in die zin gewijzigd dat zij thans luidt: Motie De Kamer gehoord de beraadslaging constaterende dat het aandeel voedselgewassen als biobrandstof in Nederland in 2017 14% bedroeg; constaterende dat er voor het gebruik van voedselgewassen als biobrandstoffen (eerste generatie biobrandstoffen) een EU-bovenlimiet geldt van 5%; constaterende dat in de herziene Europese Richtlijn hernieuwbare energie (RED2) een standstill voor voedselgewassen als biobrandstof is opgenomen vanaf 2020; verzoekt de regering om vooruitlopend op de transparantieeisen van de RED2 de actuele gegevens over hernieuwbare energie voor vervoer online beschikbaar te maken voor het publiek en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 759 was nr. 758 (21501-33). Ik stel vast dat wij hier nu over kunnen stemmen. In stemming komt de gewijzigde motie-Wassenberg/Kröger (21501-33 nr. 759 was nr. 758). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.