25 Stemmingen moties Nederlandse economie na de brexit Aan de orde zijn de stemmingen over moties ingediend bij het debat over de Nederlandse economie na de brexit te weten: - de motie-Paternotte/Veldman over het aantrekken van meer in het VK gevestigde bedrijven (23987 nr. 232); - de motie-Amhaouch/Veldman over de export van versproducten na de brexit (23987 nr. 233); - de motie-Amhaouch over optimale voorlichting aan het mkb over de brexit (23987 nr. 234); - de motie-Moorlag/Van der Lee over werknemers na de brexit van werk naar werk begeleiden (23987 nr. 235); - de motie-Moorlag/Van der Lee over handelsverdragen met het VK waarvan iedereen profiteert (23987 nr. 236); - de motie-Van der Lee c.s. over bevorderen van efficiÃ«nte communicatie tussen digitale douanesystemen (23987 nr. 237); - de motie-Veldman c.s. over actief informeren van het mkb over de gevolgen van de brexit (23987 nr. 238); - de motie-Baudet over prioriteren van economische belangen in de brexitonderhandelingen (23987 nr. 239). (Zie vergadering van 5 april 2018.) De voorzitter: Op verzoek van de heer Van der Lee stel ik voor zijn motie (23987 nr. 237) aan te houden. Daartoe wordt besloten. De voorzitter: De motie-Veldman c.s. (23987 nr. 238) is in die zin gewijzigd dat zij thans luidt: Motie De Kamer gehoord de beraadslaging constaterende dat de brexit over minder dan een jaar zal plaatsvinden; constaterende dat 35.000 Nederlandse bedrijven zaken doen in het Verenigd Koninkrijk maar geen ervaring hebben met handel buiten de Europese Unie; overwegende dat de brexit grote gevolgen zal hebben voor onder het andere het mkb; overwegende dat het mkb vaak minder capaciteit heeft om zich optimaal voor te bereiden op de consequenties van de brexit waardoor een actieve campagne hiervoor van belang is;roept de regering op om het mkb actief te benaderen en te informeren over de gevolgen van de brexit; verzoekt de regering om de Kamer regelmatig te informeren over de voortgang van de voorbereidingen op de consequenties van de brexit en de resultaten die zijn geboekt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 240 was nr. 238 (23987). Ik stel vast dat wij hier nu over kunnen stemmen. In stemming komt de motie-Paternotte/Veldman (23987 nr. 232). De voorzitter: Ik constateer dat de leden van de fracties van de PvdA DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Amhaouch/Veldman (23987 nr. 233). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de PvdD ertegen zodat zij is aangenomen. In stemming komt de motie-Amhaouch (23987 nr. 234). De voorzitter: Ik constateer dat deze motie met algemene stemmen is aangenomen. In stemming komt de motie-Moorlag/Van der Lee (23987 nr. 235). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Moorlag/Van der Lee (23987 nr. 236). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen.In stemming komt de gewijzigde motie-Veldman c.s. (23987 nr. 240 was nr. 238). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Baudet (23987 nr. 239). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen.