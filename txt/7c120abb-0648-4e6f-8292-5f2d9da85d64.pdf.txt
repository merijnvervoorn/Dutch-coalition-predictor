22 Regeling van werkzaamheden De voorzitter: Op verzoek van de fractie van het CDA benoem ik: - in de vaste commissie voor Financiën het lid Bontenbal tot lid in de bestaande vacature; - in de vaste commissie voor Economische Zaken en Klimaat het lid Bontenbal tot plaatsvervangend lid in plaats van het lid Palland; - in de vaste commissie voor Infrastructuur en Waterstaat het lid Bontenbal tot plaatsvervangend lid in plaats van het lid Heerma. Ik stel voor toe te voegen aan de agenda: - het tweeminutendebat Mensenhandel en prostitutie met als eerste spreker het lid Bikker van de ChristenUnie; - het tweeminutendebat Circulaire economie met als eerste spreker het lid Van Esch van de Partij voor de Dieren; - het tweeminutendebat Taakdifferentiatie brandweer en crisisbeheersing met als eerste spreker het lid Van Nispen van de SP; - het tweeminutendebat Hersteloperatie kinderopvangtoeslag met als eerste spreker het lid Alkaya van de SP. Overeenkomstig de voorstellen van de voorzitter wordt besloten. De voorzitter: Dan geef ik allereerst het woord aan de heer Van der Lee voor zijn verzoek. De heer Van der Lee (GroenLinks): Dank u wel voorzitter. Allereerst wil ik u van harte feliciteren met uw verjaardag. De voorzitter: Dank u wel. De heer Van der Lee (GroenLinks): Als tweede wil ik graag om een brief vragen van het kabinet en een debat naar aanleiding van de heel bijzondere uitspraak afgelopen woensdag in de rechtszaak die Milieudefensie ook namens anderen had aangespannen tegen Shell waarbij de rechter heeft bepaald dat Shell zijn CO-uitstoot in 2030 met 45% moet terugdringen. Ik lees 2 graag in de brief van de regering hoe zij die uitslag duidt en of zij denkt dat dit op termijn gevolgen zal of moet hebben voor het regeringsbeleid. De voorzitter: Dank u wel. Is er steun voor dit voorstel?De heer Jasper van Dijk (SP): Voorzitter. Ook felicitaties aan de voorzitter namens de SPfractie dan en we steunen het verzoek. De heer Van Weyenberg (D66): Voorzitter. Die felicitaties heb ik eerder vandaag al kunnen overbrengen en ik steun ook het verzoek dus twee keer feest. De heer Van Haga (Groep Van Haga): Ook namens ons de felicitaties dan. Het is inderdaad een totaal belachelijke uitspraak. Het grote risico is dat Shell gaat verhuizen dus we willen daar graag een debat over. De voorzitter: Dank u wel. Ik voel me wel heel jarig moet ik zeggen. Mevrouw Piri (PvdA): Voorzitter. Om aan te sluiten: hartelijk gefeliciteerd! En ook wij steunen dit verzoek. De voorzitter: Dank u wel. Mevrouw Tellegen van de VVD en dan mevrouw Bikker van de ChristenUnie. Mevrouw Tellegen (VVD): Steun. Mevrouw Bikker (ChristenUnie): Voorzitter van harte en steun. De heer Wassenberg (PvdD): Voorzitter. Ik heb u net al gefeliciteerd maar ik doe het nu nog een keer in het licht van de schijnwerpers: van harte proficiat. Ik steun het verzoek. Wij zijn al gewend aan elke twee weken een coronadebat. De klimaatverandering is veel belangrijker. Wat de Partij voor de Dieren betreft vergaderen we daar nu ook elke week of elke twee weken over. Dus van harte steun. De heer Bontenbal (CDA): Van harte. Het CDA vindt een brief een prima idee maar het debat zou ook bij het commissiedebat van 10 juni betrokken kunnen worden. Ik denk dat dat sneller is. De voorzitter: Dank u wel. Geen steun. Mevrouw Gündoğan (Volt): Van harte gefeliciteerd en steun voor het debat. Mevrouw Pouw-Verweij (JA21): Ook van harte gefeliciteerd en steun.De heer Azarkan (DENK): Voorzitter. Ook van mijn kant van harte steun en ook voor u een mooie dag. De heer Stoffer (SGP): Dan blijf ik niet achter voorzitter. Ook gefeliciteerd en tevens steun voor het debat. Mevrouw Kerseboom (FVD): Voorzitter ten eerste gefeliciteerd. Steun voor dit debat. Wij zouden ook willen vragen of de minister van Justitie en Veiligheid aanwezig zou kunnen zijn bij dit debat zodat we het wat breder kunnen trekken om ook de dikastocratie te bespreken. Mevrouw Van der Plas (BBB): Zeker steun voor dit debat en ik sluit me geheel aan bij de woorden van de heer Van Haga. Ik denk dat het nodig is dat we hier eens een stevig debat over voeren want op deze manier jagen we heel veel bedrijven het land uit. Daar wil ik het dus wel over hebben. De voorzitter: Steun. De heer Markuszower (PVV): Allereerst ook namens ons natuurlijk gefeliciteerd met uw verjaardag en steun voor het verzoek. De voorzitter: Dank u wel. U heeft een ruime meerderheid voor uw verzoek meneer Van der Lee. Dan geef ik het woord aan mevrouw Michon-Derkzen van de VVD. Mevrouw Michon-Derkzen (VVD): Voorzitter dank u wel. Op 26 mei jongstleden kregen we van de minister van JenV de beleidsreactie op het inspectierapport naar aanleiding van de tramaanslag in Utrecht 18 maart 2019. Het oordeel van de inspectie liegt er niet om: diensten werken onvoldoende samen en eerdere signalen over radicalisering van Gökmen Tanis zijn niet voldoende aan elkaar doorgegeven. Mijn fractie wil graag hierover een debat aanvragen. Ik begrijp dat er al een debataanvraag ligt van 19 maart 2019 van de heer Wilders van de PVV-fractie. Mijn voorstel is dan ook om deze twee verzoeken te combineren en het debat voor de zomer plaats te laten vinden. De voorzitter: En om dat debat dus zo spoedig mogelijk te agenderen? Mevrouw Michon-Derkzen (VVD): Ja.De heer Markuszower (PVV): Voorzitter. Inderdaad dat debat heeft Geert Wilders aangevraagd. Het verzoek kunnen we dus ook steunen. De voorzitter: U steunt het verzoek om het zo spoedig mogelijk in te plannen en het samen te voegen. De heer Van Haga (Groep Van Haga): Steun. De voorzitter: Steun. De heer Van Weyenberg (D66): Ook steun voorzitter. De voorzitter: Steun. Mevrouw Pouw-Verweij (JA21): Steun. Mevrouw Kuik (CDA): Steun. Mevrouw Bikker (ChristenUnie): Steun. Mevrouw Van der Plas (BBB): Steun. De heer Wassenberg (PvdD): Voorzitter steun. De heer Jasper van Dijk (SP): Steun ook namens PvdA en GroenLinks. De voorzitter: Daarmee is er een meerderheid om het debat spoedig in te plannen. Dank u wel. Dan geef ik het woord aan meneer Van Kent van de SP en dat wordt vertaald via de heer Van Dijk van de SP. De heer Jasper van Dijk (SP): Dank u voorzitter. 14 minuten en 12 seconden zie ik hier staan aan tijd. Dat klinkt goed! De uitzendbureaus hebben een cao afgesloten met de LBV maar dat is helemaal geen echte vakbond. Dat is een gele vakbond zoals dat heet. Vandaar dat mijn collega Van Kent een debat aanvraagt met de minister van Sociale Zaken.De voorzitter: Dank u wel. Is er steun voor dit voorstel? Niet allemaal tegelijk. De heer Markuszower van de PVV. De heer Markuszower (PVV): Steun voorzitter. Mevrouw Piri (PvdA): Ook steun. De heer Pieter Heerma (CDA): Geen steun voor een debat. Ik kan me wel voorstellen dat het kabinet met een brief komt in reactie maar geen steun voor een debat op dit moment. De voorzitter: Geen steun. De heer Wassenberg (PvdD): Voorzitter steun. De voorzitter: Steun. Wie was er dan? Er stonden er twee tegelijk op. Mevrouw Tellegen VVD. Mevrouw Tellegen (VVD): Geen steun voorzitter. De heer Van Weyenberg (D66): Geen steun voorzitter. Ik hoop ook dat de sociale partners er breder gewoon komen. Ik ben ook nieuwsgierig naar het SER-advies over het uitzendwerk. Mevrouw Kerseboom (FVD): Steun namens Forum voor Democratie. De heer Van Haga (Groep Van Haga): Geen steun maar wel steun voor een brief. Laten we die eerst maar eens afwachten. De voorzitter: Geen steun. De heer Stoffer (SGP): Ik sluit me aan bij de woorden van de heer Heerma van het CDA. Nu geen debat maar ik kan me voorstellen dat het kabinet met een brief komt om dit naar ons toe te verduidelijken en uit te leggen. De voorzitter: De heer Van der Lee GroenLinks en dan mevrouw Bikker ChristenUnie.De heer Van der Lee (GroenLinks): Steun voor het debat. Misschien kan in de brief die er toch komt ook al worden ingegaan op de vraag of een algemeenverbindendverklaring überhaupt in het verschiet ligt. De voorzitter: We zullen dit onderdeel in ieder geval doorgeleiden. Mevrouw Bikker (ChristenUnie): Voorzitter geen steun voor een debat wel voor een brief. Mevrouw Van der Plas (BBB): Ik sluit me aan bij de woorden van mevrouw Bikker. De voorzitter: Er is geen meerderheid. Wel een brief. De heer Jasper van Dijk (SP): Mag het dan als dertigledendebat aangemerkt worden? De voorzitter: Dat mag. We zetten het op de lijst. De heer Jasper van Dijk (SP): Dank u wel. De voorzitter: Dan geef ik het woord aan de heer Kwint van de SP. De heer Kwint (SP): Dank u wel voorzitter. Het ging er net in het vragenuur al over: er is een conflict tussen Rijk en gemeenten over de financiering en de organisatie van de jeugdzorg. Op dit moment zijn kwetsbare jongeren en kwetsbare kinderen daar de dupe van. We hebben staatssecretaris Blokhuis net horen zeggen dat het kabinet en de gemeenten morgen overleggen. Dat betekent dat wij binnenkort nieuws hebben. We zullen er dus over gaan moeten praten hoe het jeugdzorgregime in de toekomst wordt georganiseerd hoe de verhouding tussen gemeenten en Rijk is en hoe wij ervoor gaan zorgen dat jongeren de beste zorg krijgen die zij verdienen. Daar zou ik graag een debat over willen. De voorzitter: Dank u wel. Is er steun voor dit voorstel? De heer Van der Lee (GroenLinks): Ja van harte steun namens GroenLinks en ook namens de Partij van de Arbeid. De voorzitter: Steun van GroenLinks en de PvdA.De heer Markuszower (PVV): Ook steun voorzitter. De voorzitter: Steun. De heer Peters (CDA): Nou ik stel aan meneer Kwint voor om eerst af te wachten wat er überhaupt uit het gesprek komt dat staatssecretaris Blokhuis met de gemeenten heeft. Dan kunnen we daar een brief over vragen en dat op 22 juni betrekken bij het commissiedebat. De voorzitter: Dus geen steun voor een debat. Mevrouw Pouw-Verweij (JA21): Wel steun voor een debat. De voorzitter: Steun. De heer Wassenberg (PvdD): Steun namens de Partij voor de Dieren. De heer Van Weyenberg (D66): Voorzitter. Op 22 juni staat er een commissiedebat gepland. Ik denk dat dat de snelste manier is om het te bespreken op basis van een brief over hoe het overleg van morgen afloopt. Het is namelijk een heel belangrijk onderwerp. Mevrouw Tellegen (VVD): Ik denk ook dat het goed is als er eerst een brief komt na het overleg van morgen. Ons voorstel is om het dan op 22 juni bij het grotere debat te betrekken. De heer Van Haga (Groep Van Haga): Ik sluit me aan bij de wijze woorden van mevrouw Tellegen. De heer Stoffer (SGP): Ik kan het kort houden voorzitter. Wij sluiten ons ook aan bij de woorden van de heer Van Haga en de VVD. Mevrouw Gündoğan (Volt): Volgens mij is de uitslag al bekend toch? De voorzitter: We willen u graag in de microfoon horen mevrouw Gündoğan van Volt.Mevrouw Gündoğan (Volt): Wij willen wel steun geven maar volgens mij haalt het het niet. De voorzitter: Mevrouw Van der Plas van BBB en dan mevrouw Bikker ChristenUnie. Mevrouw Van der Plas (BBB): Nou elke stem telt zou ik zeggen. Ik zou hier wel graag een debat over willen want de nood is hoog. Dus steun van ons. De voorzitter: Steun. Mevrouw Bikker (ChristenUnie): Steun voor de brief. Het debat kan 22 juni in de commissie goed gevoerd worden en moet ook zeker gevoerd worden. Geen steun voor de debataanvraag. De voorzitter: U heeft geen meerderheid voor uw debataanvraag. De heer Kwint (SP): Ik kom tot diezelfde conclusie voorzitter. Het lijkt mij onverstandig om hier een dertigledendebat van te maken. Daar leent het onderwerp zich niet voor. De voorzitter: Dank u wel meneer Kwint. Dan geef ik het woord aan de heer Nijboer voor zijn verzoek. De heer Nijboer (PvdA): Dank u wel voorzitter. Ook de hartelijke felicitaties van mijn kant. Ik hoop dat u nog een beetje van de zon kunt genieten vanavond. Het blijft lang mooi weer. Ik heb een verzoek om een debat met de staatssecretaris van Financiën. Afgelopen vrijdagmiddag kregen wij een brief dat de meest omstreden maatregel uit het Belastingplan waar we hier eindeloos over gedebatteerd hebben toch ingetrokken wordt omdat het broddelwerk is. Deze maatregel ging al per 1 januari in. Bedrijven weten niet waar ze aan toe zijn. Ik wil zo snel mogelijk een debat daarover met de staatssecretaris om hem tot de orde te roepen. De voorzitter: Dank u wel. De heer Azarkan (DENK): Steun voor het verzoek.De voorzitter: Steun. De heer Markuszower (PVV): Steun. De voorzitter: Steun. De heer Van der Lee (GroenLinks): Ik steun het debatverzoek met één opmerking. Ik weet niet hoe snel het kan worden ingepland maar het kan zijn dat er nu ook nog wat aanpassingen in tarieven vóór 1 juli geregeld moeten worden via een wet. Dan kan het zijn dat dat debat eerder is. Maar ik steun ook dit verzoek. De heer Van Weyenberg (D66): Voorzitter. Nu de BIK niet doorgaat komt er neem ik aan een intrekkingswet. Dat lijkt mij ook de plek om het hier te behandelen. Dan kan de heer Nijboer ook daar vertellen hoe blij hij is dat de BIK niet doorgaat. De voorzitter: Geen steun. De heer Wassenberg (PvdD): Wel steun voorzitter. De voorzitter: Steun. Mevrouw Pouw-Verweij (JA21): Steun. De voorzitter: Steun. Mevrouw Tellegen (VVD): Geen steun. De voorzitter: Geen steun. De heer Stoffer (SGP): Ik kan me aansluiten bij wat de heer Van Weyenberg van D66 zojuist aangaf. De voorzitter: Geen steun.De heer Van Haga (Groep Van Haga): Geen steun. Mevrouw Inge van Dijk (CDA): Geen steun. De voorzitter: Geen steun. Mevrouw Gündoğan (Volt): Het wordt een herhaling: wel steun. Maar dit gaat het volgens mij niet halen. De voorzitter: Het is wel fijn om u toch steeds weer even te horen. De heer Jasper van Dijk (SP): Steun. De voorzitter: Steun. Mevrouw Van der Plas (BBB): Geen steun voorzitter. De voorzitter: Geen steun. Mevrouw Bikker (ChristenUnie): Voorzitter. Wij denken dat de intrekkingswet de snelste manier is dus geen steun. De voorzitter: Geen steun. U heeft geen meerderheid voor dit debat meneer Nijboer. De heer Nijboer (PvdA): Wat is nou de conclusie voorzitter? Het kan niet zo zijn dat we als Kamer niet spreken over dit grote onderwerp. Wordt de intrekkingswet nog deze maand verwacht en hebben we dan een plenair debat? De voorzitter: Dat wordt in ieder geval gesuggereerd maar er is geen meerderheid voor een apart debat. De heer Nijboer (PvdA): Ik snap wel dat er leden zijn die er niet over willen spreken maar dat gaat mij te ver. Als er geen intrekkingswet komt dan vind ik wel dat er een debat moet komen.De voorzitter: Misschien is het wel goed om anders ook via de procedurevergadering te kijken wat de mogelijkheden zijn. De heer Nijboer (PvdA): Daar regelen we geen plenaire debatten voorzitter maar bij wetten moet dat wel. Een intrekkingswet is een wet. De heer Van Weyenberg (D66): Ik ga ervan uit dat er een intrekkingswet komt als iets niet doorgaat. Maar het lijkt me prima om even te vragen wat het voorziene tijdpad is. De heer Nijboer (PvdA): Precies. Dat wil ik graag doen. De voorzitter: Dat kan ik doorgeleiden. De heer Nijboer (PvdA): En dan ook een debat inplannen voorzitter want daar was een meerderheid voor. De voorzitter: Dan gaan we dit verzoek om uit te zoeken hoe dat precies zit doorgeleiden naar het kabinet. Mevrouw Piri heeft een vooraankondiging. Mevrouw Piri (PvdA): Ja voorzitter dat is een vooraankondiging voor een tweeminutendebat over de Afghaanse tolken graag deze week te houden inclusief de stemmingen. De voorzitter: Ik kijk even de zaal in om te zien of daar bezwaar tegen is. Er is geen bezwaar tegen. Dat betekent dat we deze week hierover gaan stemmen en dat we dus een tweede moment van stemmingen hebben deze week. De heer Jasper van Dijk heeft ook een verzoek. De heer Jasper van Dijk (SP): Voorzitter. Het gaat bijna letterlijk over een hoofdpijndossier namelijk het dossier chroom-6 bij Defensie. Dat speelt al jaren. Ik heb er ook eerder een debat over aangevraagd. Ik zou willen vragen om dat voor de zomer in te plannen. De nieuwe aanleiding is vanzelfsprekend het rapport dat gisteren naar buiten kwam van het RIVM waaruit blijkt dat niet alleen op de NAVO-locaties gewerkt werd met deze levensgevaarlijke stof maar op álle locaties binnen Defensie. Het is dus nogal wat.De voorzitter: Er is al een debat aangevraagd begreep ik. Maar uw verzoek is om dat voor de zomer te voeren? De heer Jasper van Dijk (SP): Het eerder aangevraagde debat. De voorzitter: Ja dank u wel. De heer Van Weyenberg (D66): Voorzitter steun ook juist door de nieuwe informatie die er nu is gekomen. De heer Van Dijk en mijn collega Salima Belhaj hebben hier al vaak aandacht voor gevraagd. Het lijkt me dus inderdaad spoed want het gaat letterlijk om mensenlevens. De heer Boswijk (CDA): Steun voorzitter. Maar wel pas na een technische briefing van het RIVM. De voorzitter: Maar wel steun. Mevrouw Piri van de PvdA en dan de heer Van Haga. Mevrouw Piri (PvdA): Voorzitter met dezelfde opmerking dus een technische briefing en dan voor de zomer een plenair debat steun. De heer Van Haga (Groep Van Haga): Ja dit is een belangrijk onderwerp. Een technische briefing lijkt mij een heel goed idee. Daarna absoluut steun voor een debat. Mevrouw Tellegen (VVD): Ja eens. Eerst die briefing en dan een debat. De heer Wassenberg (PvdD): Voorzitter. Laten we nu vaststellen dat het debat er komt. Een commissie kan dan kijken hoe we het met de technische briefing doen. Maar absoluut steun en absoluut voor het zomerreces. De voorzitter: Steun. De heer Van der Lee (GroenLinks): Steun voor het debat voor het reces en daarvóór de technische briefing. Mevrouw Kerseboom (FVD): Steun.Mevrouw Pouw-Verweij (JA21): Steun. De voorzitter: Steun. De heer Markuszower (PVV): Steun. Mevrouw Bikker (ChristenUnie): Voorzitter. Eerst de technische briefing. Ik spreek trouwens mede namens de SGP. Wat ons betreft zou het ook betrokken kunnen worden bij het commissiedebat personeel. Maar als dit debat eerder kan dan eerder. De voorzitter: U steunt het debat? Mevrouw Bikker (ChristenUnie): Ja. Mevrouw Van der Plas (BBB): Steun voor dit verzoek. De voorzitter: Steun. De heer Azarkan (DENK): Steun voor het verzoek. De voorzitter: Er is een meerderheid voor uw verzoek. We gaan proberen dat voor het zomerreces in te plannen. Ik dank u wel. Dan geef ik het woord aan mevrouw Bikker voor een vooraankondiging. Mevrouw Bikker (ChristenUnie): Voorzitter ik doe graag een vooraankondiging voor een tweeminutendebat voor de JBZ-Raad Asiel en migratie met aansluitend stemmingen in verband met de Raad die 7 juni gehouden wordt. De voorzitter: Dank u wel. Ik kijk even naar de collega's. Is daar bezwaar tegen? Dat is niet het geval. Dan gaan we uw verzoek zo organiseren. Dan geef ik het woord aan mevrouw Van der Werf van D66. Mevrouw Van der Werf (D66): Voorzitter nu moet ik natuurlijk niet vergeten om u eerst te feliciteren. Bij dezen van harte!Ik wil graag mede namens het lid Kuzu van DENK verzoeken om voor het zomerreces een debat over de werkwijze van de NCTV in te plannen. Want na een reeks alarmerende onthullingen was er een brede Kamermeerderheid voor het debatverzoek van DENK maar dat is nog steeds niet ingepland. Minister Grapperhaus gaf bij het vragenuur op 13 april aan eerst een technische briefing te willen organiseren. Die is er geweest op 11 mei. Er zou ook nog een tweede brief komen voor het zomerreces. Die is eind mei inmiddels ontvangen dus niets weerhoudt ons er meer van om dit debat nog voor het zomerreces in te plannen. Het lijkt mij belangrijk voor zowel de NCTV als de Kamer om duidelijkheid te krijgen over de taakinvulling en de taakuitvoering door de NCTV. De voorzitter: Dank u wel. U wilt dus een bestaand debat inplannen voor de zomer. Mevrouw Kuik (CDA): Voorzitter steun. Ook graag een stand van zaken over hoe het staat met het wetsvoorstel. De voorzitter: We zullen dit doorgeleiden naar het kabinet. De heer Wassenberg (PvdD): Voorzitter. Bij die technische briefing zijn wat ons betreft lang niet alle vragen beantwoord dus ik wil daar graag verder een debat over met de minister. Steun dus om dat in elk geval voor het zomerreces te doen. De voorzitter: Steun. Mevrouw Gündoğan (Volt): Steun. De voorzitter: Steun. Mevrouw Piri (PvdA): Mede namens GroenLinks: steun. De voorzitter: Steun. De heer Markuszower (PVV): Steun. Mevrouw Kerseboom (FVD): Steun.De voorzitter: Steun. De heer Jasper van Dijk (SP): Steun. Mevrouw Tellegen (VVD): Ja steun. De voorzitter: Steun. Ik zie ook steungeknik van mevrouw Van der Plas van BBB. Er is een meerderheid voor uw verzoek om het in te plannen voor de zomer. Mevrouw Van der Werf (D66): Ik dank de collega's voor de steun. Dank. De voorzitter: Dank u wel mevrouw Van der Werf. Dan gaan we naar de heer Markuszower voor zijn verzoek. De heer Markuszower (PVV): Voorzitter ik zie dat ik 28 minuten heb! De voorzitter: Ja die tijd klopt niet helemaal. De heer Markuszower (PVV): Voorzitter dank u wel. De staatssecretaris van Justitie laat allemaal messentrekkende asielzoekers binnen. Die azc's zitten er inmiddels vol mee. Vannacht was er weer zo'n incident een aanval: twee asielzoekers die op elkaar in hebben gestoken. Beiden liggen nu in het ziekenhuis. Graag wil ik een debat over al die verschrikkelijke toestanden in die azc's. Dat moet natuurlijk stoppen. De voorzitter: Dank u wel. Is er steun voor dit voorstel? Mevrouw Pouw-Verweij (JA21): Steun. Mevrouw Kerseboom (FVD): Ook steun. De heer Azarkan (DENK): Voorzitter al is het alleen maar om de wijze waarop het aangevraagd wordt: geen steun. De voorzitter: Geen steun.Mevrouw Kuik (CDA): Voorzitter. Het is een ernstig incident. Dat moet natuurlijk strafrechtelijk worden bekeken. Geen steun voor het debat nu. De voorzitter: Geen steun. De heer Van Weyenberg (D66): Ook niet van D66. De voorzitter: Geen steun. Mevrouw Gündoğan (Volt): Geen steun. De voorzitter: Geen steun. De heer Van der Lee van GroenLinks en dan mevrouw Tellegen. De heer Van der Lee (GroenLinks): Mede namens de Partij van de Arbeid: geen steun. Mevrouw Tellegen (VVD): Geen steun. De heer Wassenberg (PvdD): Geen steun. De voorzitter: Geen steun. Mevrouw Van der Plas (BBB): Geen steun voorzitter. De voorzitter: Geen steun. Mevrouw Bikker (ChristenUnie): Geen steun. De voorzitter: U heeft geen steun voor uw verzoek. De heer Markuszower (PVV): En ook geen 30 leden. De voorzitter: Ook geen 30 leden.Daarmee zijn we aan het einde gekomen van deze regeling. Ik schors de vergadering tot 16.15 uur. De vergadering wordt van 16.03 uur tot 16.17 uur geschorst. Voorzitter: Tellegen