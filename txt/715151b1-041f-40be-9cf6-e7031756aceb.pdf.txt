15 Stemming aangehouden motie benoeming van drie Kamerleden tot staatssecretaris in het demissionaire kabinet Aan de orde is de stemming over een aangehouden motie ingediend bij het debat over de benoeming van drie Kamerleden tot staatssecretaris in het demissionaire kabinet te weten: - de motie-Dassen c.s. over een verplicht lobbyregister voor bewindspersonen en de ambtelijke top (35896 nr. 12). (Zie vergadering van 8 september 2021.) De voorzitter: De motie-Dassen (35896 nr. 12) is in die zin gewijzigd dat zij thans luidt: Motie De Kamer gehoord de beraadslaging constaterende dat het Europese anticorruptieorgaan GRECO in 2019 zestien aanbevelingen deed aan Nederland ter bevordering van de aanpak van corruptie; constaterende dat een van de aanbevelingen ziet op het invoeren van regels en richtsnoeren over de omgang van bewindspersonen en de ambtelijke top met derden en lobbyisten en het vergroten van de transparantie over hun contacten en de daarmee besproken onderwerpen; constaterende dat Nederland sinds 2019 geen van de aanbevelingen heeft opgevolgd; overwegende dat de Europese Commissie en Ierland reeds succesvol gebruikmaken van een verplicht lobbyregister; overwegende dat andere Europese lidstaten in de afgelopen jaren reeds concrete stappen hebben gezet richting een verplicht lobbyregister; verzoekt de regering een verplicht lobbyregister voor bewindspersonen en de ambtelijke top in te voeren met daaraan gekoppeld een effectief en onafhankelijk toezichten handhavingsmechanisme naar voorbeeld van het Ierse lobbyregister en gaat over tot de orde van de dag. Zij krijgt nr. 18 was nr. 12 (35896). Ik stel vast dat wij hier nu over kunnen stemmen. In stemming komt de gewijzigde motie-Dassen c.s. (35896 nr. 18 was nr. 12).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de SGP Lid Omtzigt het CDA JA21 BBB de PVV en FVD voor deze gewijzigde motie hebben gestemd en de leden van de overige fracties ertegen zodat zij is aangenomen.