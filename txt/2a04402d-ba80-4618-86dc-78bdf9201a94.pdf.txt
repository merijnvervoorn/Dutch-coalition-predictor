7 Regeling van werkzaamheden De voorzitter: Ik stel voor dinsdag 5 november aanstaande ook te stemmen over vier brieven van het Presidium (27561 nr. 47; 32623 nr. 290; 31288 nr. 789 en 35228 nr. 2) en over de ingediende moties bij het wetgevingsoverleg over de begrotingsonderdelen Personeel en Materieel van de begroting van het ministerie van Defensie voor het jaar 2020. Ik deel mee dat de volgende aangehouden moties zijn vervallen: 28089-137; 28089-139; 29398-708; 29398-711; 30196661; 35200-IV-12. Ik stel voor de volgende stukken van de stand van werkzaamheden af te voeren: 29398-759; 29398-756; 29398-754; 28973219; 2019Z20425; 2019Z19605; 33910-28; 28625-277; 2150132-1200; 32670-170; 32670-172; 32670-167; 32670-171. Op verzoek van een aantal leden stel ik voor de volgende door hen ingediende moties opnieuw aan te houden: 30196662; 30821-82; 35000-VIII-78; 34762-18; 34348-74; 33529-395; 33529-364; 32336-77; 32336-76; 32336-75; 31936-343; 31239266; 30175-303; 29826-113. Ik stel voor toe te voegen aan de agenda van de Kamer: - het VAO Forensisch onderzoek met als eerste spreker de heer Van Dam van het CDA; - het VAO Gewasbeschermingsmiddelen met als eerste spreker de heer Wassenberg van de Partij voor de Dieren. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Wilders namens de PVV. De heer Wilders (PVV): Voorzitter dank u wel. Wat zullen wij hem missen onze Sietse. Maar nu over tot de orde van de dag. Voorzitter. Gisteren stond het Malieveld weer vol met allemaal bouwers en een paar weken daarvoor met allemaal boeren. Dat komt omdat half Nederland de crisis in wordt gefietst door een kabinet dat met idiote regels over stikstof pfas en weet ik hoe het allemaal heet ons land op slot zet. Dat kost duizenden banen en bedrijven gaan failliet. Voorzitter. Het kabinet doet daar niets aan. Het kabinet wacht maanden. Ik geloof dat we in december voor het eerst een besluit krijgen over pfas en stikstof. Dat kan niet. Zoals de mensen gisteren riepen: nú moet er een oplossing komen. Ik wil daar een debat over. Ik wil dat debat met de minister-president. Maar ik zou u eerst willen vragen of u weet of Nederland nog wel een minister-president heeft want we zien hem niet. Het is de grote onzichtbare man. Hij duikt weg. Hij laat het aan de minister en staatssecretarisover die er helemaal niet toe in staat zijn om dat te doen. Ik wil een debat met de wegduikende premier die nu er moet zijn die moet optreden die naar de Kamer moet komen en die problemen voor de mensen nú moet oplossen. De heer Futselaar (SP): Voorzitter. Het land staat stil het kabinet blijft op zijn handen zitten en de coalitie lijkt vooral met zichzelf bezig dus wat ons betreft steun voor dit debat. Mevrouw Özütok (GroenLinks): Voorzitter. Het is chaos in het land en er is grote onzekerheid in het land. Steun voor het verzoek. De heer Harbers (VVD): Voorzitter. Geen steun voor de kwalificaties die de heer Wilders net geeft. Zo'n debat zou er wat ons betreft wel kunnen komen maar dan met de minister-president en ook de verantwoordelijke bewindslieden de minister van Landbouw en de staatssecretaris van IenW wat ons betreft na ommekomst van een brief met nadere inhoudelijke maatregelen waar na het vorige debat al aan wordt gewerkt. Als zo'n brief er volgende week is kunnen we volgende week debatteren. Als een goede inhoudelijke brief er pas de week daarna is is het de week daarna. Dus steun na ommekomst van die brief voor het debat zoals de heer Wilders heeft gevraagd. De heer De Groot (D66): Daar sluit ik me bij aan. Volledigheidshalve lijkt het mij ook goed dat de minister van IenW erbij is. De heer Asscher (PvdA): Voorzitter. Tot nu toe zien we vooral veel kibbelende coalitiepartijen en inderdaad niet de premier terwijl de maatschappelijke onrust enorm toeneemt. Dus steun voor dit debat. De heer Öztürk (DENK): De premier duikt. De heer Wilders heeft terecht gevraagd dat hij dan ook aanwezig is. Ik zie dat de coalitie nu eindelijk ook het debat aan wil gaan dus zo snel mogelijk inplannen. De heer Geurts (CDA): Steun voor het verzoek — en dan komt de komma — onder de voorwaarden die de heer Harbers net heeft genoemd. Mevrouw Van der Graaf (ChristenUnie): Dat geldt ook voor de ChristenUnie. Mevrouw Van Esch (PvdD): Ook steun voor het debat.De heer Van der Staaij (SGP): Voorzitter. Steun voor het debat omdat heel veel bouwers boeren en anderen uitzien naar snelle duidelijkheid. Ik vind het heel goed om nog een brief te ontvangen maar ik zou wel zeggen uiterlijk over twee weken zodat niet straks omdat de brief er niet is het debat eindeloos wordt uitgesteld. De heer Baudet (FvD): Steun. De voorzitter: Volgens mij heeft de hele Kamer dit verzoek gesteund of bijna de hele Kamer. De heer Wilders (PVV): Voorzitter. Dat is op zich goed nieuws. Dank aan alle collega's voor die steun. Het is ook nodig dat het snel gebeurt want nogmaals Nederland zit op slot. Mijn verzoek is wel om die brief uiterlijk volgende week te krijgen en dan het debat het liefst de volgende week nog te houden en als dat niet kan de week erop. We moeten niet meer dan een of twee weken wachten want dan is het bijna december en dan is het te laat. Ik zie de collega van de VVD die daar als eerste steun aan gaf knikken dus misschien kan u namens de Kamer doorgeven: volgende week een brief en dan of volgende week of uiterlijk de week daarna het debat. De voorzitter: Ik stel voor het stenogram van dit deel van de vergadering door te geleiden naar het kabinet. Dan geef ik nu het woord aan de heer Baudet namens Forum voor Democratie. De heer Baudet (FvD): Voorzitter. Het komend jaar gaat dit kabinet ruim 10 miljard uitgeven aan subsidies voor biomassa. Dat is een van de meest absurde zaken die nu aan het gebeuren zijn in Nederland. Wij zijn massaal bossen aan het kappen — niet alleen in Nederland maar in heel Europa — om biomassacentrales in werking te stellen dus houtkachels op grote schaal om in de obsessie met duurzaamheid te voorzien. Los van het feit dat dat hele duurzaamgedoe onzin is is biomassa ook nog eens binnen de criteria van de duurzaamheid niet duurzaam want het zorgt voor meer CO-uitstoot 2 en alle bossen worden gekapt. Het is helemaal geen efficiënte manier om warmte of elektriciteit op te wekken dus dat moet stoppen. Daar moet een debat over komen en ik wil dat niet onderbrengen in de algemene begrotingsbehandeling over Economische Zaken en Klimaat omdat dit echt een heel specifiek onderwerp is dat moet worden uitgewerkt waar alle partijen zich over moeten uitspreken en waar we de minister over aan de tand moeten voelen. Dat moet resulteren in een wijziging van het beleid want dit kan zo niet langer. Het is totaal irrationeel wat we aan het doen zijn. De heer Futselaar (SP): Steun.De heer Moorlag (PvdA): Hoewel ik de argumentatie niet deel zie ik wel dat er veel maatschappelijk debat over is. Dus steun voor dit verzoek. De heer Sienot (D66): Het gaat heel vaak over biomassa. We moeten de goede dingen goed doen en dat is ook waarom er op dit moment hard wordt gewerkt aan een biomassakader. Daarom nu geen steun voor dit voorstel want er wordt juist hard gewerkt om te kijken naar betere voorwaarden voor biomassa. De heer Van Aalst (PVV): Zeker steun voorzitter. De heer Harbers (VVD): Voorzitter. Nu nog geen steun precies om de reden die de heer Sienot stelt. Er wordt gewerkt aan een biomassakader. Als dat er is is er alle reden om te debatteren maar nu nog niet. De heer Bisschop (SGP): Voorzitter. Het rapport geeft wel aanleiding om daar serieus en op korte termijn over te discussiëren. Ook de contouren van de plannen die er zijn geven daar echt aanleiding toe. In dit geval dus echt steun. Mevrouw Agnes Mulder (CDA): Voorzitter. Ik herken dat dit onderwerp heel veel teweegbrengt. We hebben het er daarom bijna ieder debat met de minister over. De aankomende maand hebben we het er echt drie keer over. Gisteren hebben we een rapport gekregen van collega-Kamerleden. Als we het snel willen behandelen moeten we de snelste route zoeken en dat is toch die begrotingsbehandeling en anders zijn er ook nog twee andere debatten waarbij dat deze maand kan. Dus zo snel mogelijk bespreken en dat kan het beste op deze manier. Daarom geen steun. De voorzitter: Geen steun dus. De heer Van Haga (Van Haga): Voorzitter. De heer Baudet heeft helemaal gelijk en ik steun van harte dit debat. Mevrouw Van Esch (PvdD): Voorzitter. De Partij voor de Dieren heeft ook al meerdere keren aandacht gevraagd voor biomassa. Bijna geen enkele biomassa is inderdaad duurzaam te noemen. Onze motie hierover werd afgelopen week nog verworpen. Wij vinden het zeer belangrijk om hier weer snel met elkaar over in debat te gaan. Dus steun voor het debat. De heer Öztürk (DENK): Het zorgt voor heel veel onrust dus het is belangrijk dat er snel duidelijkheid is. Als het echt eerder kan bij de begro-ting dan bij de begroting en anders steun voor een snel debat. Mevrouw Van der Graaf (ChristenUnie): De ChristenUnie wil hier ook graag over spreken maar bij de al geplande debatten. Dus nu geen steun voor nog een nieuw apart debat. Mevrouw Özütok (GroenLinks): Ook geen steun van GroenLinks. De voorzitter: Meneer Baudet u heeft geen meerderheid voor het houden van een debat. De heer Baudet (FvD): Nee maar ik wil wel even iets zeggen. We gaan eerst een heel kaderprogramma over biomassa opstellen. Dat vindt de coalitie efficiënt maar dat is dus heel inefficiënt want je gaat dan een heel kader een heel plan maken ... De voorzitter: U heeft geen steun. De heer Baudet (FvD): ... wat op zichzelf al geen goed idee is. Dus je kunt veel beter eerst dat debat voeren vaststellen dat die hele biomassa echt gewoon waanzin is ... De voorzitter: Maar daar wordt anders over gedacht. De heer Baudet (FvD): ... en stoppen met dat hele beleid eerst te maken. De voorzitter: Maar u heeft geen steun. Zo werkt het dus. Er is geen meerderheid meneer Baudet. De heer Baudet (FvD): Bizar is dat hè? De voorzitter: Dank u wel. Hiermee zijn we ook aan het einde gekomen van de regeling van werkzaamheden. De vergadering wordt enkele ogenblikken geschorst.