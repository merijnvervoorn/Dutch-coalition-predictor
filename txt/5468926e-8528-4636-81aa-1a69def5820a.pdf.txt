7 Stemmingen Wijziging van de Vreemdelingenwet 2000 Stemmingen Wijziging van de Vreemdelingenwet 2000 Aan de orde zijn de stemmingen in verband met het wetsvoorstel Wijziging van de Vreemdelingenwet 2000 in verband met aanscherping van het openbare ordebeleid voor criminele vreemdelingen (36196). (Zie vergadering van 17 januari 2024.) De voorzitter: Thans zijn aan de orde de stemmingen. We zijn er klaar voor hoor. Heerlijk! In stemming komt het amendement-Podt (stuk nr. 7). De voorzitter: Ik constateer dat de leden van de fracties van de SP GroenLinks-PvdA DENK Volt de PvdD en D66 voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Diederik van Dijk (stuk nr. 8) tot het invoegen van een artikel IA. De voorzitter: Ik constateer dat dit amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Diederik van Dijk (stuk nr. 8). De voorzitter: Ik constateer dat de leden van de fracties van NSC de SGP de ChristenUnie het CDA de VVD JA21 BBB FVD en de PVV voor dit wetsvoorstel hebben gestemd en de leden van de overige fracties ertegen zodat het is aangenomen.