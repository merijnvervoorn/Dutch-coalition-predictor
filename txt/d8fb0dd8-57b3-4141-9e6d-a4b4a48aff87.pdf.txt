6 Regeling van werkzaamheden (stemmingen) Regeling van werkzaamheden (stemmingen) Regeling van werkzaamheden De voorzitter: Ik stel voor zo dadelijk ook te stemmen over de volgende aangehouden moties: - de motie-Dassen c.s. (21501-02 nr. 2805); - de motie-Paulusma (36410-XVI nr. 60); - de moties-De Hoop c.s. (36410-XII nrs. 36 en 37). Ik zie de heer Van Baarle bij de interruptiemicrofoon staan. De heer Van Baarle (DENK): Dank u wel voorzitter. Zou ik alstublieft mijn motie ... De voorzitter: Onder welk agendapunt staat uw motie? De heer Van Baarle (DENK): Onder punt 10 de stemming over een motie ingediend bij het dertigledendebat over het Nationaal Programma tegen Discriminatie en Racisme. Het betreft de motie-Van Baarle c.s. (30950 nr. 357) over een voorstel voor hoe het instituut van de Nationaal Coördinator tegen Discriminatie en Racisme zal worden gecontinueerd. Zou ik die met uw welnemen mogen aanhouden? De voorzitter: Prima dan vervalt de stemming onder heel punt 10 op de stemmingslijst. De heer Gabriëls heeft nog een vraag. De heer Gabriëls (GroenLinks-PvdA): Dank u wel. U moet het toch echt gaan proberen met een zachte g. De voorzitter: Dat kan ik echt niet; dat is aangeboren. De heer Gabriëls (GroenLinks-PvdA): De motie op stuk nr. 73 (36410-XII) van het WGO Water wordt een weekje aangehouden. De voorzitter: Dat is die onder agendapunt 3 op de eerste pagina over moties ingediend bij het wetgevingsoverleg over water. De heer Gabriëls (GroenLinks-PvdA): Ja dat klopt.De voorzitter: Op verzoek van de heer Gabriëls stel ik voor zijn gewijzigde motie (36410-XII nr. 73 was nr. 61) aan te houden. Daartoe wordt besloten. De voorzitter: Om te beginnen wil ik nog even "dank je wel" zeggen tegen de Facilitaire Dienst. Die heeft dit weekend — wat zeg ik vier dagen lang — honderden en honderden werkplekken verhuisd. (Geroffel op de bankjes) De voorzitter: We mochten dit gebouw vier dagen niet in. We telden de uren natuurlijk. Bij terugkomst zaten we allemaal op een andere plek. Al onze spulletjes schilderijtjes en prullenbakken staan gewoon weer op die nieuwe plek. Alleen met het papier is iets aan de hand geloof ik. Maar daarover komt het Presidium in spoedzitting bijeen kan ik u vertellen. Vanmiddag gaan we praten over de begroting Defensie. Dat debat wordt natuurlijk voorgezeten door ondervoorzitter Kamminga dus dat komt allemaal goed. We praten dan over oorlog en vrede. Daarom wil ik deze parlementaire week openen met het gedicht Vrede van Leo Vroman. Komt een duif van honderd pond een olijfboom in zijn klauwen bij mijn oren met zijn mond vol van koren zoete vrouwen vol van kirrende verhalen hoe de oorlog is verdwenen en herhaalt ze honderd malen: alle malen zal ik wenen. Sinds ik mij zo onverwacht in een taxi had gestort dat ik in de nacht een gat naliet dat steeds groter wordt sinds mijn zacht betraande schat droogte blozend van ellende staan bleef zo bleef stilstaan dat keisteen ketste in haar lenden ben ik te dicht en droog van vel om uit te zweten in gebeden kreukels knijpend evenwel en 'vrede' knarsend 'vrede vrede'. Kom vanavond met verhalen hoe de oorlog is verdwenen en herhaal ze honderd malen: alle malen zal ik wenen. Aldus Leo Vroman die deze maand tien jaar geleden is overleden. Wij denken aan hem. Iets geheel anders. We hebben maar liefst acht pagina's stemmingsplezier voor u. Daar gaan we eens even goed voor zitten.