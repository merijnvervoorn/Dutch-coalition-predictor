47 Stemming motie Raad Algemene Zaken Aan de orde is de stemming over een aangehouden motie ingediend bij het tweeminutendebat Raad Algemene Zaken te weten: - de motie-Piri/Van der Lee over minstens 50 studiebeurzen ter beschikking stellen voor Belarussische studenten in Nederland (21501-02 nr. 2362). (Zie vergadering van 17 juni 2021.) De voorzitter: De motie-Piri/Van der Lee (21501-02 nr. 2362) is in die zin gewijzigd dat zij thans luidt: Motie De Kamer gehoord de beraadslaging constaterende dat vele jongeren in Belarus worden vervolgd of weggestuurd van scholen en universiteiten vanwege vreedzaam activisme tegen het regime van Loekasjenko; van mening dat naast sancties tegen het regime het ook van belang is om de Belarussische bevolking te steunen; verzoekt de regering om minstens 50 studiebeurzen ter beschikking te stellen voor Belarussische studenten in Nederland of in andere EU-lidstaten en in EU-verband te pleiten voor uitbreiding van het Erasmusprogramma met jongeren in Belarus en gaat over tot de orde van de dag. Zij krijgt nr. 2388 was nr. 2362 (21501-02). Ik stel vast dat wij hier nu over kunnen stemmen. In stemming komt de gewijzigde motie-Piri/Van der Lee (21501-02 nr. 2388 was nr. 2362). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie de SGP en het CDA voor deze gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van de eerste stemmingsronde. Ik geef nog even het woord aan de heer Van Baarle. Gaat uw gang. De heer Van Baarle (DENK): Ja voorzitter even voor de paperassen. Mijn motie op stuk nr. 1049 (29544) is aangenomen. Ik zou graag een briefontvangen van de regering over de manier waarop zij deze motie gaat uitvoeren. Dank u wel. De voorzitter: Dank u wel. Het stenogram van dit deel van de vergadering zullen wij doorgeleiden naar het kabinet. Ik schors de vergadering voor een enkel moment en dan gaan we door naar het volgende onderdeel van vandaag. Succes allemaal. De vergadering wordt enkele ogenblikken geschorst.