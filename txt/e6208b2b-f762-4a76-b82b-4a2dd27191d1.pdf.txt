10 Stemmingen moties Huurbeleid Aan de orde zijn de stemmingen over moties ingediend bij het VAO Huurbeleid te weten: - de motie-Monasch c.s. over overleg over een effectief systeem voor directe betaling van huurtoeslag (27926 nr. 208); - de motie-Paulus Jansen over beleid formuleren tegen het dure scheefwonen (27926 nr. 209). (Zie vergadering van 19 november 2013.) De voorzitter: De motie-Monasch (27926 nr. 208) is in die zin gewijzigd dat zij thans luidt: Motie De Kamer gehoord de beraadslaging constaterende dat woningcorporaties zich niet kunnen vinden in de door de regering voorgestelde oplossingen ten aanzien van het één bankrekeningnummer per 1 december 2013; constaterende dat woningcorporaties uitdrukkelijk de wens uitspreken voor een vorm van directe uitbetaling van de huurtoeslag; overwegende dat het uit grond van het voorkomen van huurachterstanden wenselijk kan zijn dat corporaties direct de huurtoeslag krijgen uitgekeerd; verzoekt de regering snel met de sector in overleg te treden om op zo kort mogelijke termijn uiterlijk voor 1 januari 2015 tot een voor de sector en Belastingdienst aanvaardbare oplossing te komen met als doel een efficiënt systeem van directe betaling van de huurtoeslag aan verhuurders en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 210 was nr. 208 (27926). In stemming komt de gewijzigde motie-Monasch (27926 nr. 210 was nr. 208). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.In stemming komt de motie-Paulus Jansen (27926 nr. 209). De voorzitter: Ik constateer dat de aanwezige leden van de fracties van 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.