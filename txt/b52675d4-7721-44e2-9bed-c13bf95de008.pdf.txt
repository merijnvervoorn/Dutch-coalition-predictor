9 Extra landbouw- en visserijraad d.d. 7 september 2015 Aan de orde zijn de stemmingen over moties ingediend bij het VAO Extra landbouw- en visserijraad d.d. 7 september 2015 (AO d.d. 3/9) te weten: - de motie-Smaling over een snelle invoering van het Markt Verantwoordelijkheid Programma (21501-32 nr. 853); - de motie-Smaling over een adequate vertegenwoordiging van grondgebonden melkveehouders in de Regiegroep Fosfaat en Melkveehouderij (21501-32 nr. 854); - de motie-Smaling over sturen op een omslag van kwantiteit naar kwaliteit van de productie (21501-32 nr. 855); - de motie-Lodders c.s. over kostprijsverhogende maatregelen in de varkenshouderij (21501-32 nr. 856); - de motie-Geurts over naar beneden bijstellen van de tarieven van de NVWA (21501-32 nr. 858); - de motie-Geurts c.s. over per direct of uiterlijk per 1 oktober 2015 mogelijk maken van de stalkeuring (21501-32 nr. 859); - de motie-Geurts c.s. over Europees aansturen op een versterking van het landbouwbeleid (21501-32 nr. 860); - de gewijzigde motie-Dik-Faber/Geurts over bestuderen van het Duitse initiatief (21501-32 nr. 865 was nr. 861); - de motie-Koşer Kaya/Grashoff over het financieren van modernisering van landbouwbedrijven vanuit EFSI-gelden (21501-32 nr. 862); - de motie-Ouwehand over inzetten op een krimp van de Europese varkensstapel (21501-32 nr. 863); - de motie-Dijkgraaf c.s. over verlengen van de termijn voor het inzaaien van groenbemesters en het uitrijden van dierlijke mest (21501-32 nr. 864). (Zie vergadering van heden.) De heer Dijkgraaf (SGP): Voorzitter. De staatssecretaris heeft mij verzocht om de motie op stuk nr. 864 aan te houden. Dat ga ik niet doen. In overleg met de indieners heb ik een zinsdeel aan de motie toegevoegd. Ik zou de motie hier ter plekke als volgt willen wijzigen. Na de komma achter het woord "gerespecteerd" komt de toevoeging "en toestemming van Brussel wordt verleend". Dan is de motie conform hetgeen de staatssecretaris heeft gezegd zit het voorbehoud erin en kan zij gewoon in stemming worden gebracht. De voorzitter: Het gesproken woord geldt. Hierbij is de motie gewijzigd. Zij wordt dus niet aangehouden. De voorzitter: De motie-Dijkgraaf c.s. (21501-32 nr. 864) is in die zin gewijzigd dat zij thans luidt: MotieDe Kamer gehoord de beraadslaging verzoekt de regering in verband met late oogsten en hevige regenval de termijn voor het inzaaien van groenbemesters en het uitrijden van dierlijke mest met twee weken te verlengen zolang daarbij de geldende milieunormen worden gerespecteerd en toestemming van Brussel wordt verleend. en gaat over tot de orde van de dag. Zij krijgt nr. 866 was nr. 864 (21501-32). In stemming komt de motie-Smaling (21501-32 nr. 853). De voorzitter: Ik constateer dat de aanwezige leden van de fracties van GroenLinks en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Smaling (21501-32 nr. 854). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Smaling (21501-32 nr. 855). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat de stemmen staken. Aangezien de stemmen staken moet er een hoofdelijke stemming plaatsvinden. Ik zie dat de heer Smaling iets wil zeggen. De heer Smaling (SP): Ik stel voor dat wij het aanstaande dinsdag nog een keer proberen. De voorzitter: U houdt de stemming over de motie aan. Zij komt dan terug op de stemmingslijst van aanstaande dinsdag. In stemming komt de motie-Lodders c.s. (21501-32 nr. 856). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de SGP de VVD Houwers Van Vliet en 50PLUS voor deze motiehebben gestemd en de aanwezige leden van de overige fracties ertegen zodat zij is verworpen. In stemming komt de motie-Geurts (21501-32 nr. 858). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de SGP en Klein voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Geurts c.s. (21501-32 nr. 859). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de SGP de VVD en Van Vliet voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Geurts c.s. (21501-32 nr. 860). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein Van Vliet 50PLUS D66 GroenLinks en de PvdA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Dik-Faber/Geurts (21501-32 nr. 865 was nr. 861). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein Van Vliet 50PLUS D66 GroenLinks de PvdA en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Koşer Kaya/Grashoff (2150132 nr. 862). De voorzitter: Ik constateer dat de aanwezige leden van de fracties van de ChristenUnie de VVD Klein Houwers Van Vliet 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ouwehand (21501-32 nr. 863). De voorzitter: Ik constateer dat de aanwezige leden van de fracties van 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Dijkgraaf c.s. (2150132 nr. 866 was nr. 864).De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein Houwers Van Vliet 50PLUS D66 en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De vergadering wordt van 19.00 uur tot 19.45 uur geschorst. Voorzitter: Van Raak