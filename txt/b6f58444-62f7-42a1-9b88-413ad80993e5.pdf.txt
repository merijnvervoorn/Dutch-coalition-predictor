11 Stemmingen moties Gasmarkt en leveringszekerheid Aan de orde zijn de stemmingen over moties ingediend bij het tweeminutendebat Gasmarkt en leveringszekerheid te weten: - de motie-Van Haga/Smolders over de aardgasprijs inclusief accijnzen en btw verlagen tot het EU-gemiddelde (29023 nr. 433); - de motie-Van Haga/Smolders over per direct de productie uit het Groninger gasveld op een veilige manier hervatten (29023 nr. 434); - de motie-Kops over de energiebelasting verlagen (29023 nr. 435); - de motie-Kops over de verhoging van de overstapboete terugdraaien (29023 nr. 436); - de motie-Kröger over alle bedrijven die aanspraak hebben gemaakt of gaan maken op de TEK actief informeren over de energiebesparingsverplichting (29023 nr. 438); - de motie-Bontenbal/Kröger over spoedig een einde maken aan de verkoop van energiecontracten aan de deur en via de telefoon (29023 nr. 439); - de motie-Erkens c.s. over onderzoeken hoe strategische reserves en capaciteitsmechanismen ingevoerd zouden kunnen worden in Nederland (29023 nr. 440). (Zie vergadering van 20 juni 2023.) In stemming komt de motie-Van Haga/Smolders (29023 nr. 433). De voorzitter: Ik constateer dat de leden van de fracties van de SP DENK Fractie Den Haan BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga/Smolders (29023 nr. 434). De voorzitter: Ik constateer dat de leden van de fracties van JA21 FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kops (29023 nr. 435). De voorzitter: Ik constateer dat de leden van de fracties van de SP BIJ1 DENK Fractie Den Haan BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kops (29023 nr. 436).De voorzitter: Ik constateer dat de leden van de fracties van de SP BIJ1 DENK Fractie Den Haan de PvdD BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kröger (29023 nr. 438). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bontenbal/Kröger (29023 nr. 439). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Erkens c.s. (29023 nr. 440). De voorzitter: Ik constateer dat de leden van de fracties van GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de fractie van de SP ertegen zodat zij is aangenomen. Meneer Bontenbal CDA. U wilt de heer Omtzigt voor laten gaan maar hij u ook dus dan ga ik kiezen. Dat is natuurlijk heel lastig want dat mag helemaal niet maar volgens mij wijst u nu naar de heer Omtzigt. Meneer Omtzigt. De heer Omtzigt (Lid Omtzigt): Voorzitter. Ik weet niet of ik zelf duidelijk geweest ben over de motie op stuk nr. 1243 (32813) bij het vorige punt en de motie op stuk nr. 435 (29023) maar ik wil geacht worden voor die moties gestemd te hebben. De voorzitter: We zullen dit opnemen in de Handelingen. De heer Bontenbal. De heer Bontenbal (CDA): De motie op stuk nr. 439 (29023) was ontraden dus ik ontvang graag een briefje over hoe deze motie wordt uitgevoerd. De voorzitter: Dank u wel. We zullen dit doorgeleiden naar het kabinet.