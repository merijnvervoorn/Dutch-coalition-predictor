15 Stemmingen moties Juridische samenwerking inzake neerhalen MH17 Aan de orde zijn de stemmingen over moties ingediend bij de behandeling van het wetsvoorstel Goedkeuring van het op 7 juli 2017 te Tallinn tot stand gekomen Verdrag tussen het Koninkrijk der Nederlanden en Oekraïne inzake internationale juridische samenwerking met betrekking tot misdrijven die verband houden met het neerhalen van vlucht MH17 van Malaysia Airlines op 17 juli 2014 (Trb. 2017 102) te weten: - de motie-Van Nispen over nader onderzoek naar het niet volledig sluiten van het luchtruim door Oekraïne (34915 nr. 7); - de motie-De Roon over voorkomen van voorwaardelijke invrijheidstelling (34915 nr. 8); - de motie-De Roon/Wilders over mogelijke strafbaarheid van personen wegens een niet tijdig ingesteld vliegverbod (34915 nr. 9). (Zie vergadering van 6 juni 2018.) In stemming komt de motie-Van Nispen (34915 nr. 7). De voorzitter: Ik constateer dat de leden van de fracties van de SP de PvdD DENK en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Roon (34915 nr. 8). De voorzitter: Ik constateer dat de leden van de fracties van de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Roon/Wilders (34915 nr. 9). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen.