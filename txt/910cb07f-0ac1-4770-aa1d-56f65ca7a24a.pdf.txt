21 Stemmingen moties Aanbesteden Aan de orde zijn de stemmingen over moties ingediend bij het VAO Aanbesteden te weten: - de motie-Paternotte over relevante proeven met aanbestedingen (32440 nr. 105); - de motie-Van den Berg/Wörsdörfer over kaders voor vergoedingen in de Tenderkostenvergoeding (32440 nr. 106); - de motie-Van den Berg/Graus over het hoger beroep bij een aanbesteding (32440 nr. 107); - de motie-Van den Berg/Graus over een meer zwaarwegende rol van de Commissie van Aanbestedingsexperts (32440 nr. 108); - de motie-Wörsdörfer c.s. over het opleveren van de handreiking tenderkostenvergoeding (32440 nr. 109); - de motie-Wörsdörfer c.s. over de ongelijke rechtspositie van inschrijvers versus aanbestedende diensten (32440 nr. 110). (Zie vergadering van 7 juni 2018.) De voorzitter: De motie-Paternotte (32440 nr. 105) is in die zin gewijzigd dat zij thans luidt: Motie De Kamer gehoord de beraadslaging constaterende dat de rijksoverheid jaarlijks voor 10 miljard aan goederen en diensten aanbesteedt maar geen zicht heeft op het aandeel van duurzame criteria in aanbestedingen en of deze criteria een doorslaggevende rol hebben gespeeld; overwegende dat de overheid binnen de aanbestedingswet en -richtlijn als launching customer een belangrijke aanjager kan zijn van duurzame goederen en diensten; verzoekt de regering om dit najaar vanuit meerdere departementen relevante proeven te starten met aanbestedingen waarin meetbare duurzaamheidscriteria met een vast en substantieel wegingspercentage in de procedure en gunning zijn opgenomen of deze proeven op te schalen en te versnellen als dit al gebeurt om daarbij te blijven leren in het effectief toepassen van duurzaamheidscriteria bij aanbestedingen; verzoekt de regering tevens om de geleerde lessen van deze procedures onder de aandacht te brengen van decentrale overheden het expertise-centrum aanbesteden en de Tweede Kamer en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 111 was nr. 105 (32440). Ik stel vast dat wij hier nu over kunnen stemmen. In stemming komt de gewijzigde motie-Paternotte (32440 nr. 111 was nr. 105). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze gewijzigde motie hebben gestemd en de leden van de fractie van FvD ertegen zodat zij is aangenomen. In stemming komt de motie-Van den Berg/Wörsdörfer (32440 nr. 106). De voorzitter: Ik constateer dat deze motie met algemene stemmen is aangenomen. In stemming komt de motie-Van den Berg/Graus (32440 nr. 107). De voorzitter: Ik constateer dat deze motie met algemene stemmen is aangenomen. In stemming komt de motie-Van den Berg/Graus (32440 nr. 108). De voorzitter: Ik constateer dat deze motie met algemene stemmen is aangenomen. In stemming komt de motie-Wörsdörfer c.s. (32440 nr. 109). De voorzitter: Ik constateer dat deze motie met algemene stemmen is aangenomen. In stemming komt de motie-Wörsdörfer c.s. (32440 nr. 110). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de PvdD ertegen zodat zij is aangenomen.