20 Stemmingen moties Milieuraad d.d. 20 december 2018 Aan de orde zijn de stemmingen over moties ingediend bij het VSO Milieuraad d.d. 20 december 2018 te weten: - de motie-Kröger over terugdringen van plastic tasjes voor eenmalig gebruik (21501-08 nr. 749); - de motie-Kröger over aandringen op de scherpst mogelijke CO2-eisen (21501-08 nr. 750); - de motie-Kröger over de in 2007 afgesproken normen voor de luchtkwaliteit in ere herstellen (21501-08 nr. 751); - de motie-Wassenberg/Teunissen over een hoger ambitieniveau voor het tegengaan van plastic wegwerpproducten (21501-08 nr. 752); - de motie-Laçin/Kröger over aanscherping van REACH (21501-08 nr. 754). (Zie vergadering van 13 december 2018.) De voorzitter: Op verzoek van mevrouw Kröger stel ik voor haar motie (21501-08 nr. 750) aan te houden. Op verzoek van de heer Laçin stel ik voor zijn motie (21501-08 nr. 754) aan te houden. Daartoe wordt besloten. In stemming komt de motie-Kröger (21501-08 nr. 749). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kröger (21501-08 nr. 751). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Wassenberg/Teunissen (2150108 nr. 752). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen.