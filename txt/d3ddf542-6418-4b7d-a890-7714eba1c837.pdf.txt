17 Stemmingen moties Harmonisatie kinderopvang en peuterspeelzaalwerk Aan de orde zijn de stemmingen over moties ingediend bij de behandeling van het wetsvoorstel Wet harmonisatie kinderopvang en peuterspeelzaalwerk te weten: - de motie-Voortman/Yücel over de gevolgen van de nieuwe kwaliteitseisen voor de tarieven in en het gebruik van kinderopvang (34596 nr. 9); - de motie-Yücel/Ulenbelt over het vierogenprincipe als verplicht onderdeel van het veiligheidsplan (34596 nr. 10); - de motie-Van 't Wout c.s. over monitoren van de voorbereiding op en de implementatie van de wet (34596 nr. 12); - de motie-Van 't Wout c.s. over uitvoeren van een bedrijfseffectentoets (34596 nr. 13); - de motie-Pieter Heerma over uitstel van de invoering van de harmonisatie (34596 nr. 14). (Zie vergadering van 15 februari 2017.) De voorzitter: De motie-Voortman/Yücel (34596 nr. 9) is in die zin gewijzigd dat zij thans luidt: Motie De Kamer gehoord de beraadslaging overwegende dat door nieuwe kwaliteitseisen in de kinderopvang kinderopvangorganisaties hun tarieven mogelijk zullen verhogen en deze tarieven boven het maximumuurtarief kunnen komen; overwegende dat de kosten voor kinderopvang middels kinderopvangtoeslag tot een maximumbedrag worden vergoed; overwegende dat ouders met een laag inkomen met een grote relatieve prijsstijging te maken kunnen hebben wanneer de tarieven hoger zijn of worden dan het maximumuurtarief; verzoekt de regering te monitoren wat de gevolgen zijn van de nieuwe kwaliteitseisen voor de tarieven in de kinderopvang en voor het gebruik van kinderopvang door ouders uit verschillende inkomensgroepen en de Kamer daar een jaar na invoering van de wetswijziging over te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 15 was nr. 9 (34596).De voorzitter: De motie-Pieter Heerma (34596 nr. 14) is in die zin gewijzigd dat zij thans luidt: Motie De Kamer gehoord de beraadslaging overwegende dat ouders niet geconfronteerd moeten worden met twee keer voor hen nieuwe financiering als besloten wordt tot een systeem van directe financiering; overwegende dat het voor ouders niet duurder zou moeten worden omdat hun recht op toeslag wordt uitgesteld; verzoekt de regering om indien het wetsvoorstel directe financiering voor 1 september 2017 wordt aangenomen in de Kamer de inwerkingtreding van het wetsvoorstel harmonisatie peuterspeelzalen uit te stellen tot de inwerkingtreding van de directe financiering en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 16 was nr. 14 (34596). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Voortman/Yücel (34596 nr. 15 was nr. 9). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers Monasch de VVD de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Yücel/Ulenbelt (34596 nr. 10). De voorzitter: Ik constateer dat deze motie met algemene stemmen is aangenomen. In stemming komt de motie-Van 't Wout c.s. (34596 nr. 12). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers Monasch de VVD de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Van 't Wout c.s. (34596 nr. 13).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers Monasch de VVD de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Pieter Heerma (34596 nr. 16 was nr. 14). De voorzitter: Ik constateer dat deze gewijzigde motie met algemene stemmen is aangenomen.