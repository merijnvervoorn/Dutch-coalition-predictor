11 Stemmingen spreekrecht slachtoffers Aan de orde zijn de stemmingen in verband met het wetsvoorstel Wijziging van het Wetboek van Strafvordering ter uitbreiding van het spreekrecht van slachtoffers en nabestaanden in het strafproces ( 33176 ). (Zie wetgevingsoverleg van 21 mei 2012.) De voorzitter: Het amendement-Van der Steur (stuk nr.8) is ingetrokken. Ik stel vast dat daarmee wordt ingestemd. In stemming komt het wetsvoorstel. De voorzitter: Ik constateer dat dit wetsvoorstel met algemene stemmen is aangenomen.