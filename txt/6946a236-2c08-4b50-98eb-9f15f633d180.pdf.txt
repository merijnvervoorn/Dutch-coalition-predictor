4 Stemmingen Aan de orde is de stemming over een motie ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken Landbouw en Innovatie (XIII) voor het jaar 2012 (onderdeel Landbouw en Natuur) (33000-XIV) te weten: â€“ de motie-Thieme/Ouwehand over opzeggen van het vertrouwen in de staatssecretaris van Economische Zaken Landbouw en Innovatie (33000-XIII nr. 135). (Zie vergadering van heden.) De heer El Fassed (GroenLinks): Voorzitter. De constateringen in de motie van de fractie van de Partij voor de Dieren zijn de onze. Het vertrouwen in deze staatssecretaris daalt met elk debat dat wij met hem voeren over natuur. Het is voor mijn fractie een moeilijke afweging geweest. De GroenLinks-fractie wil echter eerst de staatssecretaris en de provincies de gelegenheid geven om tot een goed en eerlijk natuurakkoord te komen. De staatssecretaris heeft alle waarschuwingen gehad. Nu komt het erop aan dat zijn houding drastisch verandert. De Kerst zal hij nu wel halen maar als hij zo doorgaat wordt Pasen moeilijk. Hij heeft het nu zelf in de hand. Daarom steunt mijn fractie de motie nu niet. In stemming komt de motie-Thieme/Ouwehand (33000XIII nr. 135). De voorzitter: Ik constateer dat de aanwezige leden van de fractie van de PvdD voor deze motie hebben gestemd en de aanwezige leden van de overige fracties ertegen zodat zij is verworpen.