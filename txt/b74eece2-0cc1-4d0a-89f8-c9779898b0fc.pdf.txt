14 Stemmingen moties Wijziging van de Wet bevordering integriteitsbeoordelingen door het openbaar bestuur Aan de orde zijn de stemmingen over moties ingediend bij de behandeling van het wetsvoorstel Wijziging van de Wet bevordering integriteitsbeoordelingen door het openbaar bestuur in verband met informatiedeling tussen bestuursorganen en rechtspersonen met een overheidstaak en enige overige wijzigingen te weten: - de motie-Michon-Derkzen over het opstellen van een overzicht van gemeenten die de Wet Bibob niet toepassen (35764 nr. 13); - de motie-Bikker/Van Nispen over de uitvoerbaarheid van de Wet Bibob (35764 nr. 14); - de motie-Van Nispen/Sneller over onderzoeken of betrokkenen voldoende inzage krijgen in de door een bestuursorgaan gebruikte informatie (35764 nr. 15). (Zie vergadering van 24 maart 2022.) De voorzitter: De motie-Bikker/Van Nispen (35764 nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat er grote verschillen bestaan tussen gemeenten en regio's in de mate waarin gebruik wordt gemaakt van de Bibob-toets; overwegende dat de commissie-Bosman adviseert om scherp zicht te hebben op de gevolgen van wetgeving voor de uitvoering; verzoekt de regering tweejaarlijks inzicht te geven in specifieke knelpunten waar bestuursorganen die een verminderd beroep doen op bijstand van het Landelijke Bureau Bibob tegen aanlopen en daarbij aan te geven welke oplossingsrichtingen hiervoor mogelijk zouden zijn en gaat over tot de orde van de dag. Zij krijgt nr. 17 was nr. 14 (35764). Ik stel vast dat wij hier nu over kunnen stemmen. In stemming komt de motie-Michon-Derkzen (35764 nr. 13). De voorzitter: Ik constateer dat de leden van de fracties van GroenLinks Volt Fractie Den Haan de PvdA de VVD de SGP het CDABBB JA21 de PVV en Groep Van Haga voor deze motie hebben gestemd en de leden van de fracties van de SP DENK de PvdD D66 de ChristenUnie en FVD ertegen zodat zij is aangenomen. In stemming komt de gewijzigde motie-Bikker/Van Nispen (35764 nr. 17 was nr. 14). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 de ChristenUnie de VVD de SGP het CDA BBB JA21 de PVV en Groep Van Haga voor deze gewijzigde motie hebben gestemd en de leden van de fractie van FVD ertegen zodat zij is aangenomen. In stemming komt de motie-Van Nispen/Sneller (35764 nr. 15). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 de ChristenUnie BBB Groep Van Haga en FVD voor deze motie hebben gestemd en de leden van de fracties van de VVD de SGP het CDA JA21 en de PVV ertegen zodat zij is aangenomen.