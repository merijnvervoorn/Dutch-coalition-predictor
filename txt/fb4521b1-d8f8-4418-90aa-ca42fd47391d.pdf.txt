41 Stemmingen moties Wet aanpak dierenmishandeling en dierverwaarlozing Aan de orde zijn de stemmingen over aangehouden moties ingediend bij de behandeling van het wetsvoorstel Wijziging van het Wetboek van Strafrecht het Wetboek van Strafvordering en de Wet dieren met het oog op de versterking en aanvulling van het instrumentarium ten behoeve van de opsporing vervolging en bestuursrechtelijke sanctionering van dierenmishandeling dierverwaarlozing en overtreding van bepalingen inzake dierenwelzijn dierengezondheid en het aanhitsen van dieren (Wet aanpak dierenmishandeling en dierverwaarlozing) te weten: - de motie-Wassenberg/Van der Plas over toekomstige eigenaren van honden verplichten om een cursus bij een erkende instelling te volgen (35892 nr. 24); - de motie-Wassenberg c.s. over aparte regels voor de inbeslagname van dieren waarbij het welzijn en de intrinsieke waarde van dieren worden gewaarborgd (35892 nr. 25). (Zie vergadering van 11 mei 2023.) De voorzitter: De motie-Wassenberg/Van der Plas (35892 nr. 24) is in die zin gewijzigd dat zij thans is ondertekend door het lid Wassenberg en luidt: Motie De Kamer gehoord de beraadslaging constaterende dat een houder volgens de Wet dieren verplicht is om over voldoende kennis en vaardigheden te beschikken voor het houden van een dier; constaterende dat het in de praktijk vaak aan die kennis ontbreekt; constaterende dat veel gevallen van dierenverwaarlozing veroorzaakt worden door dit gebrek aan kennis; overwegende dat het vooraf voorkomen van dierenverwaarlozing beter is dan achteraf moeten ingrijpen; overwegende dat door het volgen van een cursus zowel dierenleed voorkomen kan worden alsook abnormaal en ongewenst gedrag van dieren; verzoekt de regering om toekomstige nieuwe eigenaren van honden verplicht een cursus te laten volgen bij een erkende instelling; verzoekt de regering tevens te onderzoeken of mensen met onvoldoende financiële draagkracht hiervoor deels vergoed kunnen wordenen gaat over tot de orde van de dag. Zij krijgt nr. 29 was nr. 24 (35892). Ik stel vast dat wij hier nu over kunnen stemmen. In stemming komt de gewijzigde motie-Wassenberg (35892 nr. 29 was nr. 24). De voorzitter: Ik constateer dat de leden van de fracties van GroenLinks BIJ1 Fractie Den Haan de PvdA de PvdD en JA21 voor deze gewijzigde motie hebben gestemd en de leden van de fracties van de SP Volt DENK Lid Gündoğan D66 Lid Omtzigt de ChristenUnie de VVD de SGP het CDA Groep Van Haga de PVV FVD en BBB ertegen zodat zij is verworpen. In stemming komt de motie-Wassenberg c.s. (35892 nr. 25). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP JA21 Groep Van Haga de PVV en FVD voor deze motie hebben gestemd en de leden van de fracties van de VVD het CDA en BBB ertegen zodat zij is aangenomen.