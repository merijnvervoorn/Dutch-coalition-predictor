23 Stemming motie Armoede- en schuldenbeleid Aan de orde is de stemming over een aangehouden motie ingediend bij het VAO Armoede- en schuldenbeleid te weten: - de gewijzigde motie-Krol c.s. over een voorstel hoe de Nadere regels bij kwijtschelding spoedig aangepast kunnen worden (24515 nr. 518). (Zie vergadering van 16 januari 2020.) De voorzitter: De gewijzigde motie-Krol c.s. (24515 nr. 518) is in die zin tweemaal nader gewijzigd dat zij thans is ondertekend door de leden Krol Van Brenk Peters Jasper van Dijk en Renkema en luidt: Motie De Kamer gehoord de beraadslaging overwegende dat het kabinet zich inzet voor het voorkomen van schulden; overwegende dat het hebben van een bescheiden financiÃ«le buffer de kans op (problematische) schulden verkleint en waardering verdient; overwegende dat bij kwijtschelding van gemeentelijke lasten minima die (iets) meer spaargeld als buffer hebben hiervoor niet gestraft moeten worden door niet in aanmerking te kunnen komen voor kwijtschelding; verzoekt de regering met een voorstel te komen hoe de Nadere regels bij kwijtschelding spoedig aangepast kunnen worden zodat AOW'ers die qua inkomen recht zouden hebben op kwijtschelding van gemeentelijke belastingen dit recht niet verspelen door het hebben van een (kleine) buffer en gaat over tot de orde van de dag. Zij krijgt nr. 524 was nr. 518 (24515). Ik stel vast dat wij hier nu over kunnen stemmen. In stemming komt de tweemaal nader gewijzigde motieKrol c.s. (24515 nr. 524 was nr. 518). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 het CDA de ChristenUnie FvD en Van Haga voor deze tweemaal nader gewijzigde motie hebben gestemd en de leden van de overige fracties ertegen zodat zij is aangenomen.De voorzitter: Mevrouw Ploumen. Mevrouw Ploumen (PvdA): Voorzitter. Nu mijn motie over het nadrukkelijker uitdragen van het belang van embryoselectie het kweken van embryo's en de ontwikkeling op dat gebied is aangenomen zou ik graag van minister De Jonge een brief willen hebben over de manier waarop hij dat gaat uitvoeren. Dank u wel. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde gekomen van de stemmingen. De vergadering wordt enkele ogenblikken geschorst.