7 Regeling van werkzaamheden De voorzitter: Ik stel voor toe te voegen aan agenda van de Kamer: - het wetsvoorstel Wijziging van de Wet milieubeheer en van de Woningwet in verband met het invoeren van het landelijk asbestvolgsysteem en enige andere wijzigingen van de Wet milieubeheer (34679). Op verzoek van de aanvragers stel ik voor de volgende debatten van de agenda af te voeren: - het debat over de Duitse tolheffing; - het debat over de problemen in tbs-kliniek De Woenselse Poort. Ik deel mee dat de volgende aangehouden moties zijn vervallen: 34550-A-27; 19637-2289; 19637-2293; 34453-22; 30196-532; 33118-87; 27923-238; 31936-384; 31839-566. Ik stel voor de volgende stukken van de stand van werkzaamheden af te voeren: 2017Z07432; 34725-18; 32545-69; 2017Z07029; 32545-68; 29507-144; 32545-67; 33709-13; 2017Z07511; 21109-228; 2017Z07514; 34550-IV-38; 2017Z06917; 31209-212; 221122318; 21501-08-671; 21501-08-677; 21501-08-678; 2017Z06919; 34550-A-61; 31409-156; 31409-157; 33576-94; 21501-31-439; 21501-31-438; 34439-5; 22112-2344; 2150131-436; 21501-31-435; 21501-31-434; 21501-31-430; 221122308; 22112-2307; 2017Z06770; 2017Z06872; 26643-464; 29911-154; 30169-57; 33436-44; 29453-437; 29453-415; 32847295; 24036-416; 32757-140; 22112-2350; 19637-2331; 2150107-1440; 2017Z06953; 31941-13; 2017Z03822; 25422-200. Ik stel voor toe te voegen aan de agenda: - het VAO Diverse woononderwerpen met als eerste spreker het lid Beckerman namens de SP; - het VAO Landbouw- en Visserijraad 12 en 13 juni 2017 met als eerste spreker het lid Ouwehand van de PvdD; - het VAO Dementie met als eerste spreker het lid Gerbrands namens de PVV; - het VAO Jeugdhulp met als eerste spreker het lid Kooiman namens de SP. Overeenkomstig de voorstellen van de voorzitter wordt besloten. De voorzitter: Ik geef het woord aan de heer Hijink namens de SP. De heer Hijink (SP): Voorzitter. Het Centraal Planbureau heeft vanochtend een rapport gepresenteerd over de gevolgen van het opkoopbeleid van de Europese Centrale Bank de ECB. In dit rapportwordt ervoor gewaarschuwd dat het delen van risico's in de eurozone noodzakelijk kan gaan worden willen wij de euro kunnen redden ook als de banken in de Europese Unie nog steeds te groot zijn om te kunnen omvallen en ook als de burgers niet zitten te wachten op een fiscale Europese Unie. De SP wil hierover graag een debat voeren met de minister van Financiën. De heer Harbers (VVD): Ik steun de debataanvraag niet maar dat wil niet zeggen dat wij het niet hierover kunnen hebben. Dat kan zelfs bij meerdere gelegenheden. Het algemeen overleg Ecofin dat wij maandelijks hebben zal vaak over dit onderwerp gaan. Wij kunnen dit rapport ook betrekken bij het debat waartoe wij vorige week hebben besloten over het witboek over de EMU dat wij na de zomer na het rondetafelgesprek zullen voeren. Dit past daar perfect bij. De heer Koolmees (D66): Ik sluit me hierbij aan. Geen steun voor een debat. Wij hebben straks een uitgebreid debat over het witboek over de Europese Monetaire Unie en dit hoort daar echt bij. Wij hebben daarvoor ook een hoorzitting gepland. De heer Bisschop (SGP): Ik ben het eens met de collega van de SP dat dit een aangelegen punt is. Ik denk dat de route die de heer Koolmees heeft geschetst een uiterst bruikbare is. Geen steun voor de debataanvraag nu. Mevrouw Agema (PVV): Steun. De heer Snels (GroenLinks): Ik sluit mij aan bij D66 CDA en de VVD. De heer Bisschop (SGP): SGP! De heer Hijink (SP): Ik zie wel steun van 30 leden en ik stel voor om er dan een dertigledendebat van te maken. Het onderwerp is naar mijn mening te groot om in een algemeen overleg weg te moffelen. De voorzitter: Dan zal ik dit verzoek voor een dertigledendebat toevoegen aan de lijst. De heer Koolmees (D66): Mag ik daarop reageren voorzitter? In de vaste commissie voor Financiën is nu juist besproken dat dit zo'n groot onderwerp is dat je het niet in één keer in een debatje kunt afdoen. Er zijn hoorzittingen georganiseerd en er zal uitgebreid worden gesproken met vertegenwoordigers van deEuropese Commissie omdat dit een belangrijk en breed onderwerp is dat niet in een paar minuten kan worden afgedaan. Daarom geef ik in overweging om het daarbij te betrekken. De heer Hijink (SP): Des te beter. Als de heer Koolmees het hier zo vaak als mogelijk over wil hebben dan lijkt mij dat hij dit alleen maar een goed idee vindt. De voorzitter: Dus u houdt vast aan een dertigledendebat? Dan zal ik dit aan de lijst toevoegen. De heer Harbers (VVD): Als het een dertigledendebat wordt zou ik graag van tevoren een kabinetsreactie op het rapport van het Centraal Planbureau ontvangen zodat wij niet zomaar over een Centraal Planbureaurapport gaan spreken. De voorzitter: Dan stel ik voor om het stenogram van dit deel van de vergadering door te geleiden naar het kabinet. Daarmee zijn wij aan het eind gekomen van de regeling van werkzaamheden. De vergadering wordt van 14.20 uur tot 14.31 uur geschorst.