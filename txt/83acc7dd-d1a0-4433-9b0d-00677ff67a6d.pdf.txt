24 Stemmingen moties Verdrag Aziatische Infrastructuurinvesteringsbank Aan de orde zijn de stemmingen over moties ingediend bij het debat over het Verdrag betreffende de Aziatische Infrastructuurinvesteringsbank te weten: - de motie-Merkies over het safeguardsbeleid van de AIIB (34332 nr. 3); - de motie-Tony van Dijck over het beëindigen van het Nederlands lidmaatschap van de AIIB (34332 nr. 4). (Zie notaoverleg van 19 november 2015.) De voorzitter: De motie-Merkies (34332 nr. 3) is in die zin gewijzigd dat zij thans luidt: Motie De Kamer gehoord de beraadslaging constaterende dat een goed functionerend safeguardsbeleid ten aanzien van onder andere mensenrechten arbeidsomstandigheden en milieu van groot belang is; verzoekt de regering zich ervoor in te spannen dat het safeguardsbeleid van de Asian Infrastructure Investment Bank (AIIB) minimaal op het niveau wordt gebracht van vergelijkbare multilaterale banken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 5 was nr. 3 (34332). De voorzitter: De motie-Tony van Dijck (34332 nr. 4) is in die zin gewijzigd dat zij thans luidt: Motie De Kamer gehoord de beraadslaging constaterende dat Nederland voornemens is om 103 miljard dollar in de Aziatische investeringsbank voor infrastructuur (AIIB) te steken; overwegende dat dit grote risico's met zich meebrengt en Nederland haast geen invloed in de AIIB kan uitoefenen;voorts overwegende dat het kabinet het voornemen heeft uitgesproken om garanties af te bouwen; verzoekt de regering het AIIB-verdrag niet te ratificeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 6 was nr. 4 (34332). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Merkies (34332 nr. 5 was nr. 3). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Tony van Dijck (34332 nr. 6 was nr. 4). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. Hiermee is er een eind gekomen aan de stemmingen want de punten 21 22 en 23 van de stemmingslijst zijn uitgesteld. Na een korte schorsing gaan wij verder met de regeling van werkzaamheden. De vergadering wordt enkele ogenblikken geschorst.