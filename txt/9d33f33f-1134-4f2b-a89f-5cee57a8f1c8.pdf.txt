39 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor de volgende wetsvoorstellen toe te voegen aan de agenda van de Kamer: - Wijziging van de Algemene wet bestuursrecht en enkele andere wetten in verband met het nieuwe omgevingsrecht en nadeelcompensatierecht (35256); - Wijziging van het Wetboek van Burgerlijke Rechtsvordering en de Faillissementswet in verband met de herziening van het beslag- en executierecht (35225); - Wijziging van de Wet implementatie EU-richtlijnen energie-efficiëntie en de Warmtewet in verband met de implementatie van richtlijn 2018/2002/EU betreffende energie-efficiëntie (35292); - Wijziging van een aantal wetten op het terrein van het ministerie van Volksgezondheid Welzijn en Sport (Verzamelwet VWS 20XX) (35299); - Wijziging van de Wet milieubeheer in verband met de implementatie van Richtlijn (EU) 2018/851 van het Europees Parlement en de Raad van 30 mei 2018 tot wijziging van Richtlijn 2008/98/EG betreffende afvalstoffen (PbEU L 150) (Implementatiewet wijziging EU-kaderrichtlijn afvalstoffen) (35267). Ik stel voor toestemming te verlenen aan de vaste commissie voor Justitie en Veiligheid voor het houden van een wetgevingsoverleg met stenografisch verslag: - op maandag 20 januari 2020 van 11.00 uur tot 17.00 uur over de wijziging van het Burgerlijk Wetboek in verband met de uniformering en de verduidelijking van enkele bepalingen omtrent het bestuur en de raad van commissarissen van rechtspersonen (Wet bestuur en toezicht rechtspersonen) (34491) en de regels inzake invoering van een tijdelijke mogelijkheid voor experimenten in de rechtspleging (Tijdelijke Experimentenwet rechtspleging) (35263); - op maandag 27 januari 2020 van 14.00 uur tot 19.00 uur over de wijziging van de Politiewet 2012 en de Wet op de medische keuringen in verband met het screenen van personen die ambtenaar van politie willen worden of zijn en personen die krachtens overeenkomst werkzaamheden voor de politie de rijksrecherche of de Politieacademie gaan verrichten of verrichten (screening ambtenaren van politie en politie-externen) (35170) en de wijziging van de Politiewet 2012 de Wet veiligheidsregio's en de Tijdelijke wet ambulancezorg in verband met de wettelijke regeling van meldkamers (Wijzigingswet meldkamers) (35065). Op verzoek van de aanvrager stel ik voor het dertigledendebat over de uitstoot van lachgas door het bedrijf Chemelot van de lijst af te voeren. Ik stel voor de volgende stukken van de stand van werkzaamheden af te voeren: 33411-11; 29675-194; 32279180; 32279-179; 35300-XVI-95; 29323-130; 29323-129; 29323127; 29323-128; 32279-177; 35000-XVI-129; 32279-149; 29323124; 29323-123; 29323-122; 32279-147; 32279-161; 33529-703; 35334-23; 35334-21; 32670-192; 32793-462; 32011-76; 32011-75; 32793-463; 31532-234; 34193-10; 32175-69; 31753189; 31477-48; 29517-183; 34746-14; 2019Z24092; 2019Z23778; 2019Z24548; 29398-766; 29398-773; 29398-772; 29398-771; 31865-163; 21501-32-1211; 21501-32-1213; 33836-47. Ik stel voor toe te voegen aan de agenda van vóór het reces: - het VAO Stikstofproblematiek met als eerste spreker het lid Bromet namens GroenLinks. Aan de agenda van na het reces stel ik voor toe te voegen: - het VAO Energiebesparing gebouwen met als eerste spreker mevrouw Van Eijs namens D66; - het VAO Zeden met als eerste spreker de heer Van Wijngaarden namens de VVD; - het VSO Grenzen aan de ruimte in de onderwijstijd (31293 nr. 494) met als eerste spreker de heer Kwint namens de SP. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Van Gerven namens de SP. De heer Van Gerven (SP): Voorzitter. Ik wou een vooraankondiging doen voor een VAO over hooggebergtebehandeling voor ernstig refractaire astmapatiënten vanavond nog te houden eventueel inclusief stemmingen. De voorzitter: Dit VAO zullen we op de lijst zetten voor vanavond. Dan de heer Van Dam namens het CDA. De heer Van Dam (CDA): Voorzitter. Gisteren kwam de Raad voor de rechtshandhaving naar buiten met een rapport waaruit bleek dat de detentiesituatie op Sint-Maarten beroerder is dan voordat de Raad met zijn werkzaamheden begon. Gisteren hadden we een rondetafel in de Tweede Kamer waar de Voortgangscommissie Sint-Maarten en de Raad voor de rechtshandhaving eigenlijk de noodklok luidden over de detentiesituatie op Sint-Maarten. Gisteren was de voorzitter van Amnesty International in de Kamer. Die vertelde dat de detentiesituatie op Curaçao slechter is dan in Nigeria waar hij ooit een dieptepunt had meegemaakt. Er is een grens. Ik wil een debat hebben met de ministers voor Rechtsbescherming en van Binnenlandse Zaken en Koninkrijksrelaties. Ik doe dit verzoek mede namens de heer Krol van 50PLUS. De heer Van Gerven (SP): Kijk eens aan; dat schiet al op. Steun voor het debat.De heer Bosman (VVD): Voorzitter. We gaan er niet over. Dus we gaan hier zo meteen een debat houden over een onderwerp waar we niet over gaan. Het is namelijk de verantwoordelijkheid van zowel Curaçao als van Sint-Maarten. Dus geen steun. De voorzitter: Geen steun. De heer Öztürk (DENK): Blijkbaar is de coalitie er onderling niet uit en willen ze een debat. Laten we het debat doen. De voorzitter: U heeft geen steun meneer Van Dam. De heer Van Dam (CDA): Dat is heel helder. Dank u wel. De voorzitter: Dan ga ik naar mevrouw Agema namens de PVV. Mevrouw Agema (PVV): Dank u wel voorzitter. Het onderzoeksrapport van de Onderzoeksraad voor Veiligheid over de ziekenhuisfaillissementen is binnen. De faillissementen verliepen chaotisch en de patiëntveiligheid was in gevaar. Ik sta ik hier om mijn dertigledendebatten onder punt 10 en 14 samen te voegen en om te zetten in een meerderheidsdebat te houden in januari. Mevrouw Ploumen (PvdA): Voorzitter. Mevrouw Agema heeft absoluut gelijk. Hier moeten we snel over spreken. Alleen heb ik een paar weken geleden toen het rapport van de inspectie over het faillissement uitkwam een debat aangevraagd en steun gekregen om de drie onderzoeksrapporten plus de reactie van de minister in één debat te behandelen. En we hopen natuurlijk dat de minister snel met een reactie komt. Er staat dus eigenlijk al een debat. Ik ben het niet oneens met mevrouw Agema maar ... De voorzitter: Dus u steunt het wel? Mevrouw Ploumen (PvdA): Ja natuurlijk. Maar er staat er al één. Mevrouw Agema (PVV): Maar goed die van mij onder punt 10 en 14 zijn al wel van veel langer geleden. Maar weet u wat geef het lekker aan mevrouw Ploumen dan gaan we hier geen ruzie over maken.De voorzitter: Jullie gaan onderling kijken hoe die debatten samengevoegd kunnen worden. Meneer Jasper van Dijk u heeft er ook een mening over? U bent geen woordvoerder zorg. U weet echt niet waar het over gaat. Mevrouw Ploumen (PvdA): Ik denk dat het belangrijk is dat de mensen weten dat de Kamer de minister ter verantwoording gaat roepen. De voorzitter: Misschien is het goed om daar met elkaar over te spreken en met een voorstel te komen om de debatten samen te voegen. Dan gaan we het ook proberen te plannen. Heeft u iets toe te voegen meneer Jasper van Dijk? De heer Jasper van Dijk (SP): Ja ik was het helemaal eens met Mevrouw Ploumen. Prettige kerstdagen! De voorzitter: Dank u wel. U ook! Maar we zijn nog niet klaar. De heer De Graaf namens de PVV. De heer De Graaf (PVV): Dank u wel voorzitter. De minister van Sociale Zaken en Werkgelegenheid kwam met een brief naar aanleiding van een bevolkingsprognose. Dat is de eerste fase van een bevolkingsprognose richting 2050 over de omvang en samenstelling van de bevolking. Wat de PVV betreft is er genoeg aanleiding om over hetgeen deze week al naar buiten is gekomen reeds het debat te voeren. Misschien kunnen we daarmee alvast richting geven aan een volgende fase van het onderzoek. Dus graag een debat met de minister van Sociale Zaken en Werkgelegenheid over dit punt. De heer Van Weyenberg (D66): Geen steun. Mevrouw Becker (VVD): Het is een heel belangrijk onderwerp — dit onderzoek is onder andere gedaan naar aanleiding van een motie van Klaas Dijkhoff — maar dit is een inventarisatie van informatie die al beschikbaar is. We wachten dus nog op een volgende fase. Misschien kunnen we het er hier al over hebben maar laten we dan in de commissie kijken op welke manier we dat het beste kunnen doen. De voorzitter: Dus geen steun. Mevrouw Becker (VVD): Nee geen steun voor het nu al inplannen van een plenair debat.De voorzitter: De heer Ronnes van het CDA. De heer Peters (CDA): Peters. Maar ook geen steun. De voorzitter: Sorry. Ik begin ook een beetje ... De heer Bruins namens de ChristenUnie. De heer Bruins (ChristenUnie): Het is bijna kerst voorzitter. Geen steun voor dit debat. De heer Jasper van Dijk (SP): Ik ben het eens met mevrouw Becker. We moeten even in de commissie kijken hoe we dit doen. De voorzitter: Meneer De Graaf u heeft geen meerderheid maar er komt ook geen dertigledendebat. Dat zeg ik alvast. De heer De Graaf (PVV): Voorzitter u zei het bijna geschrokken. De voorzitter: Nee hoor. De heer De Graaf (PVV): Dit is spijtig en we gaan in de commissie verder kijken. Na fase twee gaan we het debat zeker doen. Dank u wel. De voorzitter: Dank u wel. Daarmee zijn we aan het einde gekomen van de regeling van werkzaamheden. De vergadering wordt enkele ogenblikken geschorst.