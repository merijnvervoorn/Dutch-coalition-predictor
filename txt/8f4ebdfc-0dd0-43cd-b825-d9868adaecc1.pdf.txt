6 Regeling van werkzaamheden (stemmingen) De voorzitter: We gaan stemmen. We beginnen met punt 1 van de stemmingslijst. O de heer Wassenberg sorry. De heer Wassenberg (PvdD): Voorzitter. Bij de stemming onder punt 11 zou ik de motie op stuk nr. 1498 ingediend het debat over bij de Europese top van 12 en 13 december 2019 willen aanhouden. Er is op dit moment nog een hoorzitting bezig over het ECT. Ik denk dat we die het beste eerst even kunnen afwachten. Die motie zou dan vanmiddag op de stemmingslijst kunnen. Dank u wel. De voorzitter: Op verzoek van mevrouw Ouwehand stel ik voor haar motie (21501-20 nr. 1498) aan te houden. Daartoe wordt besloten. De voorzitter: Dan komt de stemming bij agendapunt 11 te vervallen. Mevrouw Leijten. Mevrouw Leijten (SP): Voorzitter. Ik krijg net het verzoek door om onder punt 7 van de stemmingslijst over de initiatiefnota-Postma de motie op stuk nr. 7 aan te houden. De voorzitter: De motie van de heer Laçin? Ja. Op verzoek van de heer Laçin stel ik voor zijn motie (35591 nr. 7) aan te houden. Daartoe wordt besloten. De voorzitter: Dan gaan we naar de stemmingen. We stemmen bij agendapunt 1 over een aangehouden motie ingediend bij het debat over het eindrapport van de commissie-De Winter over het onderzoek naar geweld in de jeugdzorg. O! Die stemming wordt uitgesteld. Dat zie ik nu pas. Dan agendapunt 2.