8 Stemming motie Voorhang ontwerpregeling financiële verantwoording regionale publieke media-instellingen en de RPO 2024 Stemming motie Voorhang ontwerpregeling financiële verantwoording regionale publieke media-instellingen en de RPO 2024 Aan de orde is de stemming over een motie ingediend bij het tweeminutendebat Voorhang ontwerpregeling financiële verantwoording regionale publieke media-instellingen en de RPO 2024 te weten: - de motie-Martens-America over bij hervorming van de lokale omroepen het totale medialandschap versterken en het onlinetakenpakket van lokale omroepen afbakenen tot audiovisueel aanbod (32827 nr. 301). (Zie vergadering van 21 mei 2024.) De voorzitter: De motie-Martens-America (32827 nr. 301) is in die zin gewijzigd dat zij thans luidt: Motie De Kamer gehoord de beraadslaging constaterende dat de staatssecretaris voornemens is het stelsel van lokale omroepen te hervormen om zo het lokale medialandschap te versterken; overwegende dat lokale en regionale kranten en nieuwswebsites met geschreven nieuws een onmisbaar onderdeel zijn van het lokale medialandschap; constaterende dat lokale omroepen rechtstreeks met deze private media concurreren wanneer zij in de transitie naar online ook geschreven nieuws gaan publiceren; overwegende dat een investering in en hervorming van lokale omroepen er nooit toe mag leiden dat het totale lokale medialandschap verschraalt; van mening dat voor zowel omroepen kranten en nieuwswebsites een toekomstbestendige plek nodig is in het lokale medialandschap; verzoekt de regering bij hervorming van de lokale omroepen het totale medialandschap te versterken en afbakening van het onlinetakenpakket van lokale omroepen mee te nemen in de gesprekken met zowel omroepen als andere mediaaanbieders en gaat over tot de orde van de dag.Zij krijgt nr. 316 was nr. 301 (32827). Aangezien de gewijzigde motie-Martens-America (32827 nr. 316 was nr. 301) is ingetrokken maakt zij geen onderwerp van behandeling meer uit.