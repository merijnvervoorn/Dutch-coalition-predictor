15 Stemmingen Kaderovereenkomst Republiek Indonesië Aan de orde zijn de stemmingen in verband met het wetsvoorstel Goedkeuring van de op 9 november 2009 te Jakarta tot stand gekomen Kaderovereenkomst inzake een breed partnerschap en samenwerking tussen de Europese Gemeenschap en haar Lid-Staten enerzijds en de Republiek Indonesië anderzijds (Trb. 2010 82) (32431) en over: - de motie-Kortenoeven/Van der Staaij over de mensenrechten van Molukkers Papoea's en christenen (32431 nr. 7); - de motie-Kortenoeven over het opschortingsmechanisme (32431 nr. 8); - de motie-Van Bommel over opschorting van de kaderovereenkomst (32431 nr. 9). (Zie vergadering van 29 september 2011.) De voorzitter: De motie-Kortenoeven/Van der Staaij (32431 nr. 7) is in die zin gewijzigd dat zij thans luidt: Motie De Kamer gehoord de beraadslaging constaterende dat er een bijzondere historische band en betrokkenheid bestaat tussen Nederland en de Molukse bevolkingsgroep in Indonesië; voorts constaterende dat er een bijzondere historische band en betrokkenheid bestaat tussen Nederland en de Papoeabevolking in Indonesië; overwegende dat aandacht voor de positie van de Molukkers en Papoea’s in Indonesië ontbreekt in de Kaderovereenkomst inzake een breed partnerschap en samenwerking tussen de Europese Gemeenschap en haar lidstaten enerzijds en de Republiek Indonesië anderzijds; tevens overwegende dat de mensenrechten van de Molukkers en Papoea’s in Indonesië veelvuldig geschonden worden; voorts overwegende dat de rechtspositie en de bescherming van christenen in Indonesië formeel weliswaar zijn geregeld maar in de praktijk sterk te wensen overlaten; verzoekt de regering de mensenrechtenpositie van de Molukkers de Papoea’s en de christenen in Indonesië in bilaterale contacten met Indonesië en in de relevante internationale fora aan de orde te stellen met als inzet het stoppen van de schending van de mensenrechten van de Molukkers de Papoea’s en de christenen en een verslag daarvan op te nemen in de jaarlijkse mensenrechtenrapportageen gaat over tot de orde van de dag. Deze gewijzigde motie is ondertekend door de leden Kortenoeven en Dijkgraaf. Naar mij blijkt wordt de indiening ervan voldoende ondersteund. Zij krijgt nr. 10 (32431). Ik stel vast dat wij hier nu over kunnen stemmen. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdA GroenLinks D66 de VVD de ChristenUnie en het CDA voor dit wetvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de gewijzigde motie-Kortenoeven/ Dijkgraaf (32431 nr. 10). De voorzitter: Ik constateer dat deze motie met algemene stemmen is aangenomen. In stemming komt de motie-Kortenoeven (32431 nr. 8). De voorzitter: Ik constateer dat de aanwezige leden van de fracties van de SGP en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Bommel (32431 nr. 9). De voorzitter: Ik constateer dat de aanwezige leden van de fracties van de SP de PvdD GroenLinks de SGP de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen.