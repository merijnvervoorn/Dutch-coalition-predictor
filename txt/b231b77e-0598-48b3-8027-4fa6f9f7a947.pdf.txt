5 Agressie tegen en bedreiging van journalisten Aan de orde is het debat over agressie tegen en bedreiging van journalisten. De voorzitter: Aan de orde is het debat over agressie tegen en bedreiging van journalisten. Ik heet de minister van Justitie en Veiligheid van harte welkom net als de Kamerleden de mensen op de publieke tribune en de kijkers thuis. Er heeft zich best een aantal sprekers gemeld. Iedereen heeft vier minuten. Ik geef allereerst het woord aan mevrouw Michon-Derkzen van de VVD. Mevrouw Michon-Derkzen (VVD): Voorzitter dank. Voordat we beginnen met dit belangrijke debat over bedreiging van journalisten heb ik een punt van orde. Een belangrijk onderdeel dat we vandaag bespreken is het beschermen van priv√©gegevens van woonadressen van journalisten. Daar is al veelvuldig over gesproken in deze Kamer. De staatssecretaris van EZK is daar verantwoordelijk voor. Ik wil dus vragen of we ook mevrouw Keijzer bij dit debat aanwezig kunnen laten zijn. De voorzitter: Dank u wel. Ik kijk even naar de Kamerleden. Op zich gaat het kabinet natuurlijk meestal zelf over de eigen afvaardiging maar ik begrijp dat dit een punt van orde is dus ik leg het even voor aan uw Kamer. Allereerst mevrouw Ellemeet GroenLinks. Mevrouw Ellemeet (GroenLinks): Voorzitter. Ik steun dat voorstel van harte. Er is een motie aangenomen met een verzoek aan het kabinet en specifiek deze staatssecretaris. We hebben een brief ontvangen waarin zij dat verzoek naast zich neerlegt. Dat gaat over het afschermen van gegevens van journalisten. Het lijkt mij dus zeer wenselijk als ook de staatssecretaris hierbij aanwezig is. Mevrouw Van der Werf (D66): Voorzitter. Dat verzoek steun ik van harte. De heer Van Baarle (DENK): Voorzitter. Als een collega de behoefte heeft om een bewindspersoon op een specifiek onderwerp te bevragen dan zullen wij daar nooit voor gaan liggen dus alle steun. Mevrouw Bikker (ChristenUnie): Steun. Mevrouw Den Haan (Fractie Den Haan): Ook steun.De heer Kwint (SP): Geen bezwaar. Het wordt wel een beetje gekke figuur als we straks een debat hebben over bedreiging van mensen in de media zonder dat de minister voor Media aanwezig is maar ik zal niet vragen om ook nog een derde bewindspersoon uit te nodigen. De heer Van Haga (Groep Van Haga): Geen bezwaar maar het lijkt me dat we dan niet op vertraging hoeven te stuiten. De voorzitter: Dan mevrouw Kathmann PvdA. O sorry mevrouw Koekkoek. Sorry; excuus! Mevrouw Koekkoek (Volt): Ik moest even zoeken of mevrouw Kathmann aanwezig was! Steun voor het voorstel voorzitter. Mevrouw Palland (CDA): Ik sluit me aan bij de woorden van de heer Van Haga. Begrip en steun voor het verzoek maar ik ben even benieuwd wat het betekent voor het debat dat we nu met elkaar willen hebben en of dit niet tot vertraging leidt. De heer Markuszower (PVV): Ook ik sluit mij aan bij de woorden van kameraad Van Haga. Ik vraag de minister ook of hij dit onderwerp niet voor zijn rekening kan nemen namens het kabinet maar ik heb geen bezwaar tegen het verzoek. De voorzitter: Er is een meerderheid voor dit verzoek dus ik stel voor dat ik even heel kort schors om te kijken of de staatssecretaris van EZK deze kant op kan komen. Ik schors de vergadering voor een enkel moment. De voorzitter: Ik heropen de vergadering even heel kort. Zo gaan die lijntjes soms heel snel. De staatssecretaris is bereid om naar de Kamer te komen. Dat zal ongeveer een kwartier duren dus ik stel voor dat wij schorsen tot 14.05 uur. Dan beginnen we met een hele korte regeling en daarna gaan we van start met het debat. Om 14.05 uur starten we. De voorzitter: De staatssecretaris is onderweg. Dat geeft mij de gelegenheid om nog even een aantal mededelingen met u te delen.