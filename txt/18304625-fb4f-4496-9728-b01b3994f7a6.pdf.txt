5 Beëdiging van de heer M. Goudzwaard (JA21) Aan de orde is de beëdiging van de heer M. Goudzwaard (JA21). De voorzitter: Ik geef het woord aan mevrouw Kat tot het uitbrengen van verslag namens de commissie voor het onderzoek van de Geloofsbrieven. Mevrouw Kat: Dank u wel voorzitter. Vanaf deze plek wil ik graag namens de commissie mevrouw Pouw-Verweij een zeer goed zwangerschapsverlof toewensen. We hopen op een zeer spoedige terugkeer naar de Kamer. Voorzitter. De commissie voor het onderzoek van de Geloofsbrieven heeft de stukken onderzocht die betrekking hebben op de heer M. Goudzwaard te Leeuwarden. De commissie is tot de conclusie gekomen dat de heer M. Goudzwaard te Leeuwarden terecht benoemd is verklaard tot lid van de Tweede Kamer der Staten-Generaal. De commissie stelt u daarom voor om hem toe te laten als lid van de Kamer. Daartoe dient hij wel eerst de verklaringen en beloften zoals die zijn voorgeschreven bij de Wet beëdiging ministers en leden Staten-Generaal van 27 februari 1992 Staatsblad nr. 120 af te leggen. De commissie verzoekt u tot slot om de Kamer voor te stellen het volledige rapport in de Handelingen op te nemen. Dank u wel. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Ik verzoek de leden en de overige aanwezigen in de zaal en ook op de publieke tribune voor zover dat mogelijk is te gaan staan. De heer Goudzwaard is in het gebouw der Kamer aanwezig om de voorgeschreven verklaringen en beloften af te leggen. Ik verzoek de Griffier hem binnen te geleiden. (De heer Goudzwaard wordt binnengeleid door de Griffier.) De voorzitter: De door u af te leggen verklaringen en beloften luiden als volgt:"Ik verklaar en beloof dat ik om tot lid van de StatenGeneraal te worden benoemd rechtstreeks noch middellijk onder welke naam of welk voorwendsel ook enige gift of gunst heb gegeven of beloofd. Ik verklaar en beloof dat ik om iets in dit ambt te doen of te laten rechtstreeks noch middellijk enig geschenk of enige belofte heb aangenomen of zal aannemen. Ik beloof trouw aan de Koning aan het Statuut voor het Koninkrijk en aan de Grondwet. Ik verklaar en beloof dat ik de plichten die mijn ambt mij oplegt getrouw zal vervullen." De heer Goudzwaard (JA21): Dat ferklearje en ûnthjit ik. De voorzitter: Dank u wel. Daarmee feliciteer ik u met uw lidmaatschap van de Tweede Kamer. Ik stel voor dat ik kort schors zodat u de felicitaties van uw collega's in ontvangst kan nemen. Heel veel succes in de Tweede Kamer. De vergadering wordt enkele ogenblikken geschorst.