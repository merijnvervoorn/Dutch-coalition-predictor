83 Stemmingen MIVD Aan de orde zijn de stemmingen over moties ingediend bij het VAO MIVD te weten: - de motie-Jasper van Dijk over duidelijkheid of door Nederlandse gedeelde inlichtingen gebruikt zijn voor illegale targeted killings door de VS (29924 nr. 109); - de motie-Jasper van Dijk over als uitgangspunt nemen dat een VGB kan worden ingetrokken (29924 nr. 110). (Zie vergadering van heden.) De voorzitter: Op verzoek van de heer Jasper van Dijk stel ik voor zijn motie (29924 nr. 109) aan te houden. Daartoe wordt besloten. In stemming komt de motie-Jasper van Dijk (29924 nr. 110). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.