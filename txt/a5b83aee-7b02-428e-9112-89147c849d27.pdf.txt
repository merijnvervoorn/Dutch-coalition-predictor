62 Stemmingen moties Verlenging geldigheidstermijn aanwijzingen van militaire luchtvaartterreinen Aan de orde zijn de stemmingen over moties ingediend bij de behandeling van het wetsvoorstel Verlenging van de termijn gedurende welke aanwijzingen krachtens de Luchtvaartwet van militaire luchtvaartterreinen hun geldigheid behouden te weten: - de motie-Van Raan/Kerstens over de opstelling van militaire luchthavens als goede buur (34932 nr. 6); - de motie-Van Raan over vliegbewegingen onderdeel maken van de handhaving van geluidszones (34932 nr. 7); - de motie-Van Raan/Diks over het aantal militaire luchthavens (34932 nr. 8); - de motie-Kerstens c.s. over een gedragen luchthavenbesluit Gilze-Rijen (34932 nr. 9). (Zie vergadering van heden.) De voorzitter: Aangezien de motie-Van Raan (34932 nr. 7) is ingetrokken maakt zij geen onderwerp van behandeling meer uit. De voorzitter: De motie-Van Raan/Kerstens (34932 nr. 6) is in die zin gewijzigd dat zij thans luidt: Motie De Kamer gehoord de beraadslaging verzoekt de regering de militaire luchthavens nadrukkelijk aan te sporen zich op te stellen als goede buur en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 10 was nr. 6 (34932). De voorzitter: De motie-Kerstens c.s. (34932 nr. 9) is in die zin gewijzigd dat zij thans is ondertekend door de leden Kerstens Bruins Slot Bosman Belhaj en Diks en luidt: Motie De Kamer gehoord de beraadslagingoverwegende dat door de gemeente Gilze-Rijen de provincie-Noord Brabant en veel omwonenden bezwaren (en alternatieven) zijn aangedragen ten aanzien van het voorgenomen luchthavenbesluit met betrekking tot de vliegbasis Gilze-Rijen; constaterende dat de door het kabinet voorgestelde verlenging van de termijn waarbinnen de noodzakelijke luchthavenbesluiten ten aanzien van een aantal militaire vliegvelden moeten worden genomen ruimte biedt voor zorgvuldige procedures dien aangaande; van mening dat dit in het belang van zowel Defensie als overige genoemde partijen is; verzoekt het kabinet in het kader van bedoelde zorgvuldigheid in overleg met betrokkenen zoals hiervoor genoemd te bezien op welke wijze tot een gedragen besluit kan worden gekomen en de Kamer hierover te informeren en gaat over tot de orde van de dag. Zij krijgt nr. 11 was nr. 9 (34932). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van Raan/Kerstens (34932 nr. 10 was nr. 6). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze gewijzigde motie hebben gestemd en de leden van de fractie van FvD ertegen zodat zij is aangenomen. In stemming komt de motie-Van Raan/Diks (34932 nr. 8). De voorzitter: Ik constateer dat de leden van de fracties van de SP GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Kerstens c.s. (34932 nr. 11 was nr. 9). De voorzitter: Ik constateer dat deze gewijzigde motie met algemene stemmen is aangenomen.