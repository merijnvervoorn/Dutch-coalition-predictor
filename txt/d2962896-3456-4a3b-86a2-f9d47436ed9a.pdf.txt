5 Stemmingen moties Koranverbranding door Pegida Stemmingen moties Koranverbranding door Pegida Aan de orde zijn de stemmingen over moties ingediend bij het debat over de koranverbranding door Pegida te weten: - de motie-El Abassi over ook de fysieke schennis van heilige geschriften verbieden (29614 nr. 173); - de motie-El Abassi over onderzoeken hoe Pegida verboden kan worden (29614 nr. 174); - de motie-El Abassi over uitspreken dat het in het openbaar schenden van de koran een verwerpelijke provocerende en aanstootgevende actie is (29614 nr. 175). (Zie vergadering van 3 september 2024.) De voorzitter: De motie-El Abassi (29614 nr. 173) is in die zin gewijzigd dat zij thans luidt: Motie De Kamer gehoord de beraadslaging constaterende dat de fysieke schennis van heilige geschriften een verwerpelijke daad is die niets met de vrijheid van meningsuiting of religiekritiek te maken heeft; constaterende dat verscheidene Europese landen acties hebben ondernomen om dit soort schennissen te verbieden; verzoekt de regering om verbranding en andere vormen van fysieke schennis van de Koran en andere heilige geschriften te verbieden en gaat over tot de orde van de dag. Zij krijgt nr. 176 was nr. 173 (29614). Ik stel vast dat wij hier nu over kunnen stemmen. Er is een stemverklaring van mevrouw Michon-Derkzen van de fractie van de VVD. Het woord is aan haar. Mevrouw Michon-Derkzen (VVD): Dank voorzitter. Vandaag stemmen we over de moties ingediend bij het debat over de koranverbrandingen in dit specifieke geval door Pegida. Laat ik vooropstellen dat mijn fractie het verbranden van heilige boeken welk boek dan ook walgelijk en onsmakelijk vindt. Maar het mag in Nederland. De VVD-fractie staat voor het principe dat voor onze democratische rechtsstaat van fundamenteel belang is. Dat is de vrijheid van meningsuiting. Deze vrijheid omvatook uitingen die sommigen van ons verwerpelijk of zelfs provocerend vinden. Het verbranden van een koran hoe walgelijk ook valt onder deze vrijheid. Als wij die vrijheid willen beschermen moeten we accepteren dat ook uitingen die ons persoonlijk diep raken mogelijk zijn. Dank u wel. De voorzitter: Dank u wel. In stemming komt de gewijzigde motie-El Abassi (29614 nr. 176 was nr. 173). De voorzitter: Ik constateer dat de leden van de fractie van DENK voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-El Abassi (29614 nr. 174). De voorzitter: Ik constateer dat de leden van de fractie van DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-El Abassi (29614 nr. 175). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie en BBB voor deze motie hebben gestemd en de leden van de overige fracties ertegen zodat zij is aangenomen.