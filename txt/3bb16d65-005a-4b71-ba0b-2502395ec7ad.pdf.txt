19 Stemmingen moties Invoering extra geboorteverlof Aan de orde zijn de stemmingen over moties ingediend bij de behandeling van het wetsvoorstel Wijziging van de Wet arbeid en zorg en enige andere wetten in verband met het geboorteverlof en het aanvullend geboorteverlof teneinde bij te dragen aan de ontwikkeling van de band tussen de partner van de moeder en het kind en tevens de positie van vrouwen op de arbeidsmarkt te vergroten alsmede uitbreiding van het adoptie- en pleegzorgverlof (Wet invoering extra geboorteverlof) te weten: - de motie-Smeulders c.s. over promoten van voorbeelden van ruimer kraamverlof (34967 nr. 13); - de motie-Van Kooten-Arissen c.s. over de wettelijke bescherming van meeroudergezinnen (34967 nr. 14); - de motie-Stoffer over een regeling voor rouwverlof (34967 nr. 16); - de motie-Wiersma c.s. over vroegtijdig in kaart brengen van belemmeringen (34967 nr. 17). (Zie vergadering van 26 september 2018.) In stemming komt de motie-Smeulders c.s. (34967 nr. 13). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Kooten-Arissen c.s. (34967 nr. 14). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Stoffer (34967 nr. 16). De voorzitter: Ik constateer dat de leden van de fracties van de SP de PvdA GroenLinks de PvdD DENK de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wiersma c.s. (34967 nr. 17). De voorzitter: Ik constateer dat deze motie met algemene stemmen is aangenomen.