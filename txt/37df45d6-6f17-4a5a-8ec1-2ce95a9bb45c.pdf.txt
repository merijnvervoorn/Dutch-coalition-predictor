9 Regeling van werkzaamheden Regeling van werkzaamheden De voorzitter: Ik stel voor toe te voegen aan de agenda van de Kamer na het zomerreces: - het wetsvoorstel Wijziging van de Leerplichtwet 1969 de Wet educatie en beroepsonderwijs de Wet op het onderwijstoezicht en de Wet op het voortgezet onderwijs in verband met onder meer het toevoegen van niet-bekostigd onderwijs aan de systematiek van het persoonsgebonden nummer en het basisregister onderwijs (32713); - het wetsvoorstel Wijziging van de Wet politiegegevens en van de Wet justitiële en strafvorderlijke gegevens in verband met de implementatie van het kaderbesluit van de Raad van de Europese Unie 2008/977/JBZ over de bescherming van persoonsgegevens die worden verwerkt in het kader van de politiële en justitiële samenwerking in strafzaken en de implementatie van het Besluit van de Raad 2009/371/JBZ van 6 april 2009 tot oprichting van de Europese politiedienst (Europol) (32554); - het wetsvoorstel Wijziging van de Vreemdelingenwet 2000 ter implementatie van de richtlijn nr. 2008/115/EG van het Europees Parlement en de Raad van 16 december 2008 over gemeenschappelijke normen en procedures in de lidstaten voor de terugkeer van onderdanen van derde landen die illegaal op hun grondgebied verblijven (PbEU L 348/98) (32420); - het wetsvoorstel Wijziging van de Wet kinderopvang en kwaliteitseisen peuterspeelzalen met betrekking tot de één-locatie-eis en de terugbetalingsplicht kinderopvangtoeslag voor ouders over het kalenderjaar 2010 (32693); - het wetsvoorstel Wijziging van de Spoorwegwet en de Wet personenvervoer 2000 in verband met de uitvoering van het kabinetsstandpunt "Spoor in beweging" (32666); - het wetsvoorstel Wijziging van de Wet op de vaste boekenprijs in verband met de evaluatie van die wet (32641). Op verzoek van de aanvragers stel ik voor om het spoeddebat over de voorgenomen intrekking van het Kierbesluit Haringvliet het debat over passend onderwijs het debat over declaraties Inholland en het dertigledendebat over bezuinigingen op leraren van de lijst af te voeren. Tevens stel ik voor hedenmiddag ook te stemmen over de aangehouden motie-Van Tongeren (31239 nr. 107). Overeenkomstig de voorstellen van de voorzitter wordt besloten. De voorzitter: Op verzoek van de CDA-fractie benoem ik: - in de vaste commissie voor Europese Zaken het lid Knops tot lid in de bestaande vacature; - in de vaste commissie voor Defensie het lid Holtackers tot lid in plaats van het lid Bruins Slot; - in de vaste commissie voor Economische Zaken Landbouw en Innovatie het lid Holtackers tot lid in de bestaande vacature. Voorts hebben mij de volgende vooraankondigingen bereikt: het VAO personeelstekort justitiële inrichtingen Den Hey-Acker en het VAO kinderopvangtoeslag en kind-regelingen zullen indien nodig aan de agenda van vandaag worden toegevoegd. Ik stel voor toe te voegen aan de agenda van de Kamer: - het VAO integratiebeleid met als eerste spreker het lid Ortega-Martijn (ChristenUnie); - het VAO jeugdbescherming met als eerste spreker het lid Kooiman (SP). Daartoe wordt besloten. De voorzitter: Het woord is aan mevrouw Van Gent. Mevrouw Van Gent (GroenLinks): Voorzitter. Ik heb een verzoek aan de Kamer. De GroenLinks-fractie zou graag punt 24 op de stemmingslijst over het pensioenakkoord verplaatsen naar de avondstemming. Dit geldt ook voor punt 30 over het MIRT. De voorzitter: Ik constateer dat niemand daar bezwaar tegen heeft. Dat gaan we dus doen.