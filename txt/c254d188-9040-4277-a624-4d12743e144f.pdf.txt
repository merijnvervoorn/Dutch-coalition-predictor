20 Stemmingen Wet woonlandbeginsel Aan de orde zijn de stemmingen in verband met het wetsvoorstel Wijziging van enkele socialezekerheidswetten in verband met aanpassing van de hoogte van de uitkering aan het woonland (Wet woonlandbeginsel in de sociale zekerheid) (32878). (Zie vergadering van 10 november 2011.) In stemming komt het amendement-Ortega-Martijn (stuk nr. 13 I). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 13 voorkomende amendementen als verworpen kunnen worden beschouwd. In stemming komt het gewijzigde amendement-OrtegaMartijn (stuk nr. 12 I). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en de ChristenUnie voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 12 voorkomende gewijzigde amendementen als verworpen kunnen worden beschouwd. In stemming komt het amendement-Ulenbelt (stuk nr. 11 I). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 11 voorkomende amendementen als verworpen kunnen worden beschouwd. In stemming komt het gewijzigde amendement-Ulenbelt (stuk nr. 15 I). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement het andere op stuk nr. 15 voorkomende gewijzigde amendement als verworpen kan worden beschouwd.De voorzitter: Ik geef gelegenheid tot het afleggen van een stemverklaring vooraf. Mevrouw Ortega-Martijn (ChristenUnie): Voorzitter. De fractie van de ChristenUnie is voorstander van het toepassen van het woonlandbeginsel. Het is in principe logisch om uitkeringen die als doel hebben een bijdrage te leveren in de onderhoudskosten van burgers bij export af te stemmen op het kostenniveau van het woonland. Door EU- en/of bilaterale verdragsregels zal voor een aantal landen het woonlandbeginsel niet van toepassing zijn. Het is dan ook vreemd dat het woonlandbeginsel wel van toepassing is op Bonaire Sint-Eustatius en Saba. De vraag die hier voorligt is niet of de BESeilanden een lager of hoger kostenniveau hebben. Zij maken immers volgens het Statuut formeel deel uit van het grondgebied van Nederland. Het voorliggende wetsvoorstel creÃ«ert volgens de fractie van de ChristenUnie ongelijkheid tussen burgers van hetzelfde land. Daar wenst de fractie van de ChristenUnie niet aan mee te werken. Nu mijn beide amendementen om te regelen dat het woonlandbeginsel niet van toepassing wordt verklaard op de BES-eilanden zijn verworpen zal mijn fractie tegen het wetsvoorstel stemmen. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP het CDA en de PVV voor dit wetvoorstel hebben gestemd en de aanwezige leden van de overige fracties ertegen zodat het is aangenomen.