20 Stemmingen moties Jaarverslag en slotwet ministerie van Infrastructuur en Waterstaat 2018 Aan de orde zijn de stemmingen over moties ingediend bij het debat over jaarverslag en slotwet van het ministerie van Infrastructuur en Waterstaat voor het jaar 2018 te weten: - de motie-Ziengs c.s. over een integrale bijlage instandhouding (35200-XII nr. 11); - de motie-Kröger over het verbeteren van de kwaliteit van beleidsdoorlichtingen (35200-XII nr. 12); - de motie-Van Eijs over het stimuleren van preventie en het hergebruik van alle soorten plastic (35200-XII nr. 15). (Zie wetgevingsoverleg van 27 juni 2019.) De voorzitter: De motie-Van Eijs (35200-XII nr. 15) is in die zin gewijzigd dat zij thans luidt: Motie De Kamer gehoord de beraadslaging constaterende dat Nederland de ambitie heeft om in 2050 100% circulair te zijn; overwegende dat de Algemene Rekenkamer concludeert dat voor plastic een verdergaande aanpak nodig is voor preventie en hergebruik; overwegende dat voor de preventie en het hergebruik van plastics een gezamenlijke Europese aanpak gewenst is; verzoekt de regering zich in te spannen dat het "EU-actieplan circulaire economie 2.0" afspraken en maatregelen bevat om de preventie en het hergebruik van plastic in de breedte te stimuleren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 16 was nr. 15 (35200-XII). Ik stel vast dat wij hier nu over kunnen stemmen. In stemming komt de motie-Ziengs c.s. (35200-XII nr. 11). De voorzitter: Ik constateer dat deze motie met algemene stemmen is aangenomen. In stemming komt de motie-Kröger (35200-XII nr. 12).De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van Eijs (35200-XII nr. 16 was nr. 15). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen.