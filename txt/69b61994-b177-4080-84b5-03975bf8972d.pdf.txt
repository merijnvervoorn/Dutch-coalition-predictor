11 Stemmingen moties Screening ambtenaren van politie en politie-externen Aan de orde zijn de stemmingen over moties ingediend bij de behandeling van het wetsvoorstel Wijziging van de Politiewet 2012 en de Wet op de medische keuringen in verband met het screenen van personen die ambtenaar van politie willen worden of zijn en personen die krachtens overeenkomst werkzaamheden voor de politie de rijksrecherche of de Politieacademie gaan verrichten of verrichten (screening ambtenaren van politie en politie-externen) te weten: - de motie-Van den Berge/Van Dam over het beperken van de regeldruk en de administratieve lasten (35170 nr. 8); - de motie-Van Dam/Yeşilgöz-Zegerius over huisbezoeken bij het screenen van politieaspiranten (35170 nr. 9). (Zie wetgevingsoverleg van 27 januari 2020.) In stemming komt de motie-Van den Berge/Van Dam (35170 nr. 8). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Dam/Yeşilgöz-Zegerius (35170 nr. 9). De voorzitter: Ik constateer dat de leden van de fracties van de SP de PvdA GroenLinks DENK Van Kooten-Arissen 50PLUS D66 de VVD de SGP het CDA de ChristenUnie de PVV FvD en Van Haga voor deze motie hebben gestemd en de leden van de fractie van de PvdD ertegen zodat zij is aangenomen.