18 Stemmingen overige moties Initiatiefwetsvoorstel Voortman/Van Weyenberg open overheid Aan de orde zijn de stemmingen over moties ingediend bij de behandeling van het Voorstel van wet van de leden Voortman en Van Weyenberg houdende regels over de toegankelijkheid van informatie van publiek belang (Wet open overheid) te weten: - de motie-Sjoerdsma over actief voorlichting geven aan bestuursorganen (33328 nr. 31); - de motie-Oosenbrug/Bruins over experimenteren met een informatieregister door twee of meer bestuursorganen (33328 nr. 32). (Zie vergadering van 13 april 2016.) In stemming komt de motie-Sjoerdsma (33328 nr. 31). De voorzitter: Ik constateer dat de aanwezige leden van de fracties van de SP de PvdD de PvdA D66 50PLUS Houwers de Groep Kuzu/Öztürk Klein de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. De heer Van Haersma Buma (CDA): Voorzitter. Ik stak mijn hand op maar dat was een individuele afwijking van de fractievoorzitter. Die telt niet. De voorzitter: Dat zag ik. In de Handelingen wordt opgenomen dat het CDA niet voor heeft gestemd. Mevrouw Van Tongeren (GroenLinks): Wij waren zo blij dat het wetsvoorstel was aangenomen dat wij per abuis niet voor de motie op stuk nr. 31 gestemd hebben. Wij willen geacht worden wel voor gestemd te hebben. De voorzitter: Ook daar wordt aantekening van gemaakt. In stemming komt de motie-Oosenbrug/Bruins (33328 nr. 32). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Houwers de Groep Kuzu/Öztürk Klein de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.