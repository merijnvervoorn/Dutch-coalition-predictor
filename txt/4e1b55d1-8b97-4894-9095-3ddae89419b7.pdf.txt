55 Stemmingen moties InterpellatieKarabulut Aan de orde zijn de stemmingen over moties ingediend bij de interpellatie-Karabulut over het onderzoeksrapport van CENTCOM over de luchtaanval op Hawija te weten: - de motie-Karabulut over het vrijgeven van CENTCOMrapporten over mogelijke betrokkenheid van Nederland (35363 nr. 1); - de motie-Belhaj over een verzoek aan CENTCOM om een closure report (35363 nr. 2); - de motie-Diks over afspraken over onderzoeken van incidenten bij militaire inzet in coalitieverband (35363 nr. 3). (Zie vergadering van heden.) De voorzitter: De motie-Diks (35363 nr. 3) is in die zin gewijzigd dat zij thans luidt: Motie De Kamer gehoord de beraadslaging overwegende dat inzake de burgerslachtoffers die zijn gevallen bij het Nederlandse bombardement op Hawija verwarrende en onvolledige informatie is verstrekt door CENTCOM waaronder het nalaten van het opstellen van een definitief rapport; overwegende dat het van elementair belang is dat Nederland bij militaire inzet in het verband van een internationale coalitie altijd moet kunnen rekenen op tijdige en correcte informatie vanuit de centrale leiding van die coalitie; verzoekt de regering bij militaire inzet in coalitieverband voortaan heldere afspraken te maken over het onderzoeken van en rapporteren over incidenten waarbij Nederland was betrokken dienaangaande altijd schriftelijke conclusies op te stellen en de strekking hiervan met de Kamer te delen en actief op de naleving van deze afspraken toe te zien en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 4 was nr. 3 (35363). Ik stel vast dat wij hier nu over kunnen stemmen. In stemming komt de motie-Karabulut (35363 nr. 1).De voorzitter: Ik constateer dat deze motie met algemene stemmen is aangenomen. In stemming komt de motie-Belhaj (35363 nr. 2). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Diks (35363 nr. 4 was nr. 3). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie FvD en Van Haga voor deze gewijzigde motie hebben gestemd en de leden van de fractie van de PVV ertegen zodat zij is aangenomen.