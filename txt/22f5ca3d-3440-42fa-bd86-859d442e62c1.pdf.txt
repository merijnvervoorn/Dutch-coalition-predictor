10 Stemmingen moties Europese top van 21 en 22 oktober 2021 Aan de orde zijn de stemmingen over moties ingediend bij het debat over de Europese top van 21 en 22 oktober 2021 te weten: - de motie-Sjoerdsma c.s. over de Commissie oproepen om het Herstelfondsplan niet voor te leggen aan de lidstaten (21501-20 nr. 1728); - de motie-Van der Lee c.s. over goedkeuring van Nord Stream 2 strikt toetsen aan de Gasrichtlijn (21501-20 nr. 1729); - de motie-Jasper van Dijk over een uitzetoptie toevoegen aan het sanctie-instrumentarium van de EU (21501-20 nr. 1731); - de motie-Jasper van Dijk over een nauwkeurig overzicht van de defensie-uitgaven in de EU-meerjarenbegroting (21501-20 nr. 1732); - de motie-Dassen c.s. over een EU-monitor met alle Europese wetgeving en beleid in een database voor regering en parlement (21501-20 nr. 1733); - de motie-Ploumen c.s. over pleiten voor het bevriezen van EU-fondsen naar Polen (21501-20 nr. 1734); - de motie-Maeijer/Wilders over uitspreken dat nationaal recht voorrang heeft op Europees en internationaal recht (21501-20 nr. 1735); - de motie-Eppink over de verslechterende mensenrechtensituatie in Azerbeidzjan aankaarten op de Europese top (21501-20 nr. 1736); - de motie-Van der Plas over een voedseltoets toepassen bij klimaat- en biodiversiteitsplannen (21501-20 nr. 1737); - de motie-Kuzu over niet instemmen met EU-financiering van grenshekken tegen illegale migratie (21501-20 nr. 1738). (Zie vergadering van 12 oktober 2021.) De voorzitter: Op verzoek van de heer Dassen stel ik voor zijn motie (21501-20 nr. 1733) aan te houden. Daartoe wordt besloten. De voorzitter: De motie-Ploumen (21501-20 nr. 1734) is in die zin gewijzigd dat zij thans is ondertekend door de leden Ploumen Van der Lee Dassen Kuzu en Amhaouch en luidt: Motie De Kamer gehoord de beraadslaging overwegende dat het oordeel van het Poolse constitutionele hof een frontale aanval is op de Europese rechtsorde;overwegende dat de Europese Commissie als reactie op de "homovrije zones" in Polen eerder dreigde fondsen uit het coronaherstelfonds aan te houden; verzoekt de regering ervoor te pleiten dat de Europese Commissie onderzoekt of in afwachting van de aanstaande uitspraak van het Europees Hof over het rechtsstaatsmechanisme Europese fondsen aangehouden kunnen worden; verzoekt de regering te onderzoeken hoe de EU het maatschappelijk middenveld in Polen kan blijven ondersteunen via bilaterale steun of directe transacties uit EU-fondsen en gaat over tot de orde van de dag. Zij krijgt nr. 1739 was nr. 1734 (21501-20). Ik stel vast dat wij hier nu over kunnen stemmen. Ik geef gelegenheid tot het afleggen van een stemverklaring vooraf. De heer Omtzigt (Lid Omtzigt): Voorzitter. In het Nederlands parlement kunnen we alleen voor of tegen stemmen. We kennen geen onthouding wat wel het geval is in de gemeenteraad. Ik wil me eigenlijk onthouden bij de motie op stuk nr. 1728 en de motie op stuk nr. 1734. Dat is niet omdat ik geen duidelijke opvatting heb maar in de Raad van Europa ben ik rapporteur voor de rechtsstaat op Polen en ik moet binnenkort op bezoek. Als ik van tevoren precies vertel wat de conclusie zou zijn dan wordt dat bezoek niet zo heel prettig. U kunt dus geen voor- of tegenstem afleiden uit het feit dat ik mijn hand niet omhoogsteek. De voorzitter: Dank u wel meneer Omtzigt. In stemming komt de motie-Sjoerdsma c.s. (21501-20 nr. 1728). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD het CDA en BBB voor deze motie hebben gestemd en de leden van de fracties van de SGP JA21 de PVV FVD en Groep Van Haga ertegen zodat zij is aangenomen. In stemming komt de motie-Van der Lee c.s. (21501-20 nr. 1729). De voorzitter: Ik constateer dat de leden van de fracties van GroenLinks BIJ1 Volt de PvdA de PvdD Fractie Den Haan D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Jasper van Dijk (21501-20 nr. 1731).De voorzitter: Ik constateer dat de leden van de fracties van de SP BIJ1 DENK de PvdD Fractie Den Haan Lid Omtzigt en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Jasper van Dijk (21501-20 nr. 1732). De voorzitter: Ik constateer dat deze motie met algemene stemmen is aangenomen. Ik heb nog de vraag aan de heer Ceder om bij het stemmen zijn hand misschien iets hoger te doen. Dank u wel. In stemming komt de gewijzigde motie-Ploumen c.s. (2150120 nr. 1739 was nr. 1734). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD en het CDA voor deze gewijzigde motie hebben gestemd en de leden van de fracties van de SGP JA21 BBB de PVV FVD en Groep Van Haga ertegen zodat zij is aangenomen. In stemming komt de motie-Maeijer/Wilders (21501-20 nr. 1735). De voorzitter: Ik constateer dat de leden van de fracties van de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Eppink (21501-20 nr. 1736). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Plas (21501-20 nr. 1737). De voorzitter: Ik constateer dat de leden van de fracties van de SGP Lid Omtzigt JA21 BBB de PVV en FVD â€¦ Ik kijk even naar de Groep Van Haga. Die is tegen. Ik zie de heer Ephraim bij de interruptiemicrofoon staan. U kunt niet wachten dus ik geef u eerst even het woord. Daarna doen we de motie even opnieuw. Doet u maar uw verzoek. Dat gaat over de motie op stuk nr. 1736 denk ik.De heer Ephraim (Groep Van Haga): Wij worden geacht voor de motie gestemd te hebben. Volgens mij had u ons gemist. Ik zal mijn hand voortaan wat hoger opsteken. De voorzitter: Dat komt in de Handelingen. Dan doen we de motie op stuk nr. 1737 even opnieuw. In stemming komt de motie-Van der Plas (21501-20 nr. 1737). De voorzitter: Ik constateer dat de leden van de fracties van de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kuzu (21501-20 nr. 1738). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan en D66 voor deze motie hebben gestemd en de leden van de overige fracties ertegen zodat zij is verworpen.