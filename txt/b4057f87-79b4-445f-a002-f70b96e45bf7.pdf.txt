17 Stemmingen moties Passend onderwijs Stemmingen moties Passend onderwijs Aan de orde zijn de stemmingen over moties ingediend bij het tweeminutendebat Passend onderwijs te weten: - de motie-Westerveld/Rooderkerk over onderwijsconsulenten een meerjarige subsidierelatie garanderen (31497 nr. 477); - de motie-Westerveld c.s. over de Samen naar Schoolklassen in het vo verder stimuleren door knelpunten weg te nemen (31497 nr. 478); - de motie-Van Zanten over een eerdere definitie van passend onderwijs aanhouden en gespecialiseerd onderwijs op eigen locaties laten voortbestaan (31497 nr. 479); - de motie-Van Zanten over onderzoeken op welke wijze er binnen lerarenopleidingen meer aandacht kan komen voor het begeleiden van leerlingen met extra ondersteuningsbehoeften (31497 nr. 480); - de motie-Van Zanten over onderwijsinstellingen wijzen op het belang van maatwerkoplossingen die vallen binnen de invloedssfeer van scholen besturen en samenwerkingsverbanden (31497 nr. 481); - de motie-Soepboer over het voortbestaan van het gespecialiseerd onderwijs garanderen voor leerlingen met specialistische onderwijs- of ondersteuningsbehoeften (31497 nr. 482); - de motie-Soepboer over de werking en positie van de samenwerkingsverbanden herzien en sturen op één ondersteunings- en financieringsmodel (31497 nr. 484); - de motie-Beckerman/Westerveld over organisaties die zich inzetten voor jongeren die door falend beleid gedwongen zijn thuis te zitten rechtstreeks bekostigen vanuit OCW (31497 nr. 485); - de motie-Beckerman/Westerveld over financiering vrijmaken voor Digibende (31497 nr. 486). (Zie vergadering van 12 juni 2024.) De voorzitter: De motie-Westerveld c.s. (31497 nr. 478) is in die zin gewijzigd dat zij thans is ondertekend door de leden Westerveld Beckerman Ceder en De Kort. Zij krijgt nr. 487 was nr. 478 (31497). De motie-Van Zanten (31497 nr. 480) is in die zin gewijzigd dat zij thans luidt: Motie De Kamer gehoord de beraadslaging overwegende dat goed toegeruste leraren cruciaal zijn voor het bieden van passend onderwijs;overwegende dat leraren nu lang niet altijd voldoende in staat zijn het onderwijs af te stemmen op de verschillen in de ontwikkeling van leerlingen; overwegende dat de inspectie in de Staat van het Onderwijs meldt dat een aanzienlijk aantal docenten zegt hierover niet voldoende kennis te hebben en de besturen van scholen oproept op dit vlak professionalisering te blijven stimuleren; verzoekt de regering te onderzoeken op welke wijze er binnen het onderwijsprogramma van lerarenopleidingen meer aandacht kan komen voor ASS ADHD hoogbegaafdheid en gedragsstoornissen en het begeleiden van leerlingen met deze extra ondersteuningsbehoeften en gaat over tot de orde van de dag. Zij krijgt nr. 488 was nr. 480 (31497). Ik stel vast dat wij nu over deze gewijzigde moties kunnen stemmen. Allereerst wenst mevrouw Rooderkerk van de fractie van D66 een stemverklaring af te geven over de motie-Soepboer op stuk nr. 483. O nee die is aangehouden. Dan gaan we luisteren naar mevrouw Westerveld die een stemverklaring heeft niet over één motie niet over twee moties ... Mevrouw Westerveld (GroenLinks-PvdA): Over vier moties. De heer Soepboer heeft ons geholpen door zijn motie aan te houden. De Kamer hoort zich bezig te houden met het stevig controleren van het onderwijsbeleid van dit kabinet. Al jaren gaat dit niet goed met als gevolg dat er volle klassen een enorme werkdruk en veel thuiszittende leerlingen zijn. Dat moeten wij ons aantrekken en daar moeten wij wat tegen doen. Maar terwijl er enorme bezuinigingen worden aangekondigd zien we dat de nieuwe coalitiepartijen overbodige moties indienen. We zien moties die niet-bestaande problemen over definities oplossen moties over hoe onderwijspersoneel zijn werk zou moeten doen zoals toezicht op schoolkluisjes en moties die de verantwoordelijkheid voor het falen van beleid weer terugleggen bij het onderwijs. Daar willen wij niet aan meedoen en daarom stemt GroenLinks-PvdA tegen de moties van BBB op de stukken nrs. 479 en 480 en tegen de motie van NSC op stuk nr. 482. Bij de volgende stemming zal GroenLinks-PvdA ook tegen de motie van de VVD op stuk nr. 142 stemmen. De voorzitter: Dank u wel. In stemming komt de motie-Westerveld/Rooderkerk (31497 nr. 477). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie de SGP het CDA JA21 en FVD voor deze motie hebben gestemd en de leden van de overige fracties ertegen zodat zij is verworpen.In stemming komt de gewijzigde motie-Westerveld c.s. (31497 nr. 487 was nr. 478). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB en FVD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Zanten (31497 nr. 479). De voorzitter: Ik constateer dat de leden van de fracties van de SP DENK NSC de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Zanten (31497 nr. 488 was nr. 480). De voorzitter: Ik constateer dat de leden van de fracties van de SP de PvdD DENK NSC de ChristenUnie BBB JA21 FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Zanten (31497 nr. 481). De voorzitter: Ik constateer dat deze motie met algemene stemmen is aangenomen. In stemming komt de motie-Soepboer (31497 nr. 482). De voorzitter: Ik constateer dat de leden van de fracties van de SP de PvdD DENK NSC BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. Mevrouw Van Zanten. Mevrouw Van Zanten (BBB): De moties op de stukken nrs. 479 en 480 waren ontraden dus ik zou graag binnen twee weken een brief van het kabinet willen over hoe de moties worden uitgevoerd. De voorzitter: Heel goed. Ik zal het stenogram van dit deel van de vergadering doorgeleiden naar het kabinet. In stemming komt de motie-Soepboer (31497 nr. 484). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. De heer Soepboer.De heer Soepboer (NSC): Dank u wel voorzitter. De motie op stuk nr. 482 was ontraden maar is wel aangenomen. Ik zou graag een reactie van het kabinet ontvangen. Wat mij betreft mag die worden opgenomen in de brief die op verzoek van mevrouw Van Zanten wordt gestuurd. De voorzitter: Dat scheelt weer een postzegel. Trouwens als we een nieuw kabinet hebben ga ik een afspraak maken met alle ministers en sg's dat we dit soort dingen automatisch gaan krijgen. Als iets wordt aangenomen wat ontraden is moeten we automatisch een brief krijgen. Voorts ga ik ervan uit dat moties überhaupt worden uitgevoerd maar dat is een detail. Daar ga ik niet over. Een ouderwetse gedachte hoor ik vanuit vak K. U bent heel demissionair hè dat weet u. In stemming komt de motie-Beckerman/Westerveld (31497 nr. 485). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman/Westerveld (31497 nr. 486). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en FVD voor deze motie hebben gestemd en de leden van de overige fracties ertegen zodat zij is verworpen.