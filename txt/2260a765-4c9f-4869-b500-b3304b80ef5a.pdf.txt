10 Stemmingen moties Cultuur en corona Aan de orde zijn de stemmingen over aangehouden moties ingediend bij de behandeling van het wetsvoorstel Incidentele suppletoire begroting inzake aanvullende ondersteuning culturele en creatieve sector in verband met de Covid19 crisis te weten: - de motie-Van Raan over investeren in kunst fiscaal aantrekkelijker maken (35441 nr. 15); - de motie-Van Raan over onderzoek naar btw-verlaging of -vrijstelling voor podiumkunsten en openbare musea (35441 nr. 16). (Zie wetgevingsoverleg van 28 april 2020.) De voorzitter: De motie-Van Raan (35441 nr. 15) is in die zin gewijzigd dat zij thans luidt: Motie De Kamer gehoord de beraadslaging overwegende dat fiscale maatregelen het kopen van kunst stimuleren; overwegende dat het kopen van kunst een positieve bijdrage heeft voor de koper de kunstenaar en de samenleving; verzoekt de regering om het kopen van kunstwerken gemaakt door in Nederland werkende nog levende kunstenaars tot een bedrag van €10.000 aftrekbaar te maken voor de belasting en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 20 was nr. 15 (35441). De voorzitter: De motie-Van Raan (35441 nr. 16) is in die zin gewijzigd dat zij thans luidt: Motie De Kamer gehoord de beraadslagingconstaterende dat het verlies aan inkomsten vanuit kaartverkoop grote en verregaande financiële gevolgen heeft voor de culturele en creatieve sector; constaterende dat de minister stelt dat het in Nederland onder de huidige Btw-richtlijn niet toegestaan is om het nultarief toe te passen voor leveringen van kunstvoorwerpen en diensten; verzoekt de regering te onderzoeken hoe het btw-tarief op levering van diensten alsook het btw-tarief op podiumkunsten en openbare musea of verzamelingen ten goede kan komen aan de culturele en creatieve sector en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 21 was nr. 16 (35441). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van Raan (35441 nr. 20 was nr. 15). De voorzitter: Ik constateer dat de leden van de fracties van Krol de PvdD 50PLUS Van Kooten-Arissen DENK en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Raan (35441 nr. 21 was nr. 16). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK en FvD voor deze gewijzigde motie hebben gestemd en de leden van de overige fracties ertegen zodat zij is verworpen.