11 Regeling van werkzaamheden (stemmingen) De voorzitter: We zijn een beetje laat gestart omdat er een kleine technische storing is maar we kunnen gewoon beginnen met de stemmingen. Ik geef eerst de heer Van der Lee het woord. De heer Van der Lee (GroenLinks): Dank u wel voorzitter. Ik wil namens collega Kröger een motie aanhouden bij agendapunt 12 namelijk de motie 35570-A stuk nr. 18. De voorzitter: U bedoelt volgens mij 13 de moties over het MIRT. De heer Van der Lee (GroenLinks): Heb ik verkeerd gekeken? Ik heb mijn bril afgedaan sorry. Het is agendapunt 13 de motie op stuk nr. 18. De voorzitter: Op verzoek van mevrouw Kröger stel ik voor haar motie (35570-A nr. 18) aan te houden. Daartoe wordt besloten. De voorzitter: Dan gaan we naar de stemmingslijst.