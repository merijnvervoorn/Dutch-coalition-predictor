19 Stemming Begrotingen Koninkrijksrelaties en BES-fonds 2024 Aan de orde is de stemming in verband met het wetsvoorstel Vaststelling van de begrotingsstaten van Koninkrijksrelaties (IV) en het BES-fonds (H) voor het jaar 2024 (36410IV). (Zie vergadering van 19 oktober 2023.) De voorzitter: Voordat we gaan stemmen geef ik het woord aan de heer Wassenberg voor een stemverklaring. De heer Wassenberg (PvdD): Dank voorzitter. De rijksbegroting wordt doorgaans door een meerderheid van de Kamer gesteund en dat gebeurt vaak ook door de oppositie. Maar in tijden van crisis als er een radicale verandering nodig is is het goed om opnieuw naar die gewoonte te kijken. Zes jaar geleden stemde de Partij voor de Dieren voor het eerst tegen de rijksbegroting omdat daarin nog steeds werd gestuurd op een onverantwoorde opwarming van de aarde. Hoewel het kabinet op het gebied van bestaanszekerheid wel vooruitgang boekt ook voor de mensen in Caribisch Nederland vraagt deze tijd om veel meer politieke moed en om kantelpunten. Grootvervuilers moeten betalen voor de aangerichte klimaatschade. Er moet gestopt worden met subsidies die de fossiele economie in stand houden. Een radicale omschakeling in de landbouw is nodig voor dieren natuur en schoon water. Maar opnieuw is het kabinet er niet in geslaagd om een dergelijke begroting naar de Kamer te sturen en daarom zal de Partij voor de Dieren nu ook tegen de volledige Miljoenennota stemmen. Dank u wel voorzitter. De voorzitter: Dank u wel meneer Wassenberg. Dan gaan we stemmen. In stemming komt het wetsvoorstel. De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA Lid Gündoğan D66 Lid Omtzigt de ChristenUnie de VVD de SGP het CDA JA21 Groep Van Haga de PVV en BBB voor dit wetsvoorstel hebben gestemd en de leden van de fracties van de PvdD en FVD ertegen zodat het is aangenomen.