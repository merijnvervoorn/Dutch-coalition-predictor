45 Stemming motie Begroting Buitenlandse Handel en Ontwikkelingssamenwerking 2022 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2022 te weten: - de motie-Hammelburg/Van der Lee over alle handels- en exportinstrumentaria voor eind 2022 in lijn brengen met Parijs en Glasgow (35925-XVII nr. 27). (Zie vergadering van 25 november 2021.) De voorzitter: De motie-Hammelburg/Van der Lee (35925-XVII nr. 27) is in die zin gewijzigd dat zij thans luidt: Motie De Kamer gehoord de beraadslaging overwegend dat in Parijs en Glasgow fundamentele stappen zijn gezet richting het verduurzamen van onze handels- en exportinstrumentaria; van mening dat alle Nederlandse handels- en exportinstrumentaria zo snel mogelijk verduurzaamd dienen te worden; verzoekt het kabinet om alle handels- en exportinstrumentaria geheel in lijn te brengen met Parijs en Glasgow en de Kamer in het tweede kwartaal van 2022 over de uitwerking hiervan te informeren en gaat over tot de orde van de dag. Zij krijgt nr. 59 was nr. 27 (35925-XVII). Ik stel vast dat wij hier nu over kunnen stemmen. In stemming komt de gewijzigde motie-Hammelburg/Van der Lee (35925-XVII nr. 59 was nr. 27). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD en het CDA voor deze gewijzigde motie hebben gestemd en de leden van de overige fracties ertegen zodat zij is aangenomen.