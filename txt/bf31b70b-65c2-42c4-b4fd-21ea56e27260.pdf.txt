14 Stemmingen moties Besluit uitvoering Crisis- en herstelwet Aan de orde zijn de stemmingen over moties ingediend bij het VSO Ontwerpbesluit zevende tranche Besluit uitvoering Crisis- en herstelwet te weten: - de motie-Ouwehand over het schrappen van de ontwikkeling van luchthaven Twente (32127 nr. 174); - de motie-Ouwehand over het ongedaan maken van de aanwijzing van de Eemshaven als ontwikkelingsgebied (32127 nr. 175); - de motie-Smaling over het schrappen van het experiment "verlichte bouwtoets" (32127 nr. 177); - de motie-Smaling over terughoudendheid bij het aan de Kamer aanbieden van een negende tranche van de Crisisen herstelwet (32127 nr. 178). (Zie vergadering van 23 januari 2014.) De voorzitter: De motie-Ouwehand (32127 nr. 174) is in die zin gewijzigd dat zij thans luidt: Motie De Kamer gehoord de beraadslaging constaterende dat de ontwikkeling van luchthaven Twente waardevolle natuur aantast; overwegende dat het tevens zeer de vraag is of dit project economisch haalbaar is; overwegende dat het uitgangspunt van de Crisis- en herstelwet is dat het om maatschappelijk gewenste projecten moet gaan; constaterende dat de Crisis- en herstelwet nu wordt gebruikt om dit controversiÃ«le project door te zetten en de hogerberoepsmogelijkheden van burgers en belangengroepen in te perken; verzoekt de regering de ontwikkeling van luchthaven Twente van Bijlage II van de Crisis- en herstelwet te halen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 180 was nr. 174 (32127). Ik stel vast dat wij hier nu over kunnen stemmen. In stemming komt de gewijzigde motie-Ouwehand (32127 nr. 180 was nr. 174).De voorzitter: Ik constateer dat de aanwezige leden van de fracties van 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (32127 nr. 175). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Smaling (32127 nr. 177). De voorzitter: Ik constateer dat de aanwezige leden van de fracties van 50PLUS GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Smaling (32127 nr. 178). De voorzitter: Ik constateer dat de aanwezige leden van de fracties van D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.