9 Regeling van werkzaamheden Regeling van werkzaamheden De voorzitter: Ik stel voor hedenmiddag ook te stemmen over de aangehouden motie-Van Gerven (32647 nr. 12). Op verzoek van de aanvragers stel ik voor om het debat over de handelwijze van de IGZ naar aanleiding van het rapport van de Nationale ombudsman en het dertigledendebat over de belemmeringen voor het lopen van stage door jongeren die wachten op een verblijfsvergunning van de lijst met te plannen debatten af te voeren. Op verzoek van de fractie van de Partij voor de Dieren stel ik voor haar motie op stuk 26991 nr. 328 opnieuw aan te houden. Dat betekent dat de in artikel 69 tweede lid genoemde termijn van twee maanden voor deze motie opnieuw gaat lopen. Op verzoek van de GroenLinksfractie benoem ik in de vaste commissie voor Infrastructuur en Milieu het lid Grashoff tot plaatsvervangend lid in plaats van het lid El Fassed. Ik benoem in de tijdelijke commissie Huizenprijzen de leden Houwers Lucassen Verhoeven Groot en Van Bochove tot lid. Ik stel voor toe te voegen aan de agenda: - het VAO civielrechtelijke onderwerpen met als eerste spreker het lid Recourt; - het VAO vogelgrieponderzoek Erasmus MC met als eerste spreker het lid Ormel. Overeenkomstig de voorstellen van de voorzitter wordt besloten. De voorzitter: Het woord is aan de heer Schouw die maar liefst drie verzoeken heeft. De heer Schouw (D66): Voorzitter. Het voorjaar komt eraan dus dan moeten er een hoop dingen gebeuren. Wij willen graag een brief hebben van de minister van Veiligheid en Justitie over de Europese weerstand tegen het invoeren van griffierechten bij het Europese Hof voor de Rechten van de Mens in de Straatsburg. De voorzitter: We zullen het stenogram doorgeleiden. Uw tweede verzoek? De heer Schouw (D66): Ook zouden wij graag een brief willen hebben van de minister-president en de staatssecretaris van Buitenlandse Zaken wanneer het Europees Parlement de resolutie over het Polenmeldpunt aanneemt en dat zal waarschijnlijk aanstaande donderdag zijn. De voorzitter: Ik zal het stenogram doorgeleiden. Uw derde verzoek? De heer Schouw (D66): Tot slot een glorieus bericht. De staatssecretaris en de minister van Buitenlandse Zaken zijn uitgenodigd om te komen praten over een mogelijke nieuwe Europese grond-wet. Daar is mijn fractie heel verheugd over maar wij willen ook graag een brief van de regering waarin de inzet op dit punt staat. De heer Van Bommel (SP): Ik heb dat bericht ook gelezen zeer tot mijn spijt. Nederland heeft zich in een referendum uitgesproken tegen de Europese grondwet. In de brief die de heer Schouw vraagt zou ik graag willen dat de regering ingaat op de vraag om welke reden zij überhaupt naar dat overleg toe gaat. Nederland was duidelijk nu de regering nog. De heer Ormel (CDA): Steun voor het verzoek. De voorzitter: Dan zullen we het stenogram doorgeleiden naar het kabinet. Het woord is aan de heer El Fassed. De heer El Fassed (GroenLinks): Voorzitter. Ruim drie maanden geleden werd mijn motie over houdbaarheidsdata aangenomen. Deze week heeft iedereen kunnen zien hoe groot de omvang van voedselverspilling is in dit land. Daarom wil ik zo snel mogelijk een brief van de regering waarin precies wordt aangegeven hoe zij mijn motie gaat uitvoeren en hoe zij verder het probleem van voedselverspilling gaat aanpakken. Mevrouw Ouwehand (PvdD): Steun voor dat verzoek. Ik heb de minister van VWS eerder gevraagd naar de hygiënevoorschriften bij het weggooien van vers voedsel grappig genoeg mede namens de VVD-fractie. Zij zei toen dat het onderzoek nog liep. Ik ben heel benieuwd wat de stand van zaken is dus als zij daarop in zou kunnen gaan graag. De heer Koopmans (CDA): Wij steunen het verzoek om een brief die wij graag willen hebben voor het AO over moties en toezeggingen dat wij morgen hebben. Mevrouw Dikkers (PvdA): De PvdA-fractie steunt het verzoek. De voorzitter: Dan zullen we het stenogram doorgeleiden naar het kabinet met de datum van morgen erbij. Het woord is aan de heer Dibi. De heer Dibi (GroenLinks): Voorzitter. Gisteren waren wij getuige van een zeldzame vertoning. Het CDA hield de rug recht tegenover de PVV en zei dat voor het CDA een grens is bereikt en dat het niet langer strengere immigratiemaatregelen steunt. Daarna gebeurde er iets wat minder zeldzaam is: die woorden werden ingetrokken. De GroenLinksfractie wil graag voor het VAO van aanstaande donderdag over het groenboek Gezinsvereniging een brief van minister Leers waarin hij aangeeft of hij bereid is om strengere immigratiemaatregelen voor zijn rekening te nemen. De voorzitter: Ik zal het stenogram doorgeleiden naar het kabinet. Het woord is aan mevrouw Van Veldhoven.Mevrouw Van Veldhoven (D66): Voorzitter. Ik stond hier twee weken geleden om een update te vragen van de stand van zaken betreffende de Hedwigepolder. De staatssecretaris had twee weken nodig om een vraag te beantwoorden die niet was gesteld namelijk: wat is de uitkomst? In zijn brief zegt hij: ik loop niet vooruit op de uitkomsten. Dat was ook niet de vraag. De vraag was wel: zijn er nieuwe voorstellen ingebracht wanneer wordt er gesproken en wat is de planning? Ik wil die vragen alsnog beantwoord hebben. De voorzitter: Ik zal het stenogram doorgeleiden naar het kabinet. Het woord is aan mevrouw Koşer Kaya. Mevrouw Koşer Kaya (D66): Voorzitter. De Volkskrant kopt: "Weer lange wachtlijsten jeugdzorg". Vier rekenkamers namelijk van Amsterdam Den Haag Oost-Nederland en de Randstad hebben de wachtlijstrapportages uit de vijftien regio's met elkaar vergeleken en vinden het onaannemelijk dat zoveel kinderen van wie is vastgesteld dat ze jeugdzorg nodig hebben wel zo lang kunnen wachten. Ik wil hierop graag een reactie van de staatssecretaris van VWS als het kan binnen een week zodat we eventueel nog een debat kunnen aanvragen. Mevrouw Kooiman (SP): Voorzitter. De SP-fractie steunt dit verzoek. Via de procedure had ook ik een reactie gevraagd van de staatssecretaris. Het lijkt me goed en fijn om hierover te spreken. Het maakt mij niet uit of dat in een algemeen overleg gebeurt of hier als we er maar snel over spreken. Mevrouw Koşer Kaya (D66): Dank voor de steun. De voorzitter: Ik zal het stenogram doorgeleiden. Het woord is aan mevrouw Berndsen. Mevrouw Berndsen (D66): Voorzitter. Vorige week heeft de Kinderombudsman het rapport Wachten op je Toekomst uitgebracht dat gaat over de positie van asielzoekerskinderen. Ik ontvang hierop graag een reactie van het kabinet. De voorzitter: Ik zal het stenogram doorgeleiden naar het kabinet. Het woord is aan mevrouw Ouwehand. Mevrouw Ouwehand (PvdD): Voorzitter. Staatssecretaris Bleker wilde zojuist in het vragenuur niet ingaan op vragen over anticipatiegedrag bij een dreigend verbod op uitbreiding van en vergunningverlening voor megastallen. Hij toverde ineens ook een overgangsregeling en overgangsrecht uit de hoge hoed terwijl we al eerder vragen over dat onderwerp hadden gesteld. Ik verzoek daarom om de stemmingen over het VAO intensieve veehouderij uit te stellen en om een korte heropening van het debat in te plannen zodat wij hierover nog moties kunnen indienen. Er zijn immers nieuwe feiten waarover wij eerder niet hebben kunnen sprekenDe heer Koopmans (CDA): Voorzitter. Ik ben daar namens onze fractie geen voorstander van. Wij hebben deze week ook nog een VAO over de Landbouwraad. Dat is ook altijd weer een gelegenheid voor het indienen van een ratjetoe aan moties. Ik zou dus zeggen: straks gewoon stemmen want dan is voor iedereen in het land duidelijk wat er moet gebeuren. De heer Van Dekken (PvdA): Voorzitter. De PvdA-fractie steunt het verzoek. De heer Van Gerven (SP): Voorzitter. Het voorstel om de stemmingen hierover uit te stellen en om het debat te heropenen lijkt mij een goed voorstel. Mevrouw Van Veldhoven (D66): Voorzitter. Ik steun het verzoek. Ik zou van de staatssecretaris ook graag een brief willen waarin hij nader ingaat op wat hij bedoelde met dat overgangsrecht zodat wij weten waarover wij spreken. De heer Grashoff (GroenLinks): Voorzitter. Wij steunen het verzoek van mevrouw Ouwehand en ook het verzoek om een brief. Mevrouw Snijder-Hazelhoff (VVD): Voorzitter. Wij steunen het verzoek niet want het was een VAO en dat wordt in ieder geval niet heropend. Wat ons betreft gaan we gewoon stemmen. De heer Graus (PVV): Voorzitter. Uitstel van de stemmingen hierover zal ons om het even zijn. Wij steunen het verzoek om een brief maar totdat er überhaupt meer duidelijkheid is in dit dossier willen wij geen heropening van het debat. De voorzitter: Mevrouw Ouwehand een VAO kun je niet heropenen dus gaan we vandaag gewoon stemmen. U kunt een nieuw AO en eventueel een nieuw VAO aanvragen. Mevrouw Ouwehand (PvdD): Voorzitter. Dank. Het is jammer dat er geen steun voor is om dit goed te regelen. De fractie van D66 heeft echter een goede suggestie voor een brief gedaan. De staatssecretaris zit erbij en hij heeft het vast gehoord maar ik wil u vragen om het verzoek officieel door te geleiden naar het kabinet. Dan zullen we de brief hopelijk zo spoedig mogelijk behandelen. De voorzitter: We zullen het stenogram doorgeleiden. Het woord is aan de heer Dijsselbloem. De heer Dijsselbloem (PvdA): Voorzitter. Het is vervelend maar we zijn nog in overleg zelfs met het ministerie over een amendement bij het wetsvoorstel voor passend onderwijs (33106). Daarom verzoek ik de stemmingen over dit wetsvoorstel uit te stellen. De voorzitter: Ik weet het nummer niet uit mijn hoofd. Weet u het wel?De heer Dijsselbloem (PvdA): De stemmingen hierover beginnen bij agendapunt 20 en gaan tot en met agendapunt 22. De voorzitter: Hoe kijken de anderen hiertegen aan? Begrijp ik het goed dat er geen bezwaar tegen is? De heer Beertema (PVV): Wij willen vandaag hierover stemmen. Het lijkt ons volstrekt overbodig om dit uit te stellen. De heer Elias (VVD): Wij kunnen alleen maar instemmen met uitstel van de stemmingen omdat er nog overleg is over een amendement als de stemmingen nog deze week plaatsvinden. De heer Dijsselbloem (PvdA): Dat lijkt ons prima. Het gaat om één amendement waartegen het ministerie bezwaren heeft. Daar willen wij eventueel aan tegemoetkomen maar dit is niet in één minuut op te lossen. Ingewikkelder is het niet. De heer Elias (VVD): Dan wel deze week. De voorzitter: Zullen we dan donderdag stemmen? Is dat een probleem? Het is vast een probleem. De heer Elias (VVD): Het is een probleem maar laten we het dan toch maar doen. De voorzitter: Dan gaan we donderdag over dit wetsvoorstel stemmen. Het woord is aan mevrouw Dijkstra. Mevrouw Dijkstra (D66): Voorzitter. Ik heb een verzoek. Ik wil graag een motie wijzigen en aanhouden namelijk de motie op stuk nr. 556 (28286). De voorzitter: De motie-Dijkstra/Van Veldhoven (28286 nr. 556) is in die zin gewijzigd dat zij thans luidt: Motie De Kamer gehoord de beraadslaging constaterende dat de commissie-Van Doorn het verlagen van het antibioticagebruik benoemd heeft als kwaliteitskenmerk voor een duurzame veehouderij maar daarbij benadrukt dat de hele keten betrokken moet zijn; van mening dat het wenselijk is dat de keten inzicht kan krijgen in de hoeveelheid antibiotica die eerder is toegepast bij het produceren van een lading vlees; verzoekt de regering in overleg te treden met de relevante ketenpartijen met als doel om de beschikbare cijfers over de hoeveelheid eerder toegepaste antibiotica voorpartijen in de hele voedselketen inzichtelijk te maken bijvoorbeeld voor inkopers van vlees en zo nodig hiervoor de relevante wet- en regelgeving aan te passen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 558 (28286). Op verzoek van mevrouw Dijkstra stel ik voor haar motie (28286 nr. 558) aan te houden. Daartoe wordt besloten. De voorzitter: Het woord is aan de heer Dibi. De heer Dibi (GroenLinks): Voorzitter. Ik heb ook een verzoek. Namens mevrouw Peters en mevrouw Van Toorenburg wil ik het amendement op stuk nr. 21 (31766) intrekken. De voorzitter: Het amendement-Peters/Van Toorenburg (stuk nr.21) is ingetrokken. Ik stel vast dat daarmee wordt ingestemd. Het woord is aan mevrouw Ouwehand. Mevrouw Ouwehand (PvdD): Voorzitter. Mijn excuses maar ik heb ook nog een verzoek. Bij agendapunt 18 komt een motie van mij aan de orde op stuk nr. 41 (32670). Ik wil deze heel graag in stemming brengen voordat we stemmen over de motie op stuk nr. 168 (30825) bij agendapunt 17. De voorzitter: Bestaat hier bezwaar tegen? Dat is niet het geval. Wij zullen de stemming over uw motie naar voren halen. Mijnheer Van Gerven het gerucht gaat dat u ook een punt hebt. Ja het gerucht klopt. Het woord is aan de heer Van Gerven. De heer Van Gerven (SP): Voorzitter. Geruchten kunnen soms op waarheid berusten. Bij de stemmingen bij agendapunt 19 wil ik graag eerst stemmen over de motie op stuk nr. 29 (32793) over de positie van STIVORO. Deze gaat namelijk verder dan de motie op stuk nr. 26 (32793) van mevrouw Joldersma. Dus graag eerst stemmen over de motie op stuk nr. 29 en daarna over de motie op stuk nr. 26. De voorzitter: Ik neem aan dat hier geen bezwaar tegen is. Dan zullen we het zo doen.