21 Stemmingen moties Overzicht ontwikkelingen op het gebied van de branden vluchtveiligheid van gebouwen Aan de orde zijn de stemmingen over moties ingediend bij het VSO Overzicht ontwikkelingen op het gebied van de brand- en vluchtveiligheid van gebouwen te weten: - de motie-Beckerman over bezien of het Bouwbesluit toevoeging behoeft (28325 nr. 217); - de motie-Bromet over aanpassen van de regelgeving voor brandveiligheid (28325 nr. 218); - de motie-Koerhuis/Beckerman over de inventarisatie van brandgevaarlijke gevels afronden (28325 nr. 219). (Zie vergadering van 15 april 2021.) De voorzitter: Aangezien de motie-Bromet (28325 nr. 218) is ingetrokken maakt zij geen onderwerp van behandeling meer uit. De voorzitter: De motie-Beckerman (28325 nr. 217) is in die zin gewijzigd dat zij thans is ondertekend door de leden Beckerman en Bromet en luidt: Motie De Kamer gehoord de beraadslaging overwegende dat inwoners overheden en de brandweer moeten kunnen rekenen op regelgeving die niet onnodig is maar die mensen wel beschermt; constaterende dat er voor nieuwe hoogbouw steeds vaker nieuw of hernieuwd bouwmateriaal zoals hout wordt gebruikt waarop het Bouwbesluit nog niet is toegerust; verzoekt de regering om te bezien of het Bouwbesluit toevoeging behoeft en zo ja welke zodat ook aan het gebruik van nieuwe bouwmaterialen adequate brandveiligheidseisen worden gesteld en gaat over tot de orde van de dag. Zij krijgt nr. 220 was nr. 217 (28325). De voorzitter: De motie-Koerhuis/Beckerman (28325 nr. 219) is in die zin gewijzigd dat zij thans luidt: MotieDe Kamer gehoord de beraadslaging overwegende dat een veilig gebouw belangrijk is voor zowel gebouweigenaren als -gebruikers; overwegende dat bijna vier jaar na de brand van de Grenfelltower de lopende incidentele inventarisatie van brandgevaarlijke gevels nog steeds niet is afgerond; overwegende dat 31% van de gemeenten de inventarisatie nog niet heeft afgerond en dat 9% van de gemeenten de inventarisatie zelfs nog helemaal niet heeft gestart; overwegende dat ondanks dat de regering al vorig jaar provincies als toezichthouders van gemeenten heeft ingeschakeld; verzoekt de regering om een overzicht van gemeenten die de inventarisatie nog niet hebben afgerond zo snel mogelijk naar de Kamer te sturen; verzoekt de regering om die gemeenten en provincies als toezichthouders te rappelleren en deze inventarisatie voor het einde van het jaar naar de Kamer te sturen en gaat over tot de orde van de dag. Zij krijgt nr. 221 was nr. 219 (28325). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Beckerman/Bromet (28325 nr. 220 was nr. 217). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Koerhuis/Beckerman (28325 nr. 221 was nr. 219). De voorzitter: Ik constateer dat deze gewijzigde motie met algemene stemmen is aangenomen.