21 Stemmingen Vitaliteitspakket Aan de orde zijn de stemmingen over moties ingediend bij het debat over het vitaliteitspakket te weten: - de motie-Klaver over het uitvoeren van de vitaliteitsregeling (29544 nr. 343); - de motie-Ulenbelt over voortzetting spaarloonregeling (29544 nr. 344); - de motie-Ulenbelt over de mogelijkheid om de levensloopregeling voort te zetten (29544 nr. 345); - de motie-Ulenbelt over leeftijdsonderscheid in de vitaliteitsregeling (29544 nr. 346); - de motie-Van den Besselaar over vitaliteitssparen (29544 nr. 347); - de motie-Van den Besselaar over het schrappen van de werkbonus (29544 nr. 348); - de motie-Hamer over een preventieve inzet van de mobiliteitsbonus (29544 nr. 349); - de motie-Hamer over het monitoren van inspanningen voor duurzame inzetbaarheid (29544 nr. 350); - de motie-Koşer Kaya/Klaver over de inzet van O&Ofondsen voor intersectorale scholing (29544 nr. 351). (Zie vergadering van 27 oktober 2011.) De voorzitter: De motie-Van den Besselaar (29544 nr. 348) is in die zin gewijzigd dat zij thans luidt: Motie De Kamer gehoord de beraadslaging overwegende dat in het mkb de lasten van WULBZ (Wet uitbreiding loondoorbetalingsverplichting bij ziekte) en VLZ (Wet verlenging loondoorbetalingsverplichting bij ziekte) een rem vormen om ouderen in dienst te houden of te nemen; overwegende dat de werkbonus van maximaal € 1750 die een werkgever gedurende drie jaar ontvangt indien hij een werknemer van 62 jaar of ouder in dienst houdt als een douceurtje kan worden beschouwd waarvan nauwelijks of geen stimulans uitgaat; verzoekt de regering op korte termijn de voor- en nadelen in kaart te brengen indien deze middelen zouden worden ingezet voor (een periode van) no-risk voor werkgevers in het mkb die oudere werklozen in dienst nemen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 353 (29544). Ik stel vast dat wij hier nu over kunnen stemmen. In stemming komt de motie-Klaver (29544 nr. 343).De voorzitter: Ik constateer dat de aanwezige leden van de fracties van GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ulenbelt (29544 nr. 344). De voorzitter: Ik constateer dat de aanwezige leden van de fracties van de SP de PvdD en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ulenbelt (29544 nr. 345). De voorzitter: Ik constateer dat de aanwezige leden van de fracties van de SP de PvdD en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ulenbelt (29544 nr. 346). De voorzitter: Ik constateer dat de aanwezige leden van de fractie van de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van den Besselaar (29544 nr. 347). De voorzitter: Ik constateer dat de aanwezige leden van de fracties van de SP de PvdD de SGP en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van den Besselaar (29544 nr. 353). De voorzitter: Ik constateer dat de aanwezige leden van de fracties van de SP de PvdD GroenLinks D66 de SGP en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Hamer (29544 nr. 349). De voorzitter: Ik constateer dat de aanwezige leden van de fracties van de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Hamer (29544 nr. 350). De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.In stemming komt de motie-Koşer Kaya/Klaver (29544 nr. 351). De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.