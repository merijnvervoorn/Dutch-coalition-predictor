8 Stemming motie Wet implementatie richtlijnen accijns 2022 Aan de orde is de stemming over een motie ingediend bij de behandeling van het wetsvoorstel Wijziging van de Wet op de accijns en enkele andere wetten in verband met implementatie van de horizontale accijnsrichtlijn (EU) 2020/262 richtlijn alcoholaccijns (EU) 2020/1151 en richtlijn btw en accijns bij defensie-inspanningen (EU) 2019/2235 (Wet implementatie richtlijnen accijns 2022) te weten: - de motie-Edgar Mulder over de voorgenomen wetswijzigingen inzake de heffingsgrondslag en de kortingsregelingen niet doorvoeren (35918 nr. 9). (Zie wetgevingsoverleg van 29 december 2021.) De voorzitter: Aangezien de motie vraagt om een wetswijziging niet door te voeren zal er eerst worden gestemd over de motie op stuk nr. 9 alvorens er wordt gestemd over het wetsvoorstel en de andere motie. We gaan eerst stemmen over de motie op stuk nr. 9. Die motie staat hier eenzaam en alleen op mijn blaadje. Ik had een andere verwachting bij het voorlezen van het stukje tekst. In stemming komt de motie-Edgar Mulder (35918 nr. 9). De voorzitter: Ik constateer dat de leden van de fracties van de SP GroenLinks BIJ1 de PvdA Fractie Den Haan Lid Omtzigt BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.