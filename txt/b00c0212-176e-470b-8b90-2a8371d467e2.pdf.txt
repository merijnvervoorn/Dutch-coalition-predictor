30 Stemmingen moties Voedsel Aan de orde zijn de stemmingen over moties ingediend bij het VAO Voedsel te weten: - de motie-De Groot c.s. over het verdwijnen van het Ik Kies Bewust-logo (31532 nr. 199); - de motie-De Groot/Dik-Faber over voedsel als een volwaardig en zelfstandig onderdeel van het preventieakkoord (31532 nr. 200); - de motie-De Groot/Diertens over kindermarketing vooral richten op producten uit de Schijf van Vijf (31532 nr. 201); - de motie-Dik-Faber c.s. over het schrappen van cosmetische eisen in handelsnormen (31532 nr. 203); - de motie-Ouwehand over het inzicht dat het verhogen van de btw op groente en fruit een slecht idee is (31532 nr. 204); - de motie-Ouwehand over de aanbevelingen van de Rli voor voedselconsumptie overnemen (31532 nr. 205); - de motie-Ouwehand over reclame voor vlees zuivel en eieren inperken en/of verbieden (31532 nr. 206); - de motie-Ouwehand over de voedselomgeving in Nederland gezonder duurzamer en plantaardiger maken (31532 nr. 207); - de motie-Graus over verplichte etikettering van halalproducten (31532 nr. 208); - de motie-Graus/Wilders over verbod op ritueel gemartelde producten (31532 nr. 209); - de motie-Futselaar/Moorlag over de effecten van verlaging van de btw op groente en fruit (31532 nr. 210); - de motie-Futselaar/Moorlag over beperking van kindermarketing van ongezonde producten (31532 nr. 211); - de motie-Moorlag/Futselaar over een maatregelenpakket voor het voedingspakket (31532 nr. 212). (Zie vergadering van 14 juni 2018.) De voorzitter: Op verzoek van mevrouw Ouwehand stel ik voor haar moties (31532 nrs. 205 206 en 207) aan te houden. Daartoe wordt besloten. De voorzitter: Ik geef gelegenheid tot het afleggen van een stemverklaring vooraf. En mevrouw Ouwehand geeft het goede voorbeeld van hoe een stemverklaring eruitziet. Mevrouw Ouwehand (PvdD): Dank u wel voorzitter. De Kamer heeft uitgebreid gesproken over het voedselbeleid en dat is belangrijk. Wat we eten heeft een grotere invloed op onze planeet en haar bewoners mens en dier dan welk vervoermiddel of welke energieleverancier we kiezen. Dat besef begint langzaam door te dringen. Dat is mooi maar het beleid moet dan wel echtde goede kant op worden gestuurd. Daarom heeft de Partij voor de Dieren een aantal opmerkingen bij een aantal moties. De motie op stuk nr. 201 van D66 benoemt wel dat kinderen veel te weinig groente en fruit binnenkrijgen maar houdt het dictum zo ruim dat kindermarketing door niet nader te noemen hamburgerfabrikanten ineens als een goede zaak kan worden bestempeld. Dat helpt niet en daarom stemmen we tegen. De motie op stuk nr. 208 van de PVV vraagt om etikettering van halalproducten. Met de aantekening dat die etikettering er moet komen voor alle producten afkomstig uit de onverdoofde slacht dus ook de koosjere slacht kunnen we die motie steunen. De motie op stuk nr. 209 steunen we niet. De Partij voor de Dieren heeft zelf een wetsvoorstel voor een verbod op de onverdoofde slacht en de woorden die de PVV kiest zijn de onze niet. Tot slot de motie op stuk nr. 212 van de Partij van de Arbeid en de SP. Mooi dat de motie vraagt om een gezonder en dus ook plantaardiger voedselpakket; we komen er wel! Het dictum roept op tot overleg met de levensmiddelenindustrie. Overleg is niet verkeerd maar het duurt nu al een jaar of tien en het moet wel tot actie leiden. Dus met de aantekening dat de overheid wat ons betreft de regie neemt en ook echt overgaat tot maatregelen kunnen we die motie steunen. De voorzitter: Dank u wel. Het was niet helemaal het goede voorbeeld. Maar goed volgende keer beter. We gaan stemmen. In stemming komt de motie-De Groot c.s. (31532 nr. 199). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-De Groot/Dik-Faber (31532 nr. 200). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-De Groot/Diertens (31532 nr. 201). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGPhet CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Dik-Faber c.s. (31532 nr. 203). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Ouwehand (31532 nr. 204). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Graus (31532 nr. 208). De voorzitter: Ik constateer dat de leden van de fracties van de SP de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Graus/Wilders (31532 nr. 209). De voorzitter: Ik constateer dat de leden van de fracties van de SP de PVV en FvD voor deze motie hebben gestemd en de leden van de overige fracties ertegen zodat zij is verworpen. Meneer Azarkan. De heer Azarkan (DENK): Voorzitter mijn fractie wordt geacht tegen 31532 nr. 208 gestemd te hebben. De voorzitter: Ja maar ik heb echt gekeken. U moet gewoon opletten! Maar prima het wordt in de Handelingen opgenomen. De heer Azarkan (DENK): Daarin heeft u gelijk maar ik denk: dan doe ik ook voor aan Baudet hoe je dat doet. De voorzitter: Wat zegt u? De heer Azarkan (DENK): Ik denk: dan doe ik even voor hoe je zegt dat je geacht wordt voor of tegen te hebben gestemd.De voorzitter: O prima. Deze opmerking wordt opgenomen in de Handelingen. Ik begrijp wel dat het een lange stemming is maar we moeten scherp blijven. Ik ga naar de motie op stuk nr. 209. Nee naar die op stuk nr. 210. Ik moet ook scherp blijven. In stemming komt de motie-Futselaar/Moorlag (31532 nr. 210). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Futselaar/Moorlag (31532 nr. 211). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Moorlag/Futselaar (31532 nr. 212). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen.