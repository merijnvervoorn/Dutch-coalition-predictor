4 Regeling van werkzaamheden Regeling van werkzaamheden Regeling van werkzaamheden De voorzitter: Nu volgt een korte regeling van werkzaamheden. Ik stel voor toe te voegen aan de agenda van de Kamer: - het tweeminutendebat Verkeersveiligheid (CD d.d. 30/01) met als eerste spreker het lid Olger van Dijk van Nieuw Sociaal Contract; - het debat over de Staat van de Europese Unie en daarbij spreektijden te hanteren van vijf minuten voor de leden van de Tweede Kamer en vier minuten voor de Nederlandse leden van het Europees Parlement. Ik stel voor om toestemming te verlenen aan de vaste commissie voor Volksgezondheid Welzijn en Sport voor het houden van een notaoverleg met stenografisch verslag op maandag 27 mei aanstaande van 13.00 uur tot 17.00 uur over de initiatiefnota van het lid Krul "Geneesmiddelen weer binnen bereik" (36343). Ik stel voor dinsdag 6 februari aanstaande ook te stemmen over de ingediende moties bij de wetgevingsoverleggen over de begrotingsonderdelen Water Personeel/Materieel en Jeugd en aanverwante zaken. Ik deel aan de Kamer mede dat de parlementaire enquÃªtecommissie Fraudebeleid en Dienstverlening het lid Van Nispen tot haar voorzitter heeft gekozen. Op verzoek van de fractie van de PVV benoem ik in de vaste commissie voor Sociale Zaken en Werkgelegenheid het lid Edgar Mulder tot lid in plaats van het lid Boon. Overeenkomstig de voorstellen van de voorzitter wordt besloten. De voorzitter: Daarmee zijn we aan het einde gekomen van de regeling van werkzaamheden.