18 Stemmingen moties Sobere opvangcentra voor kinderen Aan de orde zijn de stemmingen over moties ingediend bij het dertigledendebat over de sobere opvangcentra voor kinderen te weten: - de motie-Leijten/Siderius over vijf punten om kinderen een betere leefomgeving te bieden (31839 nr. 379); - de motie-Ypma over een concrete ambitie op het gebied van inhuisplaatsingen (31839 nr. 380). (Zie vergadering van 5 juni 2014.) De voorzitter: De motie-Leijten/Siderius (31839 nr. 379) is in die zin gewijzigd dat zij thans luidt: Motie De Kamer gehoord de beraadslaging constaterende dat 32.000 kinderen in Nederland in sobere opvangcentra leven; overwegende dat de Stichting Het Vergeten Kind vijf verbeterpunten heeft opgesteld om kinderen een betere leefomgeving te bieden: 1. geen kinderen in leefgroepen opvangen; 2. mogelijkheden om te sporten spelen en te ontspannen; 3. geen kinderen in de daklozenopvang; 4. kinderen niet langer dan vier weken in de crisisopvang; 5. specialistische hulp voor kinderen in de vrouwenopvang; roept de regering op de vijf punten ter verbetering uit te voeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 381 was nr. 379 (31839). De voorzitter: De motie-Ypma (31839 nr. 380) is in die zin gewijzigd dat zij thans luidt: MotieDe Kamer gehoord de beraadslaging constaterende dat 31.000 kinderen leven in sobere opvangcentra; overwegende dat onderzoek laat zien dat deze groep tijdens hun jeugd veel schade oploopt in hun ontwikkeling; van mening dat deze kinderen een veilig thuis verdienen; verzoekt de regering samen met de VNG te komen met een concrete ambitie op het gebied van in huis plaatsen die gericht is op het verminderen van het aantal kinderen in sobere opvangcentra; verzoekt de regering tevens de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 382 was nr. 380 (31839). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Leijten/Siderius (31839 nr. 381 was nr. 379). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP 50PLUS/BaayTimmerman GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Ypma (31839 nr. 382 was nr. 380). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP 50PLUS/BaayTimmerman 50PLUS/Klein GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.