25 Stemmingen moties Venezolaanse verkiezingen Aan de orde zijn de stemmingen over moties ingediend bij het debat over de uitslag van de Venezolaanse verkiezingen en de gevolgen daarvan voor de Nederlandse relatie met Venezuela te weten: - de motie-Sjoerdsma over pleiten voor het toelaten van internationale humanitaire hulp in Venezuela (29653 nr. 25); - de motie-Bosman over aanscherping van asielwetgeving op Curaçao (29653 nr. 26). (Zie vergadering van 30 juni 2016.) De voorzitter: De motie-Bosman (29653 nr. 26) is in die zin gewijzigd dat zij thans luidt: Motie De Kamer gehoord de beraadslaging constaterende dat de crisis in Venezuela reeds tot instroom van migranten heeft geleid en mogelijk tot nog een veel grotere instroom kan gaan leiden; constaterende dat de Curaçaose autoriteiten bijvoorbeeld op het gebied van asielwetgeving en het monitoren van migratie onvoldoende voorbereid zijn op de komst van grotere aantallen migranten; constaterende dat door de Nederlandse regering het belang van het treffen van voorbereidende maatregelen wordt onderstreept; verzoekt de regering er bij de Curaçaose autoriteiten op aan te dringen zowel de toelating en screening van Venezolanen als de asielwetgeving te verbeteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 27 was nr. 26 (29653). Ik stel vast dat wij hier nu over kunnen stemmen. In stemming komt de motie-Sjoerdsma over pleiten voor het toelaten van internationale humanitaire hulp in Venezuela (29653 nr. 25).De voorzitter: Ik constateer dat de aanwezige leden van de fracties van de PvdD D66 Klein de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Bosman over aanscherping van asielwetgeving op Curaçao (29653 nr. 27 was nr. 26). De voorzitter: Ik constateer dat de aanwezige leden van de fracties van de SP D66 Van Vliet 50PLUS Klein Houwers de VVD de SGP het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.