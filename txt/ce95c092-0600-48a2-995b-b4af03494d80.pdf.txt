86 Stemming motie Begroting Infrastructuur en Waterstaat 2020 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Infrastructuur en Waterstaat (XII) voor het jaar 2020 te weten: - de motie-Van Brenk over zwaardere sancties bij verkeersovertredingen (35300-XII nr. 47). (Zie vergadering van 17 oktober 2019.) De voorzitter: De motie-Van Brenk (35300-XII nr. 47) is in die zin gewijzigd dat zij thans luidt: Motie De Kamer gehoord de beraadslaging overwegende dat het Strategisch Plan Verkeersveiligheid streeft naar nul verkeersslachtoffers; overwegende dat bij een derde van het aantal verkeersdoden het slachtoffer geen gordel droeg; overwegende het feit dat de boetebedragen in 2020 ge√Øndexeerd worden volgens de consumentenprijsindex; overwegende dat Nederland in rap tempo zakt op de Europese ranglijst van verkeersveilige landen; verzoekt de regering in te zetten op intensivering van handhaving en verzwaring van sanctionering en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 113 was nr. 47 (35300-XII). Ik stel vast dat wij hier nu over kunnen stemmen. In stemming komt de gewijzigde motie-Van Brenk (35300XII nr. 113 was nr. 47). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Krol/Van KootenArissen de SGP en het CDA voor deze gewijzigde motie hebben gestemd en de leden van de overige fracties ertegen zodat zij is verworpen.