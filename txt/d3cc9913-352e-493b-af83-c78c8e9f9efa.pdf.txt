20 Stemmingen moties Fipronil in eieren Aan de orde zijn de stemmingen over moties ingediend bij het VAO fipronil in eieren te weten: - de motie-Grashoff over onderzoeken of het IKB-systeem een meer bindend karakter kan krijgen (26991 nr. 492); - de motie-Grashoff over een breder afwegingskader bij het onderzoek naar het handelen van NVWA (26991 nr. 493); - de motie-Ouwehand over niet marchanderen met de wettelijk vastgelegde intrinsieke waarde van het dier (26991 nr. 494); - de motie-Ouwehand c.s. over de wenselijkheid van eerder adequaat ingrijpen door de NVWA (26991 nr. 495); - de motie-Ouwehand over het per direct handhaven op basis van de normen voor voedselveiligheid (26991 nr. 496); - de motie-Sazias over een rapportage en uitstel van betaling (26991 nr. 497); - de motie-Futselaar over zelfregulering en een sterkere rol voor de NVWA (26991 nr. 498); - de motie-Dijkgraaf c.s. over de mogelijkheid om Nederlandse pluimveehouders te compenseren (26991 nr. 499); - de motie-Graus over een kwalitatieve en kwantitatieve verhoging van handhavers en controleurs binnen de NVWA (26991 nr. 500); - de motie-Graus over het borgen van het voortbestaan van het Dierenwelzijnsteam binnen de NVWA (26991 nr. 501); - de motie-Graus over verplicht stellen van de meldcode voor dierenartsen (26991 nr. 502); - de motie-Graus over het wegnemen van knelpunten bij voedselcrises en/of -schandalen (26991 nr. 503). (Zie vergadering van 7 september 2017.) De voorzitter: Op verzoek van de heer Dijkgraaf stel ik voor zijn motie (26991 nr. 499) aan te houden. Op verzoek van de heer Grashoff stel ik voor zijn motie (26991 nr. 492) aan te houden. Daartoe wordt besloten. De voorzitter: De motie-Ouwehand (26991 nr. 494) is in die zin gewijzigd dat zij thans luidt: Motie De Kamer gehoord de beraadslaging constaterende dat in de Wet dieren de intrinsieke waarde van het dier is erkend en vastgelegd;constaterende dat er als gevolg van het illegaal gebruik van een verboden middel in de pluimveesector meer dan 25 miljoen kippen zonder pardon zijn vergast wat minstens op gespannen voet staat met de intrinsieke waarde van het dier; verzoekt de regering niet te marchanderen met de wettelijk vastgelegde intrinsieke waarde van het dier — en dus ook niet als het gaat om dieren die bedrijfsmatig worden gehouden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 505 was nr. 494 (26991). De voorzitter: De motie-Graus (26991 nr. 500) is in die zin gewijzigd dat zij thans luidt: Motie De Kamer gehoord de beraadslaging verzoekt de regering tot kwalitatieve verbetering van het lesprogramma aangaande wetskennis en toepassing hiervan ten behoeve van handhavers en controleurs binnen de NVWA en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 506 was nr. 500 (26991). De voorzitter: De motie-Graus (26991 nr. 503) is in die zin gewijzigd dat zij thans luidt: Motie De Kamer gehoord de beraadslaging verzoekt de regering te onderzoeken door welke knelpunten zogenoemde "recalls" (track/trace) bij voedselcrises en/of schandalen niet binnen de gestelde termijn van vier uur kunnen plaatsvinden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 507 was nr. 503 (26991).Ik stel vast dat wij nu over deze gewijzigde moties kunnen stemmen. Ik geef gelegenheid tot het afleggen van een stemverklaring vooraf. Mevrouw Ouwehand (PvdD): Voorzitter. De stemverklaring gaat over de motie op stuk nr. 502 van de heer Graus waarin wordt gevraagd om een verplichte meldcode voor dierenartsen. De Partij voor de Dieren is in het algemeen zeer terughoudend ten aanzien van het verplicht stellen van meldcodes omdat dat het risico met zich meebrengt dat er überhaupt geen zorg van — in dit geval — de dierenarts meer wordt ingeschakeld. Helaas is in de veehouderij de druk op dierenartsen heel groot om mee te werken aan de belangen van de veehouder en om niet zozeer te denken in termen van dierenwelzijn maar in termen van productieverhoging. Daarom steunen wij deze motie omdat als dat niet verandert het perspectief van een verplichte meldcode wat ons betreft wel degelijk in beeld komt. De voorzitter: Dank u wel. We gaan nu stemmen. In stemming komt de motie-Grashoff (26991 nr. 493). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Ouwehand (26991 nr. 505 was nr. 494). De voorzitter: Ik constateer dat de leden van de fracties van de SP GroenLinks de PvdD DENK en de PVV voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Ouwehand c.s. (26991 nr. 495). De voorzitter: Ik constateer dat de leden van de fracties van de SP GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ouwehand (26991 nr. 496). De voorzitter: Ik constateer dat de leden van de fracties van de SP GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Sazias (26991 nr. 497).De voorzitter: Ik constateer dat de leden van de fracties van DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Futselaar (26991 nr. 498). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Graus (26991 nr. 506 was nr. 500). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de SGP de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Graus (26991 nr. 501). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Graus (26991 nr. 502). De voorzitter: Ik constateer dat de leden van de fracties van de PvdA GroenLinks de PvdD de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Graus (26991 nr. 507 was nr. 503). De voorzitter: Ik constateer dat deze gewijzigde motie met algemene stemmen is aangenomen.