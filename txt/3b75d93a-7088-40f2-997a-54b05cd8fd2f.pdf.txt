3 Regeling van werkzaamheden Voorzitter: Neppérus De voorzitter: Op de tafel van de Griffier ligt een lijst van ingekomen stukken. Op die lijst staan voorstellen voor de behandeling van deze stukken. Als voor het einde van de vergadering daartegen geen bezwaar is gemaakt neem ik aan dat daarmee wordt ingestemd. Regeling van werkzaamheden De voorzitter: Ik stel voor aan de agenda toe te voegen: - het VAO behandelvoorbehoud richtlijn energie-efficiëntie met als eerste spreker de heer Paulus Jansen van de SP; - het VAO luchtvaart met als eerste spreekster mevrouw Van Gent van GroenLinks; - het VAO bestuursakkoord met als eerste spreker de heer Koopmans van het CDA; - het VAO gewasbeschermingsmiddelen en bijensterfte met als eerste spreekster mevrouw Ouwehand van de PvdD. Daartoe wordt besloten. De voorzitter: Het woord is aan mevrouw Sap. Mevrouw Sap (GroenLinks): Voorzitter. Gistermiddag heb ik een brief en een debat aangevraagd over de uitspraken van minister Hillen. Die brief hebben wij inmiddels binnen. De meeste fracties wilden die brief afwachten. Hierin geeft de minister-president helder antwoord op één vraag van de Kamer. Hij neemt namelijk duidelijk afstand van de uitspraken. Maar de tweede vraag van de Kamer namelijk hoe dit te voorkomen in de toekomst blijft onbeantwoord. Daarom wil mijn fractie graag een debat aanvragen met de minister-president en minister Hillen want wij willen ook hemzelf kunnen bevragen. De voorzitter: Wie holt het snelste naar de interruptiemicrofoon? De heer Van Bommel. De heer Van Bommel (SP): Graag steun voor dit debat want ondanks het korte briefje van de minister-president blijft er onduidelijkheid over de ware aard van deze missie. De heer Schouw (D66): Aan het geklungel van minister Hillen moet een einde komen. Wij hebben gisteren ook aan de minister-president gevraagd om aan te geven hoe hij dat gaat doen. Dat heeft hij nagelaten. Dan zullen wij daar een gesprek over moeten voeren. Steun dus voor dit debat. De heer Timmermans (PvdA): De heer Hillen noemt een paard een paard. De minister-president zegt nu weer dat het een pony is. Wij zullenmaar eens kijken wat het in werkelijkheid is. Daarom vinden wij het fijn dat er een debat komt. Wij steunen dus het verzoek. De heer Brinkman (PVV): Paard of pony ze hebben allebei vier benen. Ons maakt het niet uit. Wij hoeven dus ook geen debat. De heer Ten Broeke (VVD): Hoewel wij zelf geen behoefte hebben aan een debat omdat wij denken dat alle vragen wel beantwoord zijn hebben wij er ook geen grote bezwaren tegen. Laat het "paardgetrommel" of wat er ook komen moge van de oppositie dus maar komen. De heer Ormel (CDA): De CDA-fractie vindt dat de minister-president afdoende heeft geantwoord en heeft geen behoefte aan een debat. De voorzitter: Als ik het nu zo even tel en luister naar de vertegenwoordigers van de VVD- en PVV-fractie zie ik toch een meerderheid voor een debat. Mevrouw Sap (GroenLinks): Dat is heuglijk voorzitter. Daar ben ik blij om. Ik wil u vragen om dat debat zo spoedig mogelijk te plannen want het is natuurlijk nooit goed dat een stuntelende minister te lang in de lucht blijft hangen. De voorzitter: Ik begrijp uw verzoek. Wij kijken wat mogelijk is. Er wordt gekeken naar een plek op de agenda. De spreektijd in het debat zal vier minuten bedragen. De heer Ten Broeke (VVD): Ik heb een vraag over de orde. De minister van Defensie is op dit moment "in de West" zoals dat zo mooi werd uitgedrukt. Kan hij zijn bezoek nog afmaken; houden wij er in de planning nog rekening mee? De voorzitter: Wij zullen met het kabinet in overleg treden om te zien wat mogelijk is. Het woord is aan de heer Heijnen. De heer Heijnen (PvdA): Voorzitter. Ik heb een verzoek over DigiNotar. In de procedurevergadering hebben we afgesproken dat we er een technische briefing een hoorzitting en een debat aan zullen wijden. Maar ondertussen blijft er onrust bestaan over de vraag of iemands toegang tot een site van de rijksoverheid gehackt kan worden ook naar aanleiding van krantenartikelen waarin deskundigen worden genoemd. Ik verwacht van het kabinet dat het niet alleen via woordvoering en het telefoonnummer mensen gerust stelt maar dat het ook de Kamer iedere dag op de hoogte houdt van de ontwikkelingen. Ik verzoek om een brief van de minister van BZK en die van Veiligheid en Justitie over de onrust die blijkens de pers blijft bestaan over de veiligheid van overheidssites. Mevrouw Kooiman (SP): Uiteraard steun voor dit verzoek maar mijn collega Sharon Gesthuizen heeft gisteren een debat aangevraagd voorafgegaan door een brief. Ik verwacht dat er in de ko-mende dagen nog meer zorgwekkende berichten kunnen komen en dat die automatisch betrokken worden bij die brief en het debat. De voorzitter: Het lijkt mij praktisch om het kabinet toch om die brief te vragen met alle relevante informatie en met een reactie op krantenartikelen. Alles moet in brieven staan en waar nodig geactualiseerd worden. Het woord is aan mevrouw Leijten die ook de heer Jasper van Dijk vertegenwoordigt. Mevrouw Leijten (SP): Voorzitter. Het moet niet gekker worden maar ik vertegenwoordig ook de heer Van Gerven. Mijn collega Jasper van Dijk heeft aan de staatssecretaris van OCW vragen gesteld over de fusie van de universiteiten van Delft Leiden en Rotterdam. Deze stammen uit juli. Het wordt dus wel tijd om die te beantwoorden. Mijn collega Van Gerven en ik hebben in totaal negen vragen gesteld aan de staatssecretaris van VWS over topsalarissen over het inzetten van ongediplomeerd personeel en over het scheiden van geliefden wanneer men wordt opgenomen in een verzorg- of verpleeghuis. Die vragen moeten niet zo lang blijven liggen. Ik verwacht dat deze zo snel mogelijk worden beantwoord. Er staan ook nog vier vragen open aan de minister van VWS. Ook op die vragen willen wij snel antwoord. Er is nog een vraag van mijn collega Van Gerven aan de staatssecretaris van EL&I over de Q-koorts. Deze vraag willen we ook zo snel mogelijk beantwoord hebben. De voorzitter: Wij zullen dit doorgeleiden naar het kabinet. Hopelijk komt er dan snel antwoord.