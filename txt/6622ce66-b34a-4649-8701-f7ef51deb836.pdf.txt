122 Stemming motie Care Aan de orde is de stemming over een aangehouden motie ingediend bij het debat over care te weten: - de motie-Kerstens/Ellemeet over de specialist ouderengeneeskunde in de wijk (34104 nr. 293). (Zie notaoverleg van 15 juni 2020.) De voorzitter: Op verzoek van de heer Kerstens stel ik voor zijn motie (34104 nr. 293) opnieuw aan te houden. Daartoe wordt besloten. De voorzitter: Daarmee zijn we … We zijn nog niet klaar. We hebben nog hoofdelijke stemmingen. Ja meneer Van Nispen? De heer Van Nispen (SP): Voorzitter over die hoofdelijke stemmingen gesproken. Eerder deze stemmingsronde hield ik bij agendapunt 2 stemmingen over moties ingediend bij het notaoverleg over cure de motie aan van mijn collega Henk van Gerven op stuk nr. 498 (31765). Ik had toen nog niet gezien dat dit wel een spoedeisende motie is. Ik zou die dus graag toe willen voegen aan de stemmingen van deze ochtend. De voorzitter: Nog een keer meneer Van Nispen. Welke …? De heer Van Nispen (SP): Bij agendapunt 2 stemmingen over moties ingediend bij het notaoverleg over cure en dan de motie-van Gerven op stuk nr. 498 (31765). De voorzitter: O ja. Ja. Dan schorsen we heel even om de lijst op orde te maken. De vergadering wordt enkele ogenblikken geschorst.