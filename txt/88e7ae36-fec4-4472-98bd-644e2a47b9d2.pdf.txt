15 Stemmingen moties Financiële situatie onderwijs Aan de orde zijn de stemmingen over moties ingediend bij het VAO Financiële situatie in het onderwijs te weten: - de motie-Van Meenen over inzicht in de stijging van lasten van scholen en onderwijsinstellingen (34300-VIII nr. 130); - de motie-Van Meenen over verhogen van het budget voor passend onderwijs in het basisonderwijs (34300-VIII nr. 131); - de motie-Rog over reductie van de bovenwettelijke WWuitkering (34300-VIII nr. 132); - de motie-Vermue/Van Dekken over dalende leerlingenaantallen en goed en bereikbaar onderwijs in krimpregio's (34300-VIII nr. 133); - de motie-Siderius/Jasper van Dijk over daadwerkelijke besteding van onderwijsgeld in de klas (34300-VIII nr. 134). (Zie vergadering van 9 maart 2016.) De voorzitter: De motie-Vermue/Van Dekken (34300-VIII nr. 133) is in die zin gewijzigd en nader gewijzigd dat zij thans luidt: De Kamer gehoord de beraadslaging constaterende dat leerlingenaantallen in het primair onderwijs en voortgezet onderwijs in Nederland dalen; constaterende dat in krimpregio's onderwijsinstellingen nu vaak al dun gezaaid zijn en kinderen ver moeten reizen om naar school te gaan; constaterende dat door dalende leerlingenaantallen ook de financiering van goed en dekkend aanbod van onderwijs onder druk kan komen te staan; overwegende dat ook in krimpregio's sprake moet zijn van goede voorzieningen en een dekkend aanbod; verzoekt de regering in kaart te brengen waar dalende leerlingenaantallen in krimpregio's ten koste dreigen te gaan van goed en bereikbaar onderwijs met een dekkend aanbod en de Kamer na het zomerreces doch voor het plenaire debat over de rijksbegroting voor OCW hierover te informeren en aan te geven welke financiële en onderwijsinhoudelijke opgave dit met zich meebrengt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 137 was nr. 136 (34300-VIII). Ik stel vast dat wij hier nu over kunnen stemmen.Op verzoek van de heer Van Meenen stel ik voor zijn motie (34300-VIII nr. 131) aan te houden. Daartoe wordt besloten. In stemming komt de motie-Van Meenen (34300-VIII nr. 130). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk Klein de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Rog (34300-VIII nr. 132). De voorzitter: Ik constateer dat de aanwezige leden van de fracties van D66 50PLUS Van Vliet de Groep Kuzu/Öztürk de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de nader gewijzigde motie-Vermue/Van Dekken (34300-VIII nr. 137 was nr. 136). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de ChristenUnie het CDA en de Groep Bontes/Van Klaveren voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Siderius/Jasper van Dijk (34300VIII nr. 134). De voorzitter: Ik constateer dat de aanwezige leden van de fracties van de SP de PvdD 50PLUS de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.