14 Stemmingen moties Wet adviescollege rechtspositie politieke ambtsdragers Aan de orde zijn de stemmingen over aangehouden moties ingediend bij de behandeling van het wetsvoorstel Instelling van een adviescollege op het terrein van de rechtspositie van politieke ambtsdragers (Wet adviescollege rechtspositie politieke ambtsdragers) te weten: - de motie-Leijten over de vergoeding voor politieke ambtsdragers spiegelen aan die voor uitvoerders in de publieke sector (35530 nr. 9); - de motie-Bisschop over een eenmalige verhoging van de vergoeding voor Statenleden (35530 nr. 10). (Zie vergadering van 1 juni 2021.) De voorzitter: De motie-Leijten (35530 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat een adviescommissie moet gaan adviseren over de vergoeding van politiek waarbij ook "de salarisontwikkelingen in de markt semipublieke sector en functievergelijkingen kunnen worden meegenomen"; van mening dat de bestuurlijke en politieke elite in ons land veel te ver afstaat van de werkelijkheid en dat de riante vergoeding daarbij een rol speelt; verzoekt de regering ervoor zorg te dragen dat de invulling van de vergoeding van politieke ambtsdragers altijd gespiegeld zal zijn aan mensen die hun werk doen in publieke sectoren waarbij het niet gaat om de topbestuurder maar de uitvoerders van primaire processen en gaat over tot de orde van de dag. Zij krijgt nr. 11 was nr. 9 (35530). De voorzitter: De motie-Bisschop (35530 nr. 10) is in die zin gewijzigd dat zij thans luidt: Motie De Kamer gehoord de beraadslagingoverwegende dat de vergoedingen voor volksvertegenwoordigers op onderling samenhangende wijze moeten worden vastgesteld; constaterende dat volgens het rapport van SEO de vergoeding van Statenleden en algemeen bestuursleden van waterschappen laag is en een eenmalige verhoging voor de hand ligt aangezien de vergoeding lager is dan die van raadsleden in kleinere gemeenten; verzoekt de regering in afstemming met het Interprovinciaal Overleg en de Unie van Waterschappen over te gaan tot een eenmalige verhoging van de vergoeding voor Statenleden en algemeen bestuursleden en gaat over tot de orde van de dag. Zij krijgt nr. 12 was nr. 10 (35530). Ik stel vast dat wij hier nu over kunnen stemmen. Op verzoek van de heer Bisschop stel ik voor zijn gewijzigde motie (35530 nr. 12 was nr. 10) aan te houden. Daartoe wordt besloten. In stemming komt de gewijzigde motie-Leijten (35530 nr. 11 was nr. 9). De voorzitter: Ik constateer dat de leden van de fracties van de SP GroenLinks BIJ1 de PvdA de PvdD BBB en de PVV voor deze gewijzigde motie hebben gestemd en de leden van de overige fracties ertegen zodat zij is verworpen.