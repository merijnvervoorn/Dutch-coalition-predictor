8 Stemmingen moties Bouwopgave Aan de orde zijn de stemmingen over moties ingediend bij het VAO Bouwopgave te weten: - de motie-Ronnes over een spoedige realisatie van woningbouw op locatie Rijnenburg (32847 nr. 588); - de motie-Nijboer over wettelijke maatregelen om private partijen tot bouwen te dwingen (32847 nr. 590); - de motie-Van Eijs/Koerhuis over in gesprek gaan met Utrecht over woningbouw op de locatie Rijnenburg (32847 nr. 591). (Zie vergadering van 29 januari 2020.) De voorzitter: De motie-Nijboer (32847 nr. 590) is in die zin gewijzigd dat zij thans luidt: Motie De Kamer gehoord de beraadslaging overwegende dat er woningnood is; overwegende dat speculanten vanwege winstoogmerk soms gronden braak laten liggen; verzoekt het kabinet onderzoek te doen naar wettelijke mogelijkheden voor gemeenten om braakliggende terreinen te benutten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 610 was nr. 590 (32847). Ik stel vast dat wij hier nu over kunnen stemmen. In stemming komt de motie-Ronnes (32847 nr. 588). De voorzitter: Ik constateer dat de leden van de fracties van DENK 50PLUS het CDA de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Nijboer (32847 nr. 610 was nr. 590). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen50PLUS D66 de SGP de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Eijs/Koerhuis (32847 nr. 591). De voorzitter: Ik constateer dat de leden van de fracties van de PvdA DENK 50PLUS D66 de VVD de SGP het CDA de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen.