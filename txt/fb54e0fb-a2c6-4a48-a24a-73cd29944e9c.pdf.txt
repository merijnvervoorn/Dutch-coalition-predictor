24 Stemming motie Preventiebeleid Aan de orde is de stemming over een aangehouden motie ingediend bij het debat over Preventiebeleid te weten: - de motie-Pia Dijkstra over een platform van publieke en private organisaties (32793 nr. 120). (Zie notaoverleg van 27 januari 2014.) De voorzitter: De motie-Pia Dijkstra (32793 nr. 120) is in die zin gewijzigd dat zij thans luidt: Motie De Kamer gehoord de beraadslaging constaterende dat er in het kader van preventie nog kansen liggen voor publiek-private samenwerking op het gebied van onder meer infectieziekten eet- en beweeggedrag medicijngebruik en ziekteverzuim; verzoekt de regering een gesprek te faciliteren tussen het RIVM en private organisaties om de mogelijkheden in kaart te brengen voor een breed platform waarin publieke en private organisaties werken aan een digitaal instrument voor zelfdiagnose voorlichting en monitoring van ziektebeelden en leefstijl en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 140 was nr. 120 (32793). Ik stel vast dat wij hier nu over kunnen stemmen. In stemming komt de gewijzigde motie-Pia Dijkstra (32793 nr. 140 was nr. 120). De voorzitter: Ik constateer dat de aanwezige leden van de fracties van Bontes het CDA de ChristenUnie de VVD 50PLUS D66 GroenLinks de PvdA en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De vergadering wordt van 16.11 uur tot 16.30 uur geschorst.