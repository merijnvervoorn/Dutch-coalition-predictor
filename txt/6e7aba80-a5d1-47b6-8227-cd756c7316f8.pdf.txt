9 Stemmingen Aan de orde zijn de stemmingen over moties ingediend bij het debat over de artikel 100-brief over verlenging van de Nederlandse bijdrage aan Operatie Unified Protector – Libië te weten: - de motie-Pechtold c.s. over een blijvende betrokkenheid bij Libië (32623 nr. 20); - de motie-Pechtold c.s. over berechting door het Internationaal Strafhof (32623 nr. 21); - de motie-Van Bommel over een onmiddellijk staakt-hetvuren (32623 nr. 22). (Zie vergadering van heden.) In stemming komt de motie-Pechtold c.s. (32623 nr. 20). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Pechtold c.s. (32623 nr. 21). De voorzitter: Ik constateer dat deze motie met algemene stemmen is aangenomen. In stemming komt de motie-Van Bommel (32623 nr. 22). De voorzitter: Ik constateer dat de aanwezige leden van de fracties van de SP en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. Mevrouw Ouwehand (PvdD): Voorzitter. De motie-Ouwehand c.s. (21501-32 nr. 496) is aangenomen. Ik zou heel graag deze week van het kabinet een brief ontvangen over de uitvoering omdat het gaat over iets wat begin volgende week wordt besloten in Europa. De voorzitter: We zullen het stenogram doorgeleiden naar het kabinet. De vergadering wordt enkele ogenblikken geschorst.