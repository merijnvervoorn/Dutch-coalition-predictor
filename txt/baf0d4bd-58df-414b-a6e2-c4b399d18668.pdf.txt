48 Personeel en Defensie Aan de orde is het VAO Personeel en Defensie (AO d.d. 22/2). De voorzitter: Ik vraag de leden om clementie niet voor mijzelf maar voor de heer Van Dijk. Hij wil een motie indienen maar die ligt nog op zijn bureau. Ik ga de tijd niet volpraten. Ik zal de vergadering dus even schorsen. De vergadering wordt enkele ogenblikken geschorst. De heer Jasper van Dijk (SP): Voorzitter. Excuus. Ik moest even mijn motie ophalen. Het gevolg daarvan is dat ik nu even moet uitrusten. Ik heb nog 1 minuut en 50 seconden. Motie De Kamer gehoord de beraadslaging constaterende dat de klokkenluiderszaak van vliegbasis Eindhoven exemplarisch is voor de manier waarop er door Defensie met melders van misstanden wordt omgegaan; constaterende dat een intern Defensieonderzoek naar een vervalst medisch dossier zelf vervalst is; constaterende dat de meldingsbereidheid van misstanden binnen Defensie tot een dieptepunt gedaald is; van mening dat lessen moeten worden getrokken uit deze zaak opdat nieuwe misstanden worden voorkomen; roept op tot het instellen van een parlementaire ondervraging naar de gang van zaken rondom de klokkenluider van vliegbasis Eindhoven en gaat over tot de orde van de dag. De voorzitter: Deze motie is voorgesteld door het lid Jasper van Dijk. Naar mij blijkt wordt de indiening ervan voldoende ondersteund. Zij krijgt nr. 76 (34550-X). Gelet op hoe de heer Van Dijk de motie heeft voorgelezen zou ik bijna zeggen dat het om een coopertest ging. De heer Jasper van Dijk (SP): Ten overvloede merk ik op dat ik met deze motie een verzoek doe aan de Kamer en niet aan de minister.De voorzitter: Wellicht wil de minister een advies hierover uitbrengen aan het Presidium dat er vervolgens een standpunt over moet innemen. Minister Hennis-Plasschaert: Voorzitter. Terwijl ik luisterde naar de heer Van Dijk dacht ik heel even: of er een hoorzitting wordt georganiseerd is een zaak van de Kamer. Maar ik denk dat ik in de verschillende debatten hierover wel duidelijk ben geweest. Er heeft onafhankelijk onderzoek plaatsgevonden dat veel verder strekt dan het rapport van de IMG waar we eerder over hebben gesproken. Dat onderzoek is gedaan door de OIO. Naar aanleiding daarvan zijn er materiële en immateriële schadevergoedingen uitgekeerd en is betrokkene gerehabiliteerd. Ook voor de troepen is er weer een loopbaanperspectief en zelfs meer dan dat. Er is ook een vaststellingsovereenkomst gesloten met als doel om ons — dan heb ik het over de betrokkene en de organisatie zelf — weer op de toekomst te richten. Daarom zou ik een parlementaire hoorzitting afraden. De voorzitter: Dank u zeer. Ik zal bewerkstelligen dat het Presidium reageert op deze motie. Daarmee zijn we aan het einde gekomen van dit VAO tenzij de heer Van Dijk nog een prangend punt heeft en dat zonder horten en stoten aan u kan meedelen. De heer Jasper van Dijk (SP): Zeker voorzitter ik ben inmiddels weer helemaal op adem. De minister permitteert het zich om op te sommen wat er allemaal gebeurd is in het verleden maar laat ik aan mijn collega's meegeven dat wij hier niet de indruk moeten hebben dat deze zaak tot een bevredigend einde is gekomen; was dat wel het geval dan zou deze motie niet nodig zijn. Dit verzoek is hard nodig. De voorzitter: Waarvan akte althans als uw mening. Mevrouw Eijsink (PvdA): De woorden van de heer Van Dijk neem ik zeer letterlijk. Het is goed om even te weten of de heer Van Dijk inzage heeft in stukken die wij als collega's niet kennen. De laatste uitspraak van de heer Van Dijk ging erover dat deze zaak niet opgelost zou zijn. Dan heeft deze motie voor mij een volstrekt andere lading maar daarom vraag ik de heer Van Dijk of hij beschikt over andere informatie dan die welke naar de Kamer is gekomen en die puur vertrouwelijk is. Dan spelen wij waarschijnlijk andere wedstrijden met elkaar. Dat lijkt mij iets wat wij niet zouden moeten doen. De heer Jasper van Dijk (SP): Voorzitter dat is niet het geval. Ik reageerde op het feit dat de minister suggereerde dat deze zaak is afgerond met de vaststellingsovereenkomst et cetera. Toen heb ik gezegd dat de zaak op dit moment allerminst bevredigend is afgerond.De voorzitter: Dat is een kwestie van interpretatie. De heer Jasper van Dijk (SP): Precies het is een politieke vraag. De voorzitter: Het is een kwestie van interpretatie en politieke weging. Er wordt vanavond over gestemd. Daarmee zijn wij aan het einde van dit verslag algemeen overleg gekomen. Ik dank de minister. De beraadslaging wordt gesloten. De voorzitter: Wij stemmen vanavond over de motie. De vergadering wordt enkele ogenblikken geschorst.