9 Stemmingen moties "Naar een moderne uitvaartwet" Aan de orde zijn de stemmingen over moties ingediend bij het debat over de initiatiefnota "Naar een moderne uitvaartwet" te weten: - de motie-Belhaj/Özütok over begraven of cremeren binnen 24 uur na overlijden (35077 nr. 3); - de motie-Belhaj/Middendorp over ophalen van as uiterlijk een week na de crematie (35077 nr. 4); - de motie-Belhaj/Middendorp over in specifieke gevallen afwijken van het verbod op gelijktijdig begraven en cremeren in één kist (35077 nr. 5); - de motie-Belhaj/Özütok over afbreekbaarheid van een kist of ander omhulsel binnen tien jaar (35077 nr. 6); - de motie-Van der Molen over criteria voor eeuwigdurende grafrust (35077 nr. 7); - de motie-Van der Molen over nadere regels voor het ruimen van graven (35077 nr. 8); - de motie-Middendorp c.s. over de lengte van de termijn van grafrust (35077 nr. 9). (Zie notaoverleg van 27 mei 2019.) De voorzitter: Op verzoek van de heer Van der Molen stel ik voor zijn motie (35077 nr. 8) aan te houden. Daartoe wordt besloten. De voorzitter: De motie-Belhaj/Özütok (35077 nr. 3) is in die zin gewijzigd dat zij thans luidt: Motie De Kamer gehoord de beraadslaging van mening dat voor de veelvoorkomende religies in Nederland het mogelijk moet zijn het geloof rondom de uitvaart te praktiseren zonder dat daar speciale procedures voor moeten worden gevoerd; overwegende dat binnen de joodse en islamitische traditie het de gewoonte is binnen 24 uur na het overlijden te begraven; constaterende dat in Nederland de regel is dat pas 36 uur na overlijden kan worden overgegaan tot begraven of cremeren en door middel van een verzoek om uitzondering met toestemming van de officier van justitie na 24 uur; verzoekt het kabinet te onderzoeken hoe het mogelijk te maken is dat personen binnen 24 uur na overlijden kunnenworden begraven of gecremeerd en daarbij te betrekken of dit te bewerkstelligen is op zon- en feestdagen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 10 was nr. 3 (35077). De voorzitter: De motie-Belhaj/Middendorp (35077 nr. 4) is in die zin gewijzigd dat zij thans luidt: Motie De Kamer gehoord de beraadslaging constaterende dat in de Wet op de lijkbezorging nu is vastgelegd dat na een crematie de crematoriumhouder de as pas na een maand mag uitgeven aan de nabestaanden; van mening dat het verplicht een maand wachten op de as niet meer van deze tijd is en dat nabestaanden zelf moeten kunnen bepalen of zij de as enkele dagen na de crematie of pas na een paar maanden ophalen; overwegende dat het wel mogelijk moet zijn voor de officier van justitie om in zeer specifieke gevallen zoals onduidelijkheid over een natuurlijke dood de asuitgifte tijdelijk tegen te houden; verzoekt het kabinet om middels een wetswijziging in de Wet op de lijkbezorging te regelen dat de as zo snel als praktisch en op zorgvuldige wijze mogelijk is bij voorkeur binnen een week na de crematie kan worden opgehaald bij het crematorium en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 11 was nr. 4 (35077). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Belhaj/Özütok (35077 nr. 10 was nr. 3). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Belhaj/Middendorp (35077 nr. 11 was nr. 4).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA de ChristenUnie de PVV en FvD voor deze gewijzigde motie hebben gestemd en de leden van de fractie van de SGP ertegen zodat zij is aangenomen. In stemming komt de motie-Belhaj/Middendorp (35077 nr. 5). De voorzitter: Ik constateer dat deze motie met algemene stemmen is aangenomen. In stemming komt de motie-Belhaj/Özütok (35077 nr. 6). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Molen (35077 nr. 7). De voorzitter: Ik constateer dat deze motie met algemene stemmen is aangenomen. In stemming komt de motie-Middendorp c.s. (35077 nr. 9). De voorzitter: Ik constateer dat deze motie met algemene stemmen is aangenomen. Mevrouw Belhaj. Mevrouw Belhaj (D66): Voorzitter. Nu onze moties zijn aangenomen verzoek ik het kabinet mede namens mijn collega Den Boer om een brief te sturen over hoe het deze moties gaat uitvoeren. De voorzitter: Dan stel ik voor het stenogram van dit deel van de vergadering door te geleiden naar het kabinet.