13 Stemmingen Regelgevend kader kredietunies Aan de orde is de stemming in verband met het Voorstel van wet van de leden Agnes Mulder en Nijboer tot wijziging van de Wet op het financieel toezicht en enkele andere wetten met het oog op een regelgevend kader voor kredietunies (Wet toezicht kredietunies) (33949). (Zie vergadering van 19 maart 2015.) In stemming komt het wetsvoorstel. De voorzitter: Ik constateer dat dit wetsvoorstel met algemene stemmen is aangenomen. (Geroffel op de bankjes) De voorzitter: Willen de initiatiefnemers de verdediging van dit wetsvoorstel in de Eerste Kamer ter hand nemen? Mevrouw Agnes Mulder (CDA): Dat zullen de heer Nijboer en ik met alle plezier doen. De voorzitter: Ik wens u daarbij heel veel succes.