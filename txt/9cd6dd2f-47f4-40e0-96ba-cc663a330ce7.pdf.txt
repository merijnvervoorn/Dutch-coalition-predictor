35 Stemming motie Landbouw- en Visserijraad 28 en 29 juni (ronde 1) Aan de orde is de stemming over een aangehouden motie ingediend bij het tweeminutendebat Landbouw- en Visserijraad 28 en 29 juni te weten: - de motie-Van der Plas/Van Haga over verdere beperkende maatregelen ten aanzien van de Nederlandse visserij voorkomen (21501-32 nr. 1312). (Zie vergadering van 24 juni 2021.) De voorzitter: Ik vraag de leden om hun plaats weer in te nemen. Aan de orde zijn de hoofdelijke stemmingen over een motie en een wetsvoorstel. Ik kijk heel even waar mevrouw Van Ark is. Waar zit mevrouw Van Ark? O ja helemaal achterin. Gelukkig present. Mevrouw Van Ark heeft nu plaatsgenomen in de zaal voor het uitbrengen van haar stem. Zij zal na de stemmingen in deze groep weer plaatsnemen in vakK. Voordat we gaan stemmen hebben drie mensen een stemverklaring. Daarna gaan we over tot de stemmingen. Dat is het meest efficiënt. Ik geef gelegenheid tot het afleggen van stemverklaringen vooraf. Ik geef allereerst het woord aan mevrouw Pouw-Verweij van JA21 voor haar stemverklaring daarna aan de heer Hijink en dan aan de heer Baudet. Mevrouw Pouw-Verweij (JA21): Dank u wel voorzitter. Mijn fractie draagt graag bij aan het netjes afhechten van het verleden. Wij achten het echter niet wenselijk dat COVID-19 in de toekomst op de A-lijst blijft staan. We hebben daarom een amendement ingediend om met het verlopen van de Tijdelijke wet maatregelen covid-19 COVID-19 van de A-lijst uit de Wet publieke gezondheid te halen. Jammer genoeg is dit verworpen. Door het verwerpen van het amendement zijn de leden van mijn fractie genoodzaakt om tegen te stemmen. Dank u wel. De voorzitter: Dank u wel mevrouw Pouw-Verweij. We maken even schoon en dan geef ik het woord aan de heer Hijink van de SP. De heer Hijink (SP): Voorzitter. Op 20 februari vorig jaar 2020 stuurde het kabinet een wet naar de Kamer om het coronavirus aan te merken als een type A-ziekte. Zoals het hoort hebben wij dat schriftelijk behandeld. Welgeteld twee partijen hebbenaan die schriftelijke behandeling meegedaan: de VVD en de SP. Inmiddels zijn we anderhalf jaar verder en heeft hier een debat plaatsgevonden waarin ongeveer het einde van onze democratie is aangekondigd. Er is zelfs gezegd dat wij als volksvertegenwoordigers onze controlerende taak niet serieus zouden nemen. Ik wil hier wel gezegd hebben dat er twee partijen waren die direct binnen een maand op die wet hebben gereageerd en vragen hebben gesteld terwijl andere dat hebben nagelaten. Wij zullen voor deze wet stemmen omdat het belangrijk is dat het coronavirus aangemerkt wordt als type A-ziekte juist omdat we willen dat dit virus zeker als er nieuwe varianten opduiken bij de GGD gemeld wordt als het zich voordoet. Dat is superbelangrijk want anders raken wij het zicht op het virus kwijt. Daarom volop steun van de SP voor deze wet. De voorzitter: Dank u wel. Mevrouw Agema van de PVV. Mevrouw Agema (PVV): Dank u wel voorzitter. We krijgen nu stemverklaringen van fracties en leden die niet hebben deelgenomen aan het debat. De voorzitter: We zullen uw opmerking meenemen in de Handelingen. Er wordt gezegd door iemand een lid uit de Kamer dat een aantal partijen wel schriftelijk hebben deelgenomen aan het debat. Ik geef nu het woord aan de heer Baudet van Forum voor Democratie. Gaat uw gang. De heer Baudet (FVD): Dank u wel. Er is nu een hoofdelijke stemming over misschien wel het belangrijkste wetsvoorstel van ons leven. In de afgelopen anderhalf jaar werd de Nederlandse bevolking opgesloten en werden onze privacy rechten en vrijheden ingeperkt. En dat is allemaal gelegitimeerd met een verwijzing naar de A-status de ebolastatus de allerzwaarste status die een virus een dodelijk virus kan krijgen. Corona is dat niet. Corona heeft de mortaliteit van de seizoensgriep. Het is geen A-statusvirus. En dus is de stemming van vandaag de belangrijkste stemming van in elk geval de afgelopen anderhalf jaar maar misschien wel van onze levens. Als het nu toch die status krijgt en het in de wet wordt vastgelegd is er mogelijk geen ontsnappen meer mogelijk. Dan gaan die mass surveillance die inperking van de vrijheden en die cyclus van lockdowns en verplichte vaccinaties door. Dan komen we hier misschien nooit meer uit. Laat uw geweten spreken. Want u weet het op feiten gebaseerd: het is geen A-statusvirus. De voorzitter: Dank u wel meneer Baudet. Dan gaan we nu stemmen eerst over de aangehouden motie-Van der Plas/Van Haga ingediend bij het tweeminutendebat Landbouw- en Visserijraad 28 en 29 juni over verdere beperkende maatregelen ten aanzien van de Nederlandse visserij voorkomen (2150132 nr. 1312).De leden van de eerste groep Aartsen tot en met Gündoğan brengen hun stem uit. De voorzitter: Dank u wel.