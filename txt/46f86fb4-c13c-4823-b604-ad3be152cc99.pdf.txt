42 CBR Aan de orde is het VAO CBR (AO d.d. 11/12). De voorzitter: Wij gaan snel verder met het VAO over het CBR. Hartelijk welkom aan de minister. Een aantal CBR-woordvoerders hebben net al geluisterd naar de spelregels. Ik stel voor dat er alleen maar moties ingediend worden en dat er geen vragen meer worden gesteld want anders wordt het vanavond een hele lange zit. Als eerste is het woord aan mevrouw Postma die dat mag gaan uitproberen. Mevrouw Postma (CDA): Dank voorzitter. Het is goed dat zo veel 75-plussers nu eindelijk gebruik kunnen maken van de coulanceregeling waarbij het rijbewijs administratief verlengd wordt met een jaar maar we moeten niet achterover gaan leunen. De druk moet op de ketel blijven dus ik wil nu aandacht vragen voor een groep mensen met een medische achtergrond die eigenlijk gedurende hun hele rijbewijsleven constant gekeurd moeten worden. Dat brengt voor hen niet alleen extra kosten met zich mee maar vaak ook de onzekerheid of zij de verlenging van hun rijbewijs wel op tijd krijgen. Om die reden dien ik de volgende motie in. Motie De Kamer gehoord de beraadslaging constaterende dat het oneerlijk en inefficiënt zou zijn als iemand voor de rest van zijn rijbewijsleven frequent moet worden gekeurd terwijl de kwaal waar iemand last van heeft geheel stabiel is zoals een kortere arm of terwijl deze persoon genezen is verklaard; overwegende dat het voorkomen van onnodige keuringen er daarnaast voor kan zorgen dat de problemen bij het CBR worden verminderd waarbij het uiteraard van belang is dat de verkeersveiligheid altijd wordt geborgd; overwegende dat er verschillende ziektebeelden zijn waarbij mensen jarenlang geen last meer hebben van een kwaal; overwegende dat de Gezondheidsraad in december van 2019 met een advies komt over wanneer tot keuring moet worden overgegaan; overwegende dat zal worden overgegaan tot een versoepeling van de lijst met medische condities waarvoor de rijvaardigheid gekeurd moet worden indien uit het advies blijkt dat dit kan zonder dat dit ten koste gaat van de verkeersveiligheid; verzoekt de regering om het CBR te vragen om als zij in de praktijk bij de uitvoering van de REG2000 onnodige keuringen rijtesten of eisen tegenkomen dit te meldenzodat dit meegenomen kan worden bij de mogelijke versoepeling en gaat over tot de orde van de dag. De voorzitter: Deze motie is voorgesteld door de leden Postma Laçin Van der Graaf en Schonis. Naar mij blijkt wordt de indiening ervan voldoende ondersteund. Zij krijgt nr. 776 (29398). De heer Schonis D66. De heer Schonis (D66): Dank voorzitter. Ik zal proberen de kerstregels die u zo strak hanteert zo veel mogelijk te volgen. We hebben vorige week een goed overleg gehad over het CBR. We zijn kritisch over hoe het gaat. We zien een kleine verbetering in de dienstverlening. Het kan natuurlijk altijd beter. We zijn heel erg blij dat er ruim 87.000 mensen per 1 december geholpen zijn met de administratieve verlenging van hun rijbewijs. Mevrouw Postma refereerde er al aan. Over de medische keuringen komen we volgend jaar te spreken. Ik ben heel blij dat we gisteren in de PV Kamerbreed besloten hebben om daar een AO over te houden. Wel is het jammer dat we het advies van de Gezondheidsraad dat wij deze maand zouden krijgen nog niet gehad hebben. Dat betekent dat we over de Regeling eisen geschiktheid volgend jaar nog wel een keer komen te spreken want het is natuurlijk niet aanvaardbaar dat mensen vanwege hun medische achtergrond letterlijk langs de kant van de weg blijven staan. Maar goed dat is voor het volgende jaar. De dienstverlening van het CBR kan altijd beter. Daarom heb ik één motie met die strekking. Motie De Kamer gehoord de beraadslaging overwegende dat het voor de dienstverlening van het CBR van belang is dat het CBR goed bereikbaar is voor iedereen ook buiten kantoortijden en in de weekenden; verzoekt de regering het CBR opdracht te geven te onderzoeken of zowel de telefonische bereikbaarheid als de openingstijden voor het afnemen van examens aansluit bij de behoefte van haar klanten en gaat over tot de orde van de dag. De voorzitter: Deze motie is voorgesteld door de leden Schonis Postma Van der Graaf en Remco Dijkstra. Naar mij blijkt wordt de indiening ervan voldoende ondersteund. Zij krijgt nr. 777 (29398).De heer Schonis (D66): Dank voorzitter. Ik wil de minister nog even complimenteren met haar vocale kwaliteiten. Ik heb het gisteren gezien. Ik zal niet proberen om haar na te zingen maar het was zeer muzikaal. Dank u wel. De voorzitter: De heer Dijkstra VVD. De heer Remco Dijkstra (VVD): Voorzitter. Ik dank de minister voor de muts en de sjaal die ik kreeg. We zullen het niet koud hebben met de kerst. En: zonder drank op rijden! Motie De Kamer gehoord de beraadslaging overwegende dat het CBR een periode doormaakt waarin er vanwege vele redenen een achterstand is opgelopen in de afgifte van rijbewijzen en het tijdig beoordelen van medische dossiers; verzoekt de regering na te denken over een stelselherziening in de werkwijze en het proces om te komen tot de beoordeling van geschiktheid bij medische dossiers om zo vlotter en beter klanten te kunnen helpen; verzoekt de regering voorts de Kamer hiervoor uiterlijk voor de zomer van 2020 te informeren en gaat over tot de orde van de dag. De voorzitter: Deze motie is voorgesteld door het lid Remco Dijkstra. Naar mij blijkt wordt de indiening ervan voldoende ondersteund. Zij krijgt nr. 778 (29398). De heer Remco Dijkstra (VVD): En de volgende motie. Motie De Kamer gehoord de beraadslaging overwegende dat het CBR maandelijks een rapportage stuurt over de voortgang bij de divisies Rijgeschiktheid Medisch en de Klantenservice; constaterende dat de gevraagde rapportage inmiddels zeer uitgebreid en over meerdere pagina's verdeeld is; overwegende dat de Kamer vooral op hoofdlijn inzicht nodig wil hebben in de verbeteringen bij het CBR en daarbij heldere doelen waardeert;verzoekt de regering in het kader van inzichtelijkheid en overzichtelijkheid het CBR te vragen in de rapportage een nulmeting (september 2019) toe te voegen en voortaan primair te rapporteren over de realisatie en prognose van een beperkt aantal relevante indicatoren zodat de rapportage wat concreter wordt en gaat over tot de orde van de dag. De voorzitter: Deze motie is voorgesteld door de leden Remco Dijkstra Schonis en Van der Graaf. Naar mij blijkt wordt de indiening ervan voldoende ondersteund. Zij krijgt nr. 779 (29398). Dan de heer Van Aalst PVV. De heer Van Aalst (PVV): Dank u wel voorzitter. Gezien de kerstregels zal ik geen flauwe grappen maken over de muts en de sjaal maar gelijk overgaan tot de puinhoop bij het CBR. We hebben in het AO geconstateerd dat er alleen maar kortetermijnpolitiek bedreven wordt. Daarom heb ik de volgende motie. Motie De Kamer gehoord de beraadslaging constaterende dat structurele oplossingen ontbreken in het plan van aanpak om de chaos bij het CBR permanent op te lossen; van mening dat dit wel noodzakelijk is om de kwaliteit voor langere termijn te borgen; verzoekt de regering om het CBR een plan van aanpak met structurele oplossingen te laten voorbereiden en dat te betrekken bij de stelselherziening begin volgend jaar en gaat over tot de orde van de dag. De voorzitter: Deze motie is voorgesteld door het lid Van Aalst. Naar mij blijkt wordt de indiening ervan voldoende ondersteund. Zij krijgt nr. 780 (29398). De heer Van Aalst (PVV): Voorzitter. Ik wil het CBR nog een keer een handreiking doen gezien de berichtgeving van afgelopen week over de rijvaardigheidstest. Motie De Kamergehoord de beraadslaging constaterende dat het CBR meldingen krijgt dat mensen gevaarlijk rijgedrag vertonen maar dat het CBR deze mensen geen rijvaardigheidstest kan opleggen; van mening dat de verkeersveiligheid hier mogelijk door in het geding is; verzoekt de regering ter bevordering van de verkeersveiligheid bij twijfel over de rijvaardigheid het CBR de mogelijkheid te geven een rijvaardigheidstest af te nemen en gaat over tot de orde van de dag. De voorzitter: Deze motie is voorgesteld door het lid Van Aalst. Naar mij blijkt wordt de indiening ervan voldoende ondersteund. Zij krijgt nr. 781 (29398). Tot slot de heer Laçin van de SP. De heer Laçin (SP): Dank voorzitter. Ik heb geen moties maar ik wil nog wel een aantal opmerkingen maken. We zien dat de chaos bij het CBR voortduurt en het duurt nog wel even voor die is opgelost. Het is het zoveelste voorbeeld van een falende overheid. We zien het bij de Belastingdienst bijvoorbeeld met de kinderopvangtoeslag; we hebben het hiervoor over de Groningers gehad; en van de situatie bij het CBR zijn ook al duizenden mensen de dupe geworden. Het is ook al het zoveelste debat dat wij dit jaar hebben gevoerd over het CBR. Dat toont aan dat er veel moet verbeteren. Als Kamer proberen wij de minister vooral te stimuleren en te dwingen om dingen te doen. Er is een coulanceregeling voor 75-plussers. Dat is goed dat geeft wat lucht maar dat is natuurlijk geen permanente oplossing. Er zijn nog steeds problemen voor veel mensen zoals beroepschauffeurs en mensen met een medische aandoening. Wij wachten op het rapport van de Gezondheidsraad — de heer Schonis refereerde er net ook aan — omdat we denken dat dat lucht zal geven als er wat medische aandoeningen van die lijst af kunnen. Daarom hebben we de motie van mevrouw Postma om het CBR aan de slag te laten gaan medeondertekend. Ik heb nog één vraag aan de minister. Ik heb haar gevraagd of voor de mensen met een medische aandoening de ontwikkeling daarvan in de maandelijkse rapportage opgenomen kan worden; dat gebeurt nu niet. De minister zei dat ze zou kijken of dat kan. Ik wil van de minister graag voor het uitgestelde AO Verkeersveiligheid — dat is waarschijnlijk eind januari begin februari — weten of dit lukt. Zo niet dan kom ik er in het AO Verkeersveiligheid op terug. Dus graag een reactie daarop. Dank u wel.De voorzitter: Dank u wel. Ik kijk naar de minister. Ik zie dat zij direct kan overgaan tot de beantwoording. De minister. Minister Van Nieuwenhuizen-Wijbenga: Dank u wel voorzitter. Ik denk dat het heel snel kan. Ik begin meteen met de vraag van de heer Laçin of het in de rapportage opgenomen kan worden voor het uitgestelde AO Verkeersveiligheid. Als dat inderdaad ergens eind januari gepland wordt moeten we daarover zeker opheldering van het CBR kunnen hebben. Ik zal dan zorgen dat u het voor die tijd weet. De motie-Postma c.s. op stuk nr. 776 kan ik oordeel Kamer geven. De motie-Schonis c.s. op stuk nr. 777 krijgt ook oordeel Kamer. De motie-Dijkstra op stuk nr. 778 krijgt oordeel Kamer. Dat gaat allemaal heel goed vanavond. De motie-Dijkstra c.s. op stuk nr. 779 kan ik ook oordeel Kamer geven. De motie-Van Aalst op stuk nr. 780 krijgt ook oordeel Kamer. Ik had van tevoren gedacht te kunnen zeggen dat ik alle moties in één keer zou kunnen becommentariëren met hetzelfde oordeel — een unicum — maar dat gaat nou net door die laatste motie niet lukken. Ik vraag de heer Van Aalst om zijn motie op stuk nr. 781 aan te houden want hier komen we later nog op terug. In deze motie wordt de regering verzocht om ter bevordering van de verkeersveiligheid bij twijfel over de rijvaardigheid het CBR de mogelijkheid te geven een rijvaardigheidstest af te nemen. Dat kan het CBR nu al doen maar we hebben hun gevraagd om aan te geven of zij daarbij belemmeringen ervaren. Ik denk dat u daarop doelt. Ik zou u willen vragen om even te wachten tot wij het antwoord van het CBR hebben of zij daadwerkelijk belemmeringen ervaren. Bij dezen zal ik dan maar meteen toezeggen dat we daarop terugkomen voor het uitgestelde AO Verkeersveiligheid. Ik zou u willen vragen om uw motie tot die tijd aan te houden. De voorzitter: Meneer Van Aalst bent u daartoe bereid? De heer Van Aalst (PVV): Ja voorzitter. Met deze toezegging zal ik de motie aanhouden. De voorzitter: Op verzoek van de heer Van Aalst stel ik voor zijn motie (29398 nr. 781) aan te houden. Daartoe wordt besloten. De voorzitter: Ik dank de minister voor haar hele snelle beantwoording. De beraadslaging wordt gesloten.De voorzitter: Na de schorsing gaan we door met het VAO Personeel Defensie. De vergadering wordt enkele ogenblikken geschorst.