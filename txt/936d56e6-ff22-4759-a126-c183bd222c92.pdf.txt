10 Stemming motie Milieuraad Aan de orde is de stemming over een aangehouden motie ingediend bij het VAO Milieuraad te weten: - de motie-Ouwehand over een snelle uitfasering van hormoonverstorende stoffen (21501-08 nr. 550). (Zie vergadering van 17 maart 2015.) De voorzitter: De motie-Ouwehand (21501-08 nr. 550) is in die zin gewijzigd dat zij thans luidt: Motie De Kamer gehoord de beraadslaging constaterende dat afgesproken is om binnen de Europese Unie alle hormoonverstorende stoffen uit te faseren en om eind 2013 criteria daarvoor te presenteren; constaterende dat blijkt dat er inderdaad criteria zijn opgesteld om hormoonverstorende stoffen uit te faseren; verzoekt de regering druk op de Europese Commissie uit te oefenen om de opgestelde criteria zo snel mogelijk om te zetten in een beleidsaanpak voor een snelle uitfasering van hormoonverstorende stoffen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 576 was nr. 550 (21501-08). Ik stel vast dat wij hier nu over kunnen stemmen. In stemming komt de gewijzigde motie-Ouwehand (2150108 nr. 576 was nr. 550). De voorzitter: Ik constateer dat de aanwezige leden van de fracties van de PVV de ChristenUnie de SGP Klein 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.