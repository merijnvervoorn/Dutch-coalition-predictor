54 Regeling van werkzaamheden De voorzitter: Ik stel voor de volgende wetsvoorstellen toe te voegen aan de agenda van de Kamer: - Wijziging van de begrotingsstaat van het Ministerie van Onderwijs Cultuur en Wetenschap (VIII) voor het jaar 2021 (Elfde Incidentele Suppletoire Begroting inzake tegemoetkoming ongeplaceerde (culturele) activiteiten) (35941); - Wijziging van de begrotingsstaat van het Ministerie van Onderwijs Cultuur en Wetenschap (VIII) voor het jaar 2021 (Twaalfde incidentele suppletoire begroting inzake verlenging tegemoetkoming ongeplaceerde (culturele) activiteiten) (35964); - Wijziging van de Wet van 7 juli 2021 tot wijziging van de Huisvestingswet 2014 de Woningwet Boek 7 van het Burgerlijk Wetboek en de Overgangswet nieuw Burgerlijk Wetboek naar aanleiding van de evaluatie van de herziene Woningwet en om de mogelijkheden voor tijdelijke huurovereenkomsten te verruimen (Stb. 2021 425) (laten vervallen verruiming mogelijkheden voor tijdelijke huurovereenkomsten) (35951). Ik stel voor toe te voegen aan de agenda van de Kamer het debat over de Najaarsnota 2021 en daarbij maximumspreektijden te hanteren van: - acht minuten voor VVD en D66; - zeven minuten voor PVV en CDA; - zes minuten voor SP PvdA en GroenLinks; - vijf minuten voor Partij voor de Dieren ChristenUnie Forum voor Democratie Volt JA21 SGP DENK Fractie Den Haan BBB en BIJ1; - tweeënhalve minuut voor de Groep Van Haga en het lid Omtzigt. Ik stel voor toestemming te geven aan de vaste commissie voor Defensie voor het houden van een wetgevingsoverleg met stenografisch verslag op maandag 13 december 2021 van 10.00 uur tot 13.00 uur over de initiatiefnota van het lid Belhaj over Autonome Wapensystemen (35848). Ik deel aan de Kamer mee dat voor het debat over misstanden in Nederlandse slachthuizen de termijn voor toekenning is verlengd. Ik deel aan de Kamer mee dat de fractie van BBB bij de stemmingen op dinsdag 23 november jongstleden over de motie-Van der Lee c.s. (35925-V nr. 35) geacht wenst te worden tegen te hebben gestemd. Ik benoem in de vaste commissies voor Financiën voor Sociale Zaken en Werkgelegenheid en voor Binnenlandse Zaken het lid Omtzigt tot plaatsvervangend lid in plaats van het lid Amhaouch. Op verzoek van een aantal leden stel ik voor de volgende door hen ingediende moties opnieuw aan te houden: 2150107-1633; 32793-520; 31765-498; 29538-318; 29477-672; 28345-243; 25295-53; 20454-152; 34104-291; 31015-214; 31765-554; 25295-696; 25295-883; 25295-633; 25295-589. Ik stel voor toe te voegen aan de agenda: - het tweeminutendebat LIMC (CD d.d. 02/12) met als eerste spreker het lid Jasper van Dijk van de SP; - het tweeminutendebat Gevangeniswezen en tbs (CD d.d. 02/12) met als eerste spreker het lid Ellian van de VVD; - het tweeminutendebat RLi-advies "Toegang tot de stad" (34682 nr. 89) met als eerste spreker het lid Koerhuis van de VVD; - het tweeminutendebat Verkeersveiligheid (CD d.d. 02/12) met als eerste spreker het lid Hagen van D66. Overeenkomstig de voorstellen van de voorzitter wordt besloten. De voorzitter: Ik geef als eerste het woord aan de heer Markuszower van de PVV. De heer Markuszower (PVV): Dank u wel voorzitter. De vele asielzoekers plegen geweld. Dat gebeurt nu bij buschauffeurs maar ze plegen eigenlijk heel vaak geweld. De buschauffeurs rond Ter Apel zeggen: het is nu genoeg. Niemand helpt die buschauffeurs en daarom wil ik graag een debat. De voorzitter: Dank u wel. Ik kijk even of er steun is voor uw verzoek. Mevrouw Kuik (CDA): Voorzitter. Morgen hebben we een debat. Daar zou het bij kunnen maar misschien is het ook goed om een brief te vragen over hoe we omgaan met overlast in treinen en bussen op dit punt. Mevrouw Leijten (SP): Wij steunen het verzoek. Mevrouw Belhaj (D66): Geen steun. Mevrouw Tellegen (VVD): Geen steun voorzitter. Morgen is er een debat. De heer Dassen (Volt): Geen steun voorzitter. De heer Ephraim (Groep Van Haga): Deze keer geen steun mede namens BBB.De heer Van der Lee (GroenLinks): Namens PvdA en GroenLinks geen steun. Morgen is er een kans. De heer Wassenberg (PvdD): Geen steun voorzitter. Iemand anders — ik weet niet welk Kamerlid — heeft gezegd: wel een brief. Morgen is er een debat dus dat zou dan wel op korte termijn moeten. Dat zou ik de heer Markuszower mee willen geven: vraag een brief en vraag of die er morgen voor het debat kan zijn. De heer Markuszower (PVV): Ik heb geen andere keuze dan die tip over te nemen. De voorzitter: Er is geen meerderheid. De heer Markuszower (PVV): Graag een brief voor aanvang van het debat. De voorzitter: Dank u wel meneer Markuszower. Wij zullen dit doorgeleiden aan het kabinet. Dan geef ik het woord aan mevrouw Kathmann van de PvdA. Mevrouw Kathmann (PvdA): Voorzitter dank. Ik wil graag een debat aanvragen over de interne problematiek bij de antiterreureenheid van de politie zoals bericht door de NOS op 2 december. Ik wil daar wel alvast wat aan toevoegen. Kunnen we dit debat samenvoegen met het eerder gehonoreerde debat dat is aangevraagd door mevrouw Helder van de PVV over de dood van een undercoveragent als gevolg van problemen bij de Landelijke Eenheid? Dat is nummer 31 op de lijst. De voorzitter: Inmiddels 25. Mevrouw Kathmann (PvdA): O inmiddels 25 ja. Mevrouw Agema (PVV): Dat wilde ik ook melden. Dat willen we er graag bij voegen. De heer Azarkan (DENK): We hebben volgende week een commissiedebat over terrorisme staan. Ik denk dat dat echt de snelste mogelijkheid is. Ik denk niet dat het veel eerder kan. Ik ben niet tegen dit debat maar de eerstvolgende mogelijkheid is volgende week.Mevrouw Michon-Derkzen (VVD): Dat was ook mijn voorstel. Als we dit snel willen bespreken dan doen we dat wat mij betreft volgende week in het commissiedebat. Ik heb er ook geen bezwaar tegen om dat bij het aangekondigde plenaire debat te doen maar dan moeten we er wel lang op wachten. De voorzitter: Dus geen steun voor een apart debat maar het betrekken bij het geplande debat over terrorisme. Mevrouw Michon-Derkzen (VVD): Dat zou mijn voorstel zijn ja. Mevrouw Kuik (CDA): Daar sluit ik me bij aan. Misschien is het ook handig dat we hierover een brief krijgen. De heer Wassenberg (PvdD): Ik vond het wel een charmante oplossing om dit samen te voegen met debat 25. Dat steun ik. Het kan ook bij het commissiedebat maar dat moet in de commissie besproken worden. Dat bespreken we hier niet. Dus ik steun het verzoek van de PvdA. De heer Ephraim (Groep Van Haga): Steun mede namens BBB. Mevrouw Belhaj (D66): Geen steun omdat het inderdaad ook vanuit onze fractie de behoefte was om het dan te betrekken bij het debat van volgende week donderdag. Mevrouw Leijten (SP): Ook onze woordvoerder zou het bij het commissiedebat van volgende week willen betrekken. De heer Van der Lee (GroenLinks): Steun voor het verzoek. De heer Dassen (Volt): Wij zouden het ook graag bij het debat van volgende week willen betrekken. De voorzitter: Ja. Er is geen meerderheid voor uw verzoek en ook geen 30 leden. Mevrouw Kathmann (PvdA): Dan mag je er dus niks meer over zeggen? Want het gaat over drie inspectierapporten waardoor het handiger is om het bij het debat van de PVV te voegen dan om het volgende week te doen. Normaal ben ik ook van de snelheid maar …De voorzitter: Collega's denken er anders over. Ik geef het woord aan mevrouw Agema van de PVV. Gaat uw gang. Mevrouw Agema (PVV): Dank u wel voorzitter. Ik stond hier al eerder om een debat aan te vragen over ziekenhuismedewerkers die worden bedreigd en bespuugd. Er worden ook wapens meegenomen naar het ziekenhuis. Toen werd er verwezen naar het coronadebat van vorige week. Eigenlijk heeft alleen mevrouw Van den Berg er één zin aan gewijd. Dat leek me onvoldoende. Daarom sta ik hier vandaag opnieuw om dit debat aan te vragen. Mevrouw Tellegen (VVD): Mevrouw Agema heeft gelijk. Ik had gezegd: betrek het bij het debat over corona. Dat is onze woordvoerder niet gelukt. Dus alle steun voor deze debataanvraag. De heer Van der Lee (GroenLinks): Ook opnieuw steun namens GroenLinks. De voorzitter: Is er iemand die het niet steunt? Nee. Ik kijk gewoon even naar de reacties. U heeft een meerderheid voor uw verzoek mevrouw Agema. Mevrouw Agema (PVV): Dank u wel. Ik wil ook nog graag een brief van de minister. De voorzitter: En een brief van de minister zegt mevrouw Agema. Ook dat gaan we doorgeleiden naar het kabinet. Ik dank u wel. Dan geef ik het woord aan mevrouw Belhaj ik denk namens collega Sjoerdsma. U kunt dat gewoon bij de interruptiemicrofoon doen. Mevrouw Belhaj (D66): Het staat er zoals het er staat: het is een vooraankondiging om het tweeminutendebat Raad Buitenlandse Zaken deze week te houden inclusief stemmingen. De voorzitter: Ik kijk of daar bezwaar tegen is. Dat is niet het geval. Dan gaan we dat zo doen. Dan geef ik het woord aan de heer Wilders van de PVV. De heer Wilders (PVV): Mevrouw de voorzitter. Soumaya Sahla een veroordeelde terrorist van de Hofstadgroep adviseert de VVD over de nationale veiligheid zo blijkt nu. Zij loopt hier mogelijk vaker in het gebouw rond bij de VVD of bij haar zus dievolgens berichten uit de media Kamerlid is voor D66. Ik vind dat schokkend. Ik stond zelf op de dodenlijst van de Hofstadgroep. Niemand heeft mij ooit iets verteld over deze vrouw haar zus en de mogelijkheid dat ze in dit gebouw rondloopt. Ik zou daarover dus graag een debat willen voeren met de minister-president ook omdat hij mijn Kamervragen hierover eigenlijk niet heeft beantwoord door wat nietszeggende antwoorden te sturen. De voorzitter: Dank u wel. Ik kijk of daar steun voor is. Mevrouw Belhaj (D66): Voorzitter. De heer Wilders heeft mijn collega mevrouw Sahla lid van de D66-fractie vorige week vergeleken met een IS-strijder. Dat was nogal onsmakelijk. De voorzitter: Ik wil u vragen om te reageren op het verzoek van de heer Wilders. Mevrouw Belhaj (D66): Wij beoordelen mensen op wat zij zelf doen niet op wat zij geloven en waar zij vandaan komen. Daarom steunen wij dit debat niet. Mevrouw Kuik (CDA): Geen steun. De heer Ephraim (Groep Van Haga): Voorzitter. Steun mede namens BBB. De heer Dassen (Volt): Geen steun. Ik sluit me aan bij de woorden van mevrouw Belhaj. Mevrouw Michon-Derkzen (VVD): Voorzitter geen steun. Ik vond de antwoorden die we hebben gekregen heel helder. De voorzitter: De heer Eerdmans van Volt. Eh van JA21. Ik dacht aan de heer Dassen; ik geef het toe! De heer Eerdmans (JA21): Ik wil het met liefde namens Volt doen! Nou even in alle ernst. Ik heb ook een verleden met de Hofstadgroep helaas. Dat is lang geleden maar ook ik was wel wat verbaasd over deze gang van zaken. Ook de antwoorden op de vragen van de heer Wilders gewoon puur over zijn eigen veiligheid …De voorzitter: Dus ... De heer Eerdmans (JA21): Sorry voorzitter maar dit gaat over de veiligheid van een collega de heer Wilders die zich vaak onveilig voelt. Dat weten we allemaal. In dit geval geeft dit voor ons toch de doorslag om daar wel over te praten. Om iemand daar niet over te informeren waardoor diegene zich onveilig voelt in de Kamer is niet oké. De voorzitter: U steunt het verzoek. De heer Eerdmans (JA21): Ja. Mevrouw Leijten (SP): Voorzitter. Het is juist niet zo handig om een publiek debat te voeren over veiligheidsrisico's. Daarom steunen wij het niet. Mevrouw Bikker (ChristenUnie): Geen steun. Eens met mevrouw Leijten. De heer Azarkan (DENK): Geen steun. De heer Omtzigt (Lid Omtzigt): Voorzitter. Om de reden die mevrouw Leijten noemt ben ik geen voorstander van een openbaar debat. Echter gezien de antwoorden die nog nietszeggender waren dan de antwoorden ik hier regelmatig krijg zou ik bij het kabinet wel willen aandringen op een betere en eventueel vertrouwelijke beantwoording van de vragen van de heer Wilders om precies te weten wat er wél aan de hand is. De voorzitter: Dus u steunt in ieder geval niet een debat. De heer Van der Lee (GroenLinks): Ik sluit me aan bij de woorden van mevrouw Leijten: dit is niet voor een publiek debat. Ik vind ook niet dat wij familiebanden van politici moeten gaan bespreken. De heer Wassenberg (PvdD): Daar ben ik het mee eens dus ook geen steun namens de Partij voor de Dieren. De voorzitter: U heeft geen meerderheid.De heer Wilders (PVV): Voorzitter staat u mij toe dat ik kort reageer. Ik vind het echt ongelofelijk dat hier in dit gebouw naar alle waarschijnlijkheid gewoon een veroordeelde terrorist rondloopt een lid van de Hofstadgroep waarvan zoals u weet een ander lid Theo van Gogh heeft vermoord. Die loopt hier waarschijnlijk in dit gebouw rond. Ik ben niet geïnformeerd. De ambtenaren van de Kamer zijn niet geïnformeerd. En dan vraag ik om een debat maar dan krijg ik dat niet. Ik vind het ongelofelijk ik vind het ook oncollegiaal ik vind het zelfs asociaal. Word ik dan gedwongen om het de komende weken dan maar aan de orde te stellen en het ter discussie te stellen bij de debatten met de premier over de regeringsverklaring of over de formatie? Ik zal dat wel doen. Het moet besproken worden in de openbaarheid. Dat zal ook gaan gebeuren. De voorzitter: Dank u wel meneer Wilders. Dan geef ik het woord volgens mij weer aan mevrouw Belhaj van D66 voor een vooraankondiging. Gaat uw gang. Mevrouw Belhaj (D66): Voorzitter. Ik doe een vooraankondiging namens mijn collega Hagen voor een tweeminutendebat over de Milieuraad van 20 december 2021 deze week te houden inclusief stemmingen. De voorzitter: Volgens mij hoeven we daar niet deze week over te stemmen maar kunnen we daar volgende week over stemmen. Ja hè? Dat is het geval. Dan gaan we dat doen. Dan geef ik het woord aan de heer Van der Lee. De heer Van der Lee (GroenLinks): Voorzitter. Namens mijn collega Kröger doe ik ook een vooraankondiging van een tweeminutendebat over de JBZRaad. Het is de bedoeling dat we daar wel deze week over stemmen. De voorzitter: Ik kijk of daar bezwaar tegen is. Dat is niet het geval. Dan gaan we dat doen. Dan geef ik het woord aan de heer Eerdmans van JA21. De heer Eerdmans (JA21): Voorzitter. Morgen praten wij over het statushoudersverhaal. Er is een heleboel onder die debataanvraag geschoven zoals net ook weer de bus van meneer Markuszower dus de Ter Apel-bus en de problemen daar. Er zijn heel veel onderwerpen in dit debat geschoven. Ik wil dus eigenlijk vragen om één minuutje extra spreektijd. We zitten nu op vier minuten. Dat is wel heel krap.De voorzitter: Ik kijk even naar de collega's om te zien of daar bezwaar tegen is. Dat is niet het geval. Dan gaan we het op die manier doen. Ik schors de vergadering voor een enkel moment. Nee ik denk eigenlijk tot 18.30 uur voor een wat langer moment. Daarna starten we met de wijziging van de Tijdelijke wet bestuurlijke maatregelen terrorismebestrijding. De vergadering wordt van 17.36 uur tot 18.31 uur geschorst.