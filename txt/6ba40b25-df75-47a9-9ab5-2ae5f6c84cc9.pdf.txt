17 Stemmingen moties Begroting Economische Zaken 2014 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken (XIII) voor het jaar 2014 te weten: - de motie-Graus/De Graaf over afzien van invoering van het T-rijbewijs (33750-XIII nr. 45). (Zie vergadering van 7 november 2013.) De heer Graus (PVV): Voorzitter ik heb zojuist mijn motie op stuk nr. 23 ingetrokken maar mijn motie op stuk nr. 45 blijft gewoon staan. De voorzitter: Ja en die breng ik nu in stemming. In stemming komt de motie-Graus/De Graaf (33750-XIII nr. 45). De voorzitter: Ik constateer dat de aanwezige leden van de fracties van de PVV en Bontes voor deze motie hebben gestemd en de aanwezige leden van de overige fracties ertegen zodat zij is verworpen.