7 Stemmingen moties Eindverslag informateur Aan de orde zijn de stemmingen over moties ingediend bij het debat over het eindverslag van de informateur te weten: - de motie-Rutte/Kaag over aanwijzen van mw. M.I. Hamer tot informateur met de opdracht de fractievoorzitters van VVD en D66 een document op hoofdlijnen te laten schrijven opdat coalitieonderhandelingen gericht op het vormen van een meerderheidscoalitie kunnen worden gevoerd (35788 nr. 38); - de motie-Wilders over de Kamer ontbinden en nieuwe verkiezingen uitschrijven (35788 nr. 39). (Zie vergadering van heden.) In stemming komt de motie-Rutte/Kaag (35788 nr. 38). De voorzitter: Ik constateer dat de leden van de fracties van GroenLinks Volt de PvdA Fractie Den Haan D66 de ChristenUnie de VVD de SGP en het CDA voor deze motie hebben gestemd en de leden van de fracties van de SP DENK de PvdD JA21 BBB de PVV FVD en Groep Van Haga ertegen zodat zij is aangenomen. In stemming komt de motie-Wilders (35788 nr. 39). De voorzitter: Ik constateer dat de leden van de fracties van BBB en de PVV voor deze motie hebben gestemd en de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 FVD en Groep Van Haga ertegen zodat zij is verworpen. Daarmee zijn we aan het einde gekomen van deze stemmingen. We zijn ook aan het einde gekomen van deze vergaderdag. Ik sluit de vergadering en ik wens u allen een fijne avond. Dank aan de bewindspersoon voor haar aanwezigheid bij de stemmingen.