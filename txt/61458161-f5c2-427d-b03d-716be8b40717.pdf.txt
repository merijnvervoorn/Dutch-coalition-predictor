20 Stemmingen Beperken duur partneralimentatie Aan de orde is de stemming in verband met het Voorstel van wet van het Lid Bontes tot wijziging van Boek 1 van het Burgerlijk Wetboek in verband met het beperken van de duur van partneralimentatie en tot wijziging van het Wetboek van Burgerlijke Rechtsvordering in verband met het desverzocht verstrekken van berekeningen van draagkracht en behoefte in zaken betreffende partneralimentatie (33311). (Zie vergadering van 17 april 2014.) In stemming komt het wetsvoorstel. De voorzitter: Ik constateer dat de aanwezige leden van de fracties van de PVV Groep Bontes/Van Klaveren en Van Vliet voor dit wetsvoorstel hebben gestemd en de aanwezige leden van de overige fracties ertegen zodat het is verworpen. Desalniettemin dank ik de heer Bontes voor zijn inspanningen. Een initiatiefwet is niet niks.