5 Verkiezing Voorzitter van de Tweede Kamer Aan de orde is de stemming in verband met de verkiezing van de Voorzitter van de Tweede Kamer. De voorzitter: Aan de orde is de stemming in verband met de verkiezing van de Kamervoorzitter. De stemming vindt plaats conform de artikelen 8.31 tot en met 8.36 van het Reglement van Orde. Ik benoem nu allereerst tot leden van het stembureau de leden Agnes Mulder El Yassini Westerveld en Stoffer. Ik verzoek mevrouw Agnes Mulder als voorzitter van het stembureau op te treden. De stemopnemers hebben inmiddels plaatsgenomen in het midden van de zaal zoals u allemaal kunt zien. De stemmingen vinden plaats in drie groepen van 50 zoals u dat ook gewend bent bij de hoofdelijke stemmingen sinds wij in Nederland te maken hebben met het coronavirus. Aan het eind van een stemronde zal de uitslag bekend worden gemaakt. Indien meerdere stemrondes nodig zijn wordt telkens dezelfde procedure toegepast. Ik verzoek de bodes de stembriefjes uit te delen. U wordt geacht op het stembriefje één naam te schrijven. Briefjes met meerdere namen of met namen van niet-leden van deze Kamer en blanco briefjes zijn ongeldig en tellen ook niet mee voor de berekening van het aantal stemmen dat nodig is voor het behalen van de volstrekte meerderheid. Ik verzoek de griffier van ieder lid de naam voor te lezen. De leden dienen op die oproep te reageren door op te staan en zich naar het stembureau te begeven waar het stembriefje in de daarvoor bestemde bus kan worden gedeponeerd. De griffier zal voldoende tijd tussen het oplezen van de namen nemen teneinde voldoende afstand tussen de leden te kunnen waarborgen. In verband met corona — ik krijg er al vragen over — staat er een lieftallig leuk plastic flesje voor u. Dat moet u even gebruiken voordat u het briefje richting de stembus brengt. Voor diegenen die het al half in hun tas hadden zitten: u moet het laten staan want dan kunnen de mensen na u daar ook weer gebruik van maken. Ze worden gedesinfecteerd die flesjes. Echt waar! Ieder lid brengt het stembriefje persoonlijk naar de stemopnemers. Alleen mijn stembriefje en het stembriefje van onze collega De Kort zullen door de Kamerbewaarder bij de stemopnemers worden gebracht. De stemopnemers zullen zelf aan het einde van de derde groep hun stem uitbrengen. Ik verzoek de leden om bij het stembureau aan te sluiten bij de voorganger en niet voor te dringen. De stemmen moeten ook worden geverifieerd. Verder wordt het natuurlijk op prijs gesteld als de leden niet met elkaar spreken maar hun plek gewoon weer innemen. Ik verzoek u dus niet door de zaal te gaan lopen of de zaal te verlaten tijdens de stemmingen.Tot slot. De eerste stemronde is een vrije ronde. Dat betekent dat de leden hun stem mogen uitbrengen op alle leden. Ik verzoek de griffier om te beginnen met het voorlezen van de namen. De leden van de eerste groep Aartsen tot en met Hagen brengen hun schriftelijke stem uit. De voorzitter: Ik schors de vergadering voor enkele ogenblikken zodat de groepen kunnen wisselen. De voorzitter: Aan de orde is de stemming in verband met de verkiezing van de Kamervoorzitter. Die stemming vindt plaats conform de artikelen 8.31 tot en met 8.36 van het Reglement van Orde. Ik heb zojuist de leden Agnes Mulder El Yassini Westerveld en Stoffer tot leden van het stembureau benoemd. Ik heb mevrouw Agnes Mulder verzocht om als voorzitter van het stembureau op te treden. De stemmingen vinden plaats in drie groepen van 50 leden zoals dat ook wordt gedaan bij hoofdelijke stemmingen. Aan het eind van de stemronde zal de uitslag bekend worden gemaakt. Indien meerdere stemrondes nodig zijn wordt telkens dezelfde procedure toegepast. Dus mijn inschatting is dat het nog wel even gaat duren. Ik verzoek de bodes om de stembriefjes uit te delen. U wordt geacht om één naam op het stembriefje te schrijven. Briefjes met meerdere namen briefjes met namen van niet-leden van deze Kamer en blanco briefjes zijn ongeldig. Deze tellen niet mee in de berekening van het aantal stemmen dat nodig is voor het behalen van een volstrekte meerderheid. Ik verzoek de griffier om de naam van ieder lid voor te lezen. De leden dienen op die oproep te reageren door op te staan en zich naar het stembureau te begeven waar het stembriefje in de daarvoor bestemde bus kan worden gedeponeerd. De griffier gaat proberen voldoende tijd te nemen tussen het oplezen van de namen teneinde voldoende afstand tussen de leden te kunnen waarborgen. U zult zich afvragen wat die plastic flesjes die voor u staan doen. Dat is om uw handen te desinfecteren voordat u de gang naar de stembus maakt. Voor degenen die dachten "mooi gratis die neem ik mee": laat hem staan. Want de groepen na u gaan er ook weer gebruik van maken. Die flesjes zelf worden dus gedesinfecteerd; als u het nog volgt. Ieder lid brengt het stembriefje dus persoonlijk naar de stemopnemers. Dat geldt alleen niet voor mijn eigen briefje en voor het stembriefje van onze collega De Kort. Die zullen de Kamerbewaarders zelf ophalen en naar de stemopnemers brengen. De stemopnemers zelf zullen aan het slot van de derde groep leden hun stem uitbrengen. Ik verzoek de leden om aan te sluiten bij uw voorganger bij het stembureau en niet voor te dringen. De stemmen moeten ook worden geverifieerd dus we gaan het een beetje rustig aan doen. Voorts wordt het op prijs gesteldals de leden niet met elkaar spreken en ook dat zij hun plaats snel weer innemen. Ik verzoek u dus om niet door de zaal te gaan lopen te highfiven of de zaal te verlaten tijdens de stemmingen. De eerste stemronde is een vrije ronde. Dat betekent dat de leden hun stem op alle leden mogen uitbrengen. Ik verzoek de griffier om te beginnen met het voorlezen van de namen. De leden van de tweede groep Hammelburg tot en met De Neef brengen hun schriftelijke stem uit. De voorzitter: Dank u wel. Dan schors ik nu voor enkele ogenblikken zodat de volgende groep naar binnen kan. De voorzitter: Aan de orde is de stemming in verband met de verkiezing van de Voorzitter. De stemming vindt plaats conform de artikelen 8.31 tot en met 8.36 van het Reglement van Orde. Ik heb zojuist tot de leden van het stembureau benoemd niemand minder dan de leden Agnes Mulder El Yassini Westerveld en Stoffer. En mevrouw Agnes Mulder is ook nog voorzitter van het stembureau. De stemmingen vinden plaats in drie groepen van 50 leden zoals u dat ook gewend bent bij de hoofdelijke stemmingen sinds wij in dit land te maken hebben met corona. Aan het eind van de stemrondes — dat is dus na deze ronde — zal de uitslag bekend worden gemaakt. Indien er meerdere stemrondes nodig zijn wordt telkens dezelfde procedure toegepast. Ik verzoek de bodes de stembriefjes uit te delen. U wordt geacht één naam op het stembriefje te schrijven. Briefjes met meerdere namen met namen van niet-leden van deze Kamer en blanco briefjes zijn ongeldig en tellen ook niet mee voor de berekening van het aantal stemmen dat nodig is voor het behalen van de volstrekte meerderheid. Ik verzoek de griffier de naam van ieder lid voor te lezen. De leden dienen op die oproep te reageren door op te staan en zich naar het stembureau te begeven waar het stembriefje in de daarvoor bestemde bus kan worden gedeponeerd. De griffier zal voldoende tijd tussen het oplezen van de namen nemen teneinde voldoende afstand tussen de leden te kunnen waarborgen. Ieder lid brengt het stembriefje persoonlijk naar de stemopnemers. En dan zult u denken: waarom staat dat flesje hier voor mijn neus? Dat is geen gratis cadeau. Dat kunt u straks niet in uw tas stoppen. Daar moet u ook geen slok van nemen. Dat is bedoeld om uw handen te desinfecteren voordat u richting de stembus het stembureau loopt. Ik verzoek de leden om bij het stembureau aan te sluiten bij de voorganger en om niet voor te dringen. De stemmen moeten ook worden geverifieerd. Voorts wordt het op prijs gesteld als de leden niet met elkaar spreken en hun plaats weer gewoon innemen. Ik verzoek u tijdens de stemmingen dus niet door de zaal te gaan lopen stil te blijven staan ofde zaal te verlaten. Dat is handig voor het proces en de overzichtelijkheid van dit mooie moment. Wat ik nog moet zeggen is dat de eerste stemronde een vrije ronde is. Dat weet u. Dat betekent dat de leden hun stem mogen uitbrengen op alle leden van deze Kamer. Ik verzoek de griffier om te beginnen met het voorlezen van de namen. De leden van de derde groep Nijboer tot en met YeşilgözZegerius plus de leden van het stembureau brengen hun schriftelijke stem uit. De voorzitter: Dank u wel. Dan schors ik nu de vergadering zodat de stemopnemers de stemmen kunnen tellen. Ik verzoek de leden uit deze groep in de buurt te blijven omdat ik op enig moment de vergadering weer heropen voor de bekendmaking van de stemmen in deze eerste ronde. De voorzitter: Ik heropen de vergadering en geef het woord aan de voorzitter van het stembureau mevrouw Agnes Mulder. Mevrouw Agnes Mulder (CDA): Voorzitter. In totaal zijn er 144 stemmen uitgebracht. De voorzitter: En 144 leden staan op de presentielijst vermeld. Mevrouw Agnes Mulder (CDA): Voorzitter. Er zijn 139 geldige stemmen uitgebracht. De voorzitter: Dat betekent dat de volstrekte meerderheid van het aantal uitgebrachte geldige stemmen 70 is. Mevrouw Agnes Mulder (CDA): Er zijn 27 stemmen uitgebracht op collega Bosma. Er zijn 38 stemmen uitgebracht op collega Arib. Er zijn 74 stemmen uitgebracht op collega Bergkamp. De voorzitter: Aangezien bij 70 de volstrekte meerderheid is behaald is Vera Bergkamp gekozen tot de Voorzitter van deze Kamer! Normaal gesproken zou ik de hamer overhandigen aan de kersvers gekozen Voorzitter maar in verband met corona gaat dat helaas niet dus ik schors zo voor enkele ogenblikken en nodig de nieuwe Voorzitter uit dan naar voren te komen en op deze grote blauwe stoel plaats te nemen. Dan zal zij hier de voorzittershamer en een heel grote bos bloemen in ontvangst nemen. Ik dank de leden van het stembureau voor hun zorgvuldige werkzaamheden. Zij zijn bij dezen van hun taak ontheven.De voorzitter: Allereerst dank aan de collega's voor de steun voor het vertrouwen dat ze in mij hebben gesteld. Kijkend naar de collega's die niet op mij gestemd hebben hoop ik het vertrouwen waard te zijn. Ik wil ook mijn medekandidaten natuurlijk van harte bedanken in het bijzonder mevrouw Arib voor het zijn van onze terecht zeer gewaardeerde Voorzitter in de afgelopen jaren. Zij heeft keihard voor ons parlement gewerkt. Ook wil ik een aantal mensen in het bijzonder persoonlijk bedanken. Ik weet dat mijn gezin nu aan het kijken is. Ik wil mijn vrouw bedanken. Ik wil mijn moeder bedanken. Als mijn vader er nog geweest zou zijn zou hij zeker bijzonder trots op mij zijn. Ik dank mijn beste vriendin Daniëlle maar ook een aantal mensen professioneel: Alexander Pechtold Gerard Schouw Madeleine van Toorenburg en tot slot natuurlijk ook mijn fractie. Ik zit hier namens de firma Bergkamp zoals ik ook in het debat heb gezegd en niet namens D66. Ik vind het belangrijk om dat te zeggen. Ik ga voor alle 149 Kamerleden Voorzitter zijn met onze organisatie. Ik realiseer me dat het een enorme opgave is waar we voor staan. In het debat is al aangegeven wat die opgave is als we kijken naar de toeslagenaffaire de uitvoeringsorganisaties de verhuizing en het feit dat we hier in een coronatijd met zeventien fracties zijn. Dat is een enorme uitdaging die ik heel graag met u allen en met de ambtelijke organisatie aanga. Het is een hele eer en verantwoordelijkheid maar ik heb er ontzettend veel zin in om uw Voorzitter te mogen zijn. Ik dank iedereen ook voor het geduld want het is een lange sessie geweest. Er zijn in het debat allerlei beloftes gedaan om het allemaal wat korter te doen. Ik zal mijn vreselijke best doen om uw Voorzitter te zijn en ook het boegbeeld van de Kamer. Dat ben je niet dat moet je worden. Ik hoop dat het vertrouwen daarin groeit. Ook kijkend naar de samenleving vind ik het zeer eervol om Voorzitter van de Tweede Kamer te mogen zijn. Ik dank u wel en ik sluit deze vergadering. (Applaus)