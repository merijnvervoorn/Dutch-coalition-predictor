24 Stemming motie Waddenzee en Noordzee Aan de orde is de stemming over een aangehouden motie ingediend bij het VAO Waddenzee en Noordzee te weten: - de gewijzigde motie-Ouwehand over het opschorten van vergunningsaanvragen voor proefboringen in de Waddenzee (33450 nr. 39 was nr. 32). (Zie vergadering van 11 maart 2015.) De voorzitter: De gewijzigde motie-Ouwehand (33450 nr. 39 was nr. 32) is in die zin nader gewijzigd dat zij thans is ondertekend door de leden Ouwehand Smaling Dik-Faber Van Tongeren Van Veldhoven Krol Jan Vos en Öztürk en luidt: Motie De Kamer gehoord de beraadslaging constaterende dat er een aanvraag van Tulip Oil ligt voor een winnings- en exploratievergunning voor gaswinning op of voor de kust van Terschelling en dat de gemeenteraad van Terschelling zich hier unaniem tegen heeft gekeerd; constaterende dat het Waddengebied een uniek natuurgebied is met de status van Werelderfgoed; verzoekt de regering alle vergunningsaanvragen voor proefboringen of gaswinning in en nabij de Waddenzee en de Waddeneilanden op te schorten of aan te houden in ieder geval tot de Energievisie 2015 en aanpassing van het gasgebouw met de Kamer zijn besproken en gaat over tot de orde van de dag. Zij krijgt nr. 44 was nr. 39 (33450). Ik stel vast dat wij hier nu over kunnen stemmen. In stemming komt de nader gewijzigde motie-Ouwehand c.s. (33450 nr. 44 was nr. 39). De voorzitter: Ik constateer dat de aanwezige leden van de fracties van het CDA de ChristenUnie de Groep Kuzu/Öztürk 50PLUS D66 GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.Mevrouw Ouwehand (PvdD): De zojuist aangenomen motie kan geen verrassing zijn voor het kabinet. Ik zou toch echter graag een brief krijgen over de manier waarop de minister de motie uit gaat voeren. De voorzitter: Ik zal het stenogram van dit gedeelte van de vergadering doorgeleiden naar het kabinet.