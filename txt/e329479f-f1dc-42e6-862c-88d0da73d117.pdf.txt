7 Regeling van werkzaamheden (Stemmingen) De voorzitter: Vóór de stemmingen geef ik eerst het woord aan de heer Smaling. De heer Smaling (SP): Voorzitter. We hebben afgelopen … De voorzitter: Het is bijna niet te verstaan. De heer Smaling (SP): Ik kan wel heel hard schreeuwen! De voorzitter: Nee dat heeft weinig zin. We wachten heel even. De heer Smaling (SP): Dat werkt goed hè? We hebben donderdag een debat gevoerd over Groningen; daar was u ook bij voorzitter. Er zijn moties ingediend maar de dag na het debat zijn er nieuwe feiten op tafel gekomen over het Centrum Veilig Wonen. Daarom doe ik mede namens VVD Partij van de Arbeid CDA PVV D66 ChristenUnie en GroenLinks het verzoek om de stemmingen minstens een week uit te stellen. Ik zal bij de regeling een poging doen om het debat te heropenen maar dat zien we tegen die tijd wel. Het gaat over punt 24 van de stemmingslijst. De voorzitter: Ja. Ik hoor dat u een meerderheid hebt. Dan gaan we de stemmingen over punt 24 uitstellen. Het woord is aan de heer Klein. De heer Klein (Klein): Voorzitter. Onder de punten 20 en 21 van de stemmingslijst staan stemmingen over de Mediawet. Naar aanleiding van de discussie hebben wij een amendement gewijzigd. Daarop krijg ik graag een reactie van de staatssecretaris. Vervolgens kunnen wat mij betreft de stemmingen zo spoedig mogelijk plaatsvinden. De heer Mohandis (PvdA): We hebben vorige week een uitvoerig debat gevoerd over dit onderwerp. Dat hebben we al meerdere malen gedaan. Het kabinet heeft helder gezegd hoe het dit amendement interpreteert dus wat mij betreft stemmen we gewoon vandaag.De heer Elias (VVD): Daar sluit ik me bij aan. Het kabinet heeft bij monde van de staatssecretaris ook aangegeven hoe er over het gewijzigde amendement wordt gedacht. Dit is alleen maar een poging tot uitstel. Het duurt allemaal al zo lang. De heer Bruins (ChristenUnie): De ChristenUnie ziet geen reden tot uitstel. De heer Pieter Heerma (CDA): Ook wat het CDA betreft kunnen we gewoon stemmen. De heer Verhoeven (D66): Uitstel is niet nodig wat D66 betreft. De voorzitter: Dan gaan we gewoon stemmen. Het woord is aan de heer Sjoerdsma. De heer Sjoerdsma (D66): Voorzitter. Ik zou graag de stemmingen onder de punten 10 en 11 van de stemmingslijst over het wetsvoorstel tot wijziging van de Rijkswet op het Nederlanderschap met één week willen uitstellen omdat er nog aan een amendement moet worden gewerkt. De voorzitter: Ik bekijk of hiervoor een meerderheid is. De heer Voordewind (ChristenUnie): Steun voor de collega. De heer Azmani (VVD): Vanzelfsprekend steun als er nog gewerkt wordt aan een amendement. Mevrouw Voortman (GroenLinks): Steun. De heer Marcouch (PvdA): Steun. Mevrouw Keijzer (CDA): Steun. De voorzitter: Dan gaan we ook niet stemmen over de punten 10 11 en 12 van de stemmingslijst.