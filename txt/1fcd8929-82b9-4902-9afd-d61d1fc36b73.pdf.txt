5 Afscheid van het lid Jansen (FVD) Afscheid van het lid Jansen (FVD) Aan de orde is het afscheid van het lid Jansen (FVD). De voorzitter: Aan de orde is het afscheid van de heer Freek Jansen. Vanochtend ontving ik zijn afscheidsbrief. Hij spreekt zelf van een "apologie" à la Willem van Oranje. In zijn brief vertelt hij dat hij zijn zetel tijdelijk ter beschikking stelt aan zijn fractiegenoot de heer Pepijn van Houwelingen in verband met de parlementaire enquête over het coronabeleid. De heer Jansen schrijft: "Als enige partij bestrijden wij het valse bewustzijn dat sinds het midden van de vorige eeuw zorgvuldig is geconstrueerd en dat de Europese ziel geketend houdt; een vals bewustzijn dat ons zelfhaat schuldgevoel en taboes doet reproduceren waardoor de politieke maatregelen die evident noodzakelijk zijn om ons volk en onze beschaving te beschermen niet worden genomen." De rest van zijn brief kunt u zelf teruglezen. De heer Jansen heeft dus al afscheid genomen. Daarom heeft de Kamer thans 149 leden. De heer Jansen eindigt met de kreet: "Moge Nederland als Idaveld behouden blijven." Dat is Noorse mythologie zo hebben wij bij elkaar gegoogeld. We stellen voor weer terug te keren naar het Midgaard de woonplaats van de mensen. Het is de gewoonte dat een Kamerlid dat voortijdig afscheid neemt een kleine sneer krijgt van de Voorzitter dus bij dezen. We hebben eigenlijk nog nooit meegemaakt dat een Kamerlid dat nog maar enkele weken is beëdigd ons alweer heeft verlaten. Het is toch wel op z'n minst een ongewone figuur te noemen waar wij eigenlijk niet zo heel blij mee moeten zijn. Maar het is uw keuze meneer Jansen. We begrijpen dat u van plan bent om terug te keren. Laten we zeggen dat we daarnaar uitzien! In afwachting van de stemmingen schors ik enkele minuten zodat u desgewenst afscheid kunt nemen van de heer Jansen in het Ledenrestaurant. De vergadering wordt enkele ogenblikken geschorst.