9 Stemmingen Tijdelijke huisvesting van jongeren Aan de orde zijn de stemmingen in verband met het Voorstel van wet van het lid Schouten tot wijziging van Boek 7 van het Burgerlijk Wetboek de Huisvestingswet 2014 en de Woningwet (aanvulling van de opzeggingsgrond dringend eigen gebruik voor de tijdelijke huisvesting van jongeren) (34156). (Zie vergadering van 2 februari 2016.) In stemming komt het gewijzigde amendement-Bisschop (stuk nr. 12 I). De voorzitter: Ik constateer dat de aanwezige leden van de fracties van de PvdD de PvdA GroenLinks D66 50PLUS Van Vliet Houwers Klein de VVD de SGP de ChristenUnie het CDA de Groep Bontes/Van Klaveren en de PVV voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement het andere op stuk nr. 12 voorkomende gewijzigde amendement als aangenomen kan worden beschouwd. In stemming komt het amendement-Albert de Vries (stuk nr. 13). De voorzitter: Ik constateer dat dit amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Bisschop (stuk nrs. 12 I en II) en het amendementAlbert de Vries (stuk nr. 13). De voorzitter: Ik constateer dat de aanwezige leden van de fracties van de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie en het CDA voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. Mag ik de initiatiefnemer vragen de verdediging van het wetsvoorstel in de Eerste Kamer op zich te nemen? Mevrouw Schouten (ChristenUnie): Dat wil ik heel graag doen. De voorzitter: Dan wens ik u daarbij heel veel succes. (Geroffel op de bankjes)