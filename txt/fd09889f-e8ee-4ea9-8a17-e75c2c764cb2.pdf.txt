13 Regeling van werkzaamheden De voorzitter: Er is ook nog een korte regeling van werkzaamheden aan de orde. Aangezien alle sprekers zich hebben teruggetrokken wordt het VAO Handelsbetrekkingen Afrika van de agenda afgevoerd. Op verzoek van de aanvrager stel ik voor het debat over de staat van de natuur en het landschap in Nederland van de agenda af te voeren. Ik stel voor de volgende tweeminutendebatten toe te voegen aan de agenda van de Kamer: - Oprichting van de 100% beleidsdeelneming Bonaire Brandstof Terminals B.V. (35632 nr. 3) met als eerste spreker het lid Van Raan van de Partij voor de Dieren; - Zorgnorm SAR-helikopters en SAR-verbeterprogramma (30490 nr. 36) met als eerste spreker het lid Boulakjar van D66; - Nucleaire veiligheid (25422 nrs. 273 en 268) met als eerste spreker het lid Beckerman van de SP; - Natuur (33576 nr. 224) met als eerste spreker het lid Bromet van GroenLinks; - Landbouw- en Visserijraad 22 februari 2021 (21501-32 nrs. 1277 en 1279) met als eerste spreker het lid Vestering van de Partij voor de Dieren. Ik stel voor de volgende zes incidentele suppletoire begrotingen toe te voegen aan de agenda van de Kamer: - Wijziging van de begrotingsstaat van het Ministerie van Economische Zaken en Klimaat (XIII) voor het jaar 2021 (Incidentele suppletoire begroting inzake de aanpassingen in het economische steun- en herstelpakket als gevolg van de ontwikkeling in de bestrijding van het coronavirus) (35677); - Wijziging van de begrotingsstaat van het Ministerie van Volksgezondheid Welzijn en Sport (XVI) voor het jaar 2021 (Tweede incidentele suppletoire begroting inzake Coronamaatregelen) (35684); - Wijziging van de begrotingsstaat van het Ministerie van Economische Zaken en Klimaat (XIII) voor het jaar 2021 (Tweede incidentele suppletoire begroting inzake specifieke aanpassingen in economisch steun- en herstelpakket) (35685); - Wijziging van de begrotingsstaat van het Ministerie van Volksgezondheid Welzijn en Sport (XVI) voor het jaar 2021 (Derde incidentele suppletoire begroting inzake Coronamaatregelen) (35703); - Wijziging van de begrotingsstaat van het Ministerie van Infrastructuur en Waterstaat (XII) voor het jaar 2021 (Incidentele suppletoire begroting inzake Winair) (35705); - Wijziging van de begrotingsstaat van het Ministerie van Economische Zaken en Klimaat (XIII) voor het jaar 2021 (Derde incidentele suppletoire begroting inzake uitbreiding economisch steun- en herstelpakket) (35723). Tot slot stel ik voor de volgende wetsvoorstellen toe te voegen aan de agenda van de Kamer:- Wijziging van de Wegenverkeerswet 1994 in verband met het laten vervallen van de verplichting een procesverbaal van aangifte bij de politie op te maken in geval van diefstal of vermissing van het rijbewijs en enkele andere wijzigingen (Wet digitale melding vermissing rijbewijs) (35617); - Wijziging van enkele wetten van het Ministerie van Infrastructuur en Waterstaat (Verzamelwet IenW 2020) (35664); - Wijziging van de Tabaks- en rookwarenwet ter regeling van elektronische verhittingsapparaten voor tabaksproducten en in verband met de invoering van eisen aan het uiterlijk van sigaretten (35665); - Wijziging van Boek 8 van het Burgerlijk Wetboek BES ter uitvoering van het op 23 maart 2001 te Londen tot stand gekomen Internationaal Verdrag inzake de wettelijke aansprakelijkheid voor schade door verontreiniging door bunkerolie 2001 (Trb. 2005 329) (35618) en u wacht daarop denk ik - Wijziging van de Wet voorraadvorming aardolieproducten 2012 in verband met de implementatie van Uitvoeringsrichtlijn 2018/1581/EU (35693). Op verzoek van de fractie van D66 heb ik de volgende benoemingen in fracties gedaan: - in de vaste commissie voor Volksgezondheid Welzijn en Sport het lid Paulusma tot lid in de bestaande vacature; - in de vaste commissie voor Defensie het lid Paulusma tot plaatsvervangend lid in de bestaande vacature; - in de vaste commissie voor Onderwijs Cultuur en Wetenschap het lid Paulusma tot plaatsvervangend lid in plaats van het lid Sneller; - in de vaste commissie voor Infrastructuur en Waterstaat het lid Paulusma tot plaatsvervangend lid in de bestaande vacature. Overeenkomstig de voorstellen van de voorzitter wordt besloten. De voorzitter: Nou voor mij is de kop eraf met zo'n lange regeling van werkzaamheden. Waar u volgens mij voor gekomen bent is het debat over de ontwikkelingen rondom het coronavirus.