19 Stemmingen moties Rapport over risico's rondom de jaarwisseling Aan de orde zijn de stemmingen over moties ingediend bij het debat over het rapport van de Onderzoeksraad voor Veiligheid over de risico's rondom de jaarwisseling te weten: - de motie-Wassenberg c.s. over adviezen van de OVV onverkort overnemen (28684 nr. 527); - de motie-Wassenberg over een gemeentelijk vuurwerkverbod mogelijk maken (28684 nr. 528); - de motie-Krol c.s. over toewerken naar een vuurwerkverbod voor particulieren (28684 nr. 529); - de motie-Krol c.s. over een verbod op zwaar professioneel knalvuurwerk in EU-verband aankaarten (28684 nr. 530); - de motie-Dik-Faber/Den Boer over een gemeentelijk vuurwerkverbod expliciet wettelijk mogelijk maken (28684 nr. 531); - de motie-Den Boer/Dik-Faber over een onafhankelijke evaluatie van de effecten van maatregelen voor een veiliger jaarwisseling (28684 nr. 532); - de motie-Van der Staaij/Krol over een heffing op de verkoop van vuurwerk (28684 nr. 533). (Zie vergadering van 20 juni 2018.) De voorzitter: De motie-Krol c.s. (28684 nr. 530) is in die zin gewijzigd dat zij thans luidt: Motie De Kamer gehoord de beraadslaging overwegende dat de kracht van zwaar knalvuurwerk te vergelijken is met de kracht van een handgranaat; overwegende dat er nauwelijks een markt is voor zwaar professioneel knalvuurwerk; overwegende dat zwaar knalvuurwerk voornamelijk in handen komt van amateurs; overwegende dat onder meer het originele Cobra-vuurwerk in Italië wordt gemaakt; verzoekt de regering het advies van de Onderzoeksraad voor Veiligheid over een verbod op de productie van zwaar professioneel knalvuurwerk in EU-verband aan de orde te stellen en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 534 was nr. 530 (28684). De voorzitter: De motie-Dik-Faber/Den Boer (28684 nr. 531) is in die zin gewijzigd dat zij thans luidt: Motie De Kamer gehoord de beraadslaging constaterende dat volgens de Onderzoeksraad voor Veiligheid de viering van oud en nieuw op veel plaatsen in Nederland het onveiligste feest van het jaar is en het afsteken van vuurwerk leidt tot letsel (ook bij omstanders en hulpverleners) materiële schade en overlast; overwegende dat gemeenten vuurwerkvrije zones aanwijzen op basis van de autonome verordenende bevoegdheid maar dat deze bevoegdheid in de praktijk begrensd is en een zware motiveringsplicht kent; verzoekt de regering een expliciete wettelijke bevoegdheid te creëren voor gemeenten of gemeentelijke organen om gemeenten geheel vuurwerkvrij te maken; verzoekt de regering voorts de invoering van deze bevoegdheid gepaard te laten gaan met deskundige monitoring van het effect op letsel en schade en hierover de Kamer te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 535 was nr. 531 (28684). Ik stel vast dat wij nu over deze gewijzigde moties kunnen stemmen. In stemming komt de motie-Wassenberg c.s. (28684 nr. 527). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wassenberg (28684 nr. 528). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Krol c.s. (28684 nr. 529).De voorzitter: Ik constateer dat de leden van de fracties van GroenLinks de PvdD DENK 50PLUS en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Krol c.s. (28684 nr. 534 was nr. 530). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Dik-Faber/Den Boer (28684 nr. 535 was nr. 531). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Den Boer/Dik-Faber (28684 nr. 532). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Staaij/Krol (28684 nr. 533). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS en de SGP voor deze motie hebben gestemd en de leden van de overige fracties ertegen zodat zij is verworpen.