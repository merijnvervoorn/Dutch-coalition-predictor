19 Stemmingen Tijdelijke wet uitwisseling persoonsgegevens UHP KOT Aan de orde zijn de stemmingen in verband met het wetsvoorstel Regels aangaande een tijdelijke uitwisseling van persoonsgegevens ter identificering van de ouders die gedupeerd zijn als gevolg van problemen bij de uitvoering van de kinderopvangtoeslag en geconfronteerd zijn met uithuisplaatsing van kinderen (Tijdelijke wet uitwisseling persoonsgegevens UHP KOT) ( 36275 ). (Zie vergadering van 29 maart 2023.) In stemming komt het nader gewijzigde amendementOmtzigt/Van der Plas (stuk nr. 20 I). De voorzitter: Ik constateer dat dit nader gewijzigde amendement met algemene stemmen is aangenomen. Ik stel vast dat door de aanneming van dit nader gewijzigde amendement de overige op stuk nr. 20 voorkomende nader gewijzigde amendementen als aangenomen kunnen worden beschouwd. In stemming komt het amendement-Westerveld (stuk nr. 15 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement de overige op stuk nr. 15 voorkomende amendementen als aangenomen kunnen worden beschouwd. In stemming komt het amendement-Kwint (stuk nr. 14). De voorzitter: Ik constateer dat de leden van de fracties van de SP GroenLinks BIJ1 DENK Fractie Den Haan de PvdA de PvdD Lid Gündoğan BBB JA21 de PVV FVD en Groep Van Haga voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Kwint (stuk nr. 13 I). De voorzitter: Ik constateer dat de leden van de fracties van de SP BIJ1 DENK Fractie Den Haan de PvdD de SGP de PVV FVD en Groep Van Haga voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 13 voorkomende amendementen als verworpen kunnen worden beschouwd.In stemming komt het amendement-Kwint (stuk nr. 12). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Omtzigt de SGP BBB de PVV FVD en Groep Van Haga voor dit amendement hebben gestemd en de leden van de overige fracties ertegen zodat het is verworpen. Ik geef het woord aan de heer Kwint voor een stemverklaring. Gaat uw gang. De heer Kwint (SP): Dank voorzitter. De ouders van het toeslagenschandaal zijn opgejaagd als dieren door een overheid die ze overal leek te vinden. Nergens waren ze veilig. Achteraf leerden wij dat een van de oorzaken daarvan een schandalige vorm van datadeling tussen de overheid was. De wet die we behandeld hebben wil juist van deze groep weer data gaan delen om ze beter in beeld te krijgen maar ook om te kunnen leren. Voordat mijn partij ouders weer wil laten schrikken vanwege weer een brief van de overheid met "Sorry dat we je leven verwoest hebben maar heb je even tijd voor ons reflectietraject?" willen wij er zeker van zijn dat de datadeling strikt noodzakelijk is en zorgvuldig wordt gedaan. Nu onze amendementen zijn verworpen zijn wij niet overtuigd van de noodzaak van deze wet en dat die waarborgen voldoende gegeven zijn. Daarom zullen wij tegen deze wet stemmen. De voorzitter: Dank u wel meneer Kwint. In stemming komt het wetsvoorstel zoals op onderdelen gewijzigd door de aanneming van de nader gewijzigde amendementen-Omtzigt/Van der Plas (stuk nrs. 20 I tot en met IV) en de amendementen-Westerveld (stuk nrs. 15 I tot en met III). De voorzitter: Ik constateer dat de leden van de fracties van GroenLinks Volt DENK Fractie Den Haan de PvdA Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor dit wetsvoorstel hebben gestemd en de leden van de overige fracties ertegen zodat het is aangenomen.