40 Stemmingen Incidentele suppletoire begroting inzake Herstel Toeslagen Aan de orde is de stemming in verband met het wetsvoorstel Wijziging van de begrotingsstaat van het Ministerie van Financiën (IXB) voor het jaar 2021 (Incidentele suppletoire begroting inzake Herstel Toeslagen) (35704). (Zie wetgevingsoverleg van 11 februari 2021.) De voorzitter: Ik begrijp dat mevrouw Leijten een stemverklaring wil afleggen over het amendement en het wetsvoorstel. Ik geef gelegenheid tot het afleggen van een stemverklaring vooraf. Ik geef het woord aan mevrouw Leijten. Mevrouw Leijten (SP): Voorzitter. Wij namen de motie-Wilders aan die zei: als ouders die €30.000 krijgen omdat ze gedupeerd zijn in de kinderopvangtoeslagaffaire door schuldjagers nagejaagd worden dan moet de Belastingdienst als het niet anders kan die schulden maar overnemen. Daarna namen we een motie van mevrouw Lodders aan die zei: er moet een pauzeknop komen. Maar nog voor die motie werd aangenomen kwam er ook een amendement van haar en de heer Van Weyenberg waarmee dat wordt geregeld in de wet. Er zijn zo veel vragen of het hiermee juist geregeld is en of hiermee het goede niet de vijand wordt van het nog betere dat onze fractie niet voor dat amendement stemt. Wij vinden de manier waarop dit wordt geregeld te kwetsbaar. De rust die daarmee gecreëerd zou worden kan leiden tot enorme onrust. Dan stemmen wij toch liever niet in met die wetswijziging. De voorzitter: Dank u wel. In stemming komt het gewijzigde amendement-Lodders/Van Weyenberg (stuk nr. 4 I) tot het tot het invoegen van een artikel 2a. De voorzitter: Ik constateer dat de leden van de fracties van de PvdA Krol GroenLinks 50PLUS DENK D66 de VVD het CDA de ChristenUnie en FvD voor dit gewijzigde amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement het andere op stuk nr. 4 voorkomende gewijzigde amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Lodders/Van Weyenberg (stuk nrs. 4 I en II).De voorzitter: Ik constateer dat dit wetsvoorstel met algemene stemmen is aangenomen.