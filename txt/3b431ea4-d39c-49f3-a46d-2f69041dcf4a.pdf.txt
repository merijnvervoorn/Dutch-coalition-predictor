15 Stemmingen moties Turkse aanval op Syrië Aan de orde zijn de stemmingen over moties ingediend bij het debat over de Turkse aanval op Syrië te weten: - de motie-Karabulut over het Turkse militaire optreden veroordelen (32623 nr. 189); - de motie-Karabulut over oproepen tot een staakt-hetvuren (32623 nr. 190); - de motie-Karabulut over het stoppen van de wapenexport aan Turkije (32623 nr. 191); - de motie-Van Ojik/Ploumen over verbetering van de situatie in Syrië (32623 nr. 192); - de motie-Voordewind c.s. over de erkenning van genocide door ISIS-strijders (32623 nr. 193); - de motie-Van Helvert c.s. over veroordeling van de Turkse aanval op Afrin (32623 nr. 194); - de motie-Kuzu over een verbod op demonstraties en vlaggen van terroristische organisaties (32623 nr. 195). (Zie vergadering van 15 februari 2018.) De voorzitter: De motie-Van Ojik/Ploumen (32623 nr. 192) is in die zin gewijzigd dat zij thans luidt: Motie De Kamer gehoord de beraadslaging overwegende dat er aan het oorlogsgeweld in Syrië nog steeds geen einde komt; overwegende dat het vredesoverleg voor Syrië in een impasse verkeert; overwegende dat een noodzakelijke politieke transitie in Syrië allereerst vraagt om een duidelijke strategie die burgers beschermt en een einde maakt aan het geweld; roept het kabinet op in EU-verband en in de VN-Veiligheidsraad te ijveren voor een hernieuwde inspanning voor toegang voor humanitaire hulpverlening herstel van elementaire mensenrechten en een staakt-het-vuren (waarvan de strijd tegen IS wordt uitgezonderd) en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 196 was nr. 192 (32623).De voorzitter: De motie-Van Helvert c.s. (32623 nr. 194) is in die zin gewijzigd dat zij thans luidt: Motie De Kamer gehoord de beraadslaging constaterende dat Turkije op 20 januari jongstleden met behulp van Free Syrian Army (FSA) eenheden de militaire operatie Olijftak gestart is tegen de Syrisch-Koerdische enclave Afrin; overwegende dat Turkije ondanks verzoeken daartoe tot op heden geen rechtvaardigingsgronden heeft aangeleverd die een beroep op zelfverdediging rechtvaardigen; verzoekt de regering zich binnen de NAVO en de LU in te zetten voor een gezamenlijke veroordeling van de Turkse aanval op Afrin als Turkije rechtvaardigingsgronden voor het beroep op Artikel 51 VN-Handvest (zelfverdediging) niet aanreikt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 197 was nr. 194 (32623). Ik stel vast dat wij nu over de gewijzigde moties kunnen stemmen. Ik geef gelegenheid tot het afleggen van een stemverklaring vooraf. De heer Kuzu (DENK): Voorzitter. Een stemverklaring over twee moties om te beginnen met de motie-Karabulut op stuk nr. 190 waarin wordt opgeroepen tot een staakt-het-vuren. Ons bezwaar is dat de minister heeft aangegeven deze motie uit te voeren door alleen te pleiten voor een staakt-het-vuren voor strijdende partijen buiten de westerse coalitie. Dit is nogal selectief. Wij zijn voor een staakt-het-vuren als alle partijen zonder uitzondering hieraan meedoen. Dit wordt ook zo uitgelegd in de letter van de motie. Daarom zal mijn fractie voor deze motie stemmen. Voorzitter. Dan de motie op stuk nr. 194 van de heer Voordewind. In die motie wordt het leed dat de mensen in Syrië en Irak wordt aangedaan door Daesh erkend als genocide. In de motie van de heer Voordewind wordt specifiek gesproken over een aantal groepen maar niet over de groep die de meeste last heeft gehad van Daesh; dat zijn de moslims. Na deze kanttekening gemaakt te hebben zal mijn fractie ook voor deze motie stemmen. De voorzitter: Dank u wel.In stemming komt de motie-Karabulut (32623 nr. 189). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Karabulut (32623 nr. 190). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Karabulut (32623 nr. 191). De voorzitter: Ik constateer dat de leden van de fracties van de SP GroenLinks de PvdD en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Ojik/Ploumen (32623 nr. 196 was nr. 192). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Voordewind c.s. (32623 nr. 193). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van Helvert (32623 nr. 197 was nr. 194). De voorzitter: Ik constateer dat de leden van de fracties van de PvdA GroenLinks de PvdD 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Kuzu (32623 nr. 195). De voorzitter: Ik constateer dat de leden van de fractie van DENK voor deze motie hebben gestemd en de leden van de overige fracties ertegen zodat zij is verworpen.