7 Regeling van werkzaamheden De voorzitter: Op verzoek van het lid Thieme stel ik voor haar aangehouden motie op stuk nr. 328 (26991) in te trekken. Op verzoek van het lid Van Tongeren stel ik voor haar moties op stuk nr. 177 (30175) en op stuk nr. 14 (33612) opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor deze moties opnieuw gaat gelden. Ik stel voor dinsdag aanstaande te stemmen over de moties zoals ingediend bij het notaoverleg over Vervoer HSL-Zuid/Alternatief Fyra en over de brief van het Presidium over een onderzoeksvoorstel van de tijdelijke commissie ICT-projecten (33326 nr. 3). Ook stel ik voor toe te voegen aan de agenda van de Kamer: - het wetsvoorstel Wijziging van de Algemene Wet Bijzondere Ziektekosten de Zorgverzekeringswet en de Invoerings- en aanpassingswet Zorgverzekeringswet teneinde daarin enkele verbeteringen aan te brengen alsmede technische reparaties in diverse wetten (Veegwet VWS 2013) (33507); - het wetsvoorstel Wijziging van de Natuurbeschermingswet 1998 (programmatische aanpak stikstof) (33669); - het wetsvoorstel Wijziging van de Wet milieubeheer (tarieven Commissie voor de milieueffectrapportage) (33686); - het wetsvoorstel Wijziging van de Vreemdelingenwet 2000 en de Algemene wet bestuursrecht ter uitvoering van de verordening (EU) nr. 604/2013 van het Europees Parlement en de Raad van 26 juni 2013 tot vaststelling van de criteria en instrumenten om te bepalen welke lidstaat verantwoordelijk is voor de behandeling van een verzoek om internationale bescherming dat door een onderdaan van een derde land of een staatloze bij een van de lidstaten wordt ingediend (PbEU 2013 L 180) (33699). Voorts stel ik voor toestemming te verlenen tot het houden van wetgevings- c.q. notaoverleg met stenografisch verslag op: maandag 16 december 2013 van 10.00 uur tot 14.00 uur van de commissie voor de Rijksuitgaven over de hoofdlijnennotitie Comptabiliteitswet 2001 (33670 nr. 1). Ik stel voor toe te voegen aan de agenda: - het VAO AIVD gehouden op 6 november met als eerste spreker het lid Van Raak nog heden op de agenda; - het VSO Voorhangprocedure ontwerpbesluit tot wijziging van de bijlagen van de Wet administratiefrechtelijke handhaving verkeersvoorschriften in verband met onder meer de jaarlijkse indexering van de tarieven (29398 nr. 378) met als eerste spreker het lid De Wit. Overeenkomstig de voorstellen van de voorzitter wordt besloten.De voorzitter: Het woord is aan mevrouw Agema. Mevrouw Agema (PVV): Voorzitter. Op initiatief van mijn fractie zijn de aangekondigde inspectiebezoeken vervangen door onaangekondigde inspectiebezoeken. Dat deden wij omdat een kwart van de verpleeghuizen onder de maat functioneerde. Mijn fractie had de indruk dat dit aantal weleens veel groter kon zijn. Er zijn nu 89 rapporten van onaangekondigde inspectiebezoeken bestudeerd. Daaruit blijkt dat bij 98% van de verpleeghuizen de medicatieveiligheid niet in orde is dat er bij 87% onbevoegd personeel rondloopt dat er bij 92% sprake is van vrijheidsbeperkende maatregelen die niet volgens de regels zijn uitgevoerd. De voorzitter: En wat is uw verzoek? Mevrouw Agema (PVV): Sorry voor mijn lange introductie maar dit zijn schokkende gegevens waarover ik graag een debat met de Tweede Kamer aanvraag. Mevrouw Keijzer (CDA): We komen net met z'n allen uit een algemeen overleg dat hierover ging. Ik heb aan de staatssecretaris gevraagd om uit te zoeken hoe het kan dat het bij zo veel instellingen mis is terwijl het bij andere goed is. Ik heb ook gevraagd om de rol van de inspectie in dezen te bezien. Ik denk dus dat het beter is om de antwoorden af te wachten en dan te beoordelen wat wij doen. Op dit moment geen steun voor een debat. De voorzitter: Geen steun voor het debat. Mevrouw Leijten (SP): Over het feit dat de inspectie dit wel constateert maar dat er niets wordt gedaan heb ik dit jaar al een motie ingediend maar die is verworpen door het CDA de Partij van de Arbeid de VVD en D66. Als de inspectie constateert dat het onder de maat is hoeft zij verder geen stappen te ondernemen was het oordeel van de meerderheid in deze Kamer. Dat vind ik zo ontzettend ernstig dat ik iedere aanleiding om te spreken over de slechte kwaliteit van onze ouderenzorg met twee handen aangrijp. Daarom steun ik dit debat volmondig. De voorzitter: Steun voor het debat. De heer Otwin van Dijk (PvdA): We komen net uit een algemeen overleg waar over dit onderwerp is gesproken. Ook ik heb daar vragen over gesteld aan de staatssecretaris. Het lijkt mij goed om dat debat in het algemeen overleg voort te zetten en niet op een veel later moment in deze zaal. Geen steun dus vooreen plenair debat maar het debat gewoon voortzetten in het algemeen overleg. De heer Van 't Wout (VVD): We hebben dat AO geschorst dus laten we dat eerst even afwachten. Dat doet niets af aan het ernstige signaal dat uit die cijfers spreekt. Geen steun voor een debat. Mevrouw Bergkamp (D66): Geen steun voor een debat op dit moment. Ik heb zelf ook net vragen gesteld aan de staatssecretaris. Ik heb er ook zorgen over. Wellicht bij een andere regeling wel steun als we onvoldoende tijd hebben maar ik wil eerst even het AO afwachten. De voorzitter: Mevrouw Agema u hebt geen steun voor een debat. Mevrouw Agema (PVV): Ik vind het echt choquerend dat deze uitkomst die zo ernstig is over de kwaliteit van de verpleeghuizen agendapuntje 18 moet zijn in een algemeen overleg. Ik ben verbijsterd maar ik kan niet anders dan me bij een Kamermeerderheid neerleggen. De voorzitter: Hartelijk dank. Het woord is aan mevrouw Siderius. Mevrouw Siderius (SP): Voorzitter. Ik heb vragen gesteld en ik zou het leuk vinden als ik daar ook antwoord op kan krijgen. Het gaat om vragen over het bericht dat sociale diensten en de vakbond de regels voor de tegenprestatie in de bijstand onduidelijk vinden. Ik heb die vragen ingediend op 25 september. Ik heb ook vragen gesteld over werknemers die door werklozen worden verdrongen en bijstandsgerechtigden die worden gedwongen om onder het minimumloon te werken. Die vragen heb ik ingediend op 7 oktober. Het zou fijn zijn als wij daar snel antwoord op kunnen krijgen. De voorzitter: Ik stel voor het stenogram van dit gedeelte van de vergadering door te geleiden naar het kabinet. Hiermee is een einde gekomen aan de regeling van werkzaamheden.