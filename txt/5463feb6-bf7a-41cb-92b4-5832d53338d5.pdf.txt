13 Stemmingen moties Verlaagd wettelijk collegegeld Aan de orde zijn de stemmingen over moties ingediend bij de behandeling van het wetsvoorstel Wijziging van de Wet op het hoger onderwijs en wetenschappelijk onderzoek in verband met de introductie van een grondslag voor de verlaging van het wettelijk collegegeld voor groepen van studenten (verlaagd wettelijk collegegeld) (34911) te weten: - de motie-Futselaar over collegegeld voor deeltijdopleidingen (34911 nr. 12); - de motie-Futselaar over vouchers voor een masteropleiding (34911 nr. 13); - de motie-Özdil/Van den Hul over het verhogen van de aanvullende beurs (34911 nr. 14). (Zie vergadering van 24 april 2018.) In stemming komt de motie-Futselaar (34911 nr. 12). De voorzitter: Ik constateer dat de leden van de fracties van de SP de PvdA GroenLinks de PvdD DENK de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Futselaar (34911 nr. 13). De voorzitter: Ik constateer dat de leden van de fracties van de SP de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Özdil/Van den Hul (34911 nr. 14). De voorzitter: Ik constateer dat de leden van de fracties van de PvdA GroenLinks DENK en de SGP voor deze motie hebben gestemd en de leden van de overige fracties ertegen zodat zij is verworpen.