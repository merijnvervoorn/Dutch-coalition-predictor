56 Pakketbeheer Aan de orde is het tweeminutendebat Pakketbeheer (CD d.d. 30/06). De voorzitter: Aan de orde is het tweeminutendebat Pakketbeheer. Als eerste is het woord aan mevrouw Paulusma van D66. Mevrouw Paulusma (D66): Voorzitter. Ik heb twee moties vanmiddag. Motie De Kamer gehoord de beraadslaging constaterende dat leefstijlinterventies ziektes kunnen behandelen klachten van ziektes kunnen verminderen of verergering voorkomen; overwegende dat voorwaardelijke toegang tot het basispakket kan helpen om nieuwe behandelmethodes te vergoeden en te onderzoeken; van mening dat dit nog onvoldoende gebeurt voor medische preventie en leefstijlinterventies; verzoekt de regering te onderzoeken op welke wijze medische preventie en leefstijlinterventies bij aandoeningen zoals gericht op voeding of beweging versneld toegelaten kunnen worden tot het basispakket bijvoorbeeld met behulp van de systematiek voor voorwaardelijke toelating of een versnelde toelatingsprocedure bij het Zorginstituut en hierover in gesprek te gaan met het Zorginstituut en de NZa; verzoekt de regering uiterlijk 1 januari 2022 de Kamer te informeren over de uitkomsten en gaat over tot de orde van de dag. De voorzitter: Deze motie is voorgesteld door de leden Paulusma Ellemeet en Kuiken. Zij krijgt nr. 1110 (29689). Mevrouw Paulusma (D66): Dan de tweede. Motie De Kamer gehoord de beraadslagingconstaterende dat er voor 2021 een enorme toename was van het aantal polissen binnen de zorgverzekering van 55 naar 57 terwijl een daling was beoogd; constaterende dat de ACM onlangs heeft geconcludeerd dat overstappers vaker gezond jong man en hoogopgeleid zijn; van mening dat het aantal polissen niet bijdraagt aan een overzichtelijk en begrijpelijk aanbod; verzoekt de regering zo spoedig mogelijk met elke verzekeraar duidelijke resultaatafspraken te maken ten aanzien van het aantal polissen per concern en hoe de zogenoemde kloonpolissen kunnen worden beëindigd; verzoekt de regering de Kamer hierover dit najaar voor de begrotingsbehandeling van VWS te informeren en gaat over tot de orde van de dag. De voorzitter: Deze motie is voorgesteld door de leden Paulusma en Kuiken. Zij krijgt nr. 1111 (29689). Dank. Ik hoor dat er iets gezegd wordt maar het is goed dat sommige dingen buiten de microfoon worden gezegd. Ik geef het woord aan mevrouw Ellemeet van GroenLinks. Mevrouw Ellemeet (GroenLinks): Het is geen clownpolis maar kloonpolis. De voorzitter: Kloonpolis. Dat is een goeie. Ik onthoud 'm. Mevrouw Ellemeet (GroenLinks): Ik heb twee moties. Motie De Kamer gehoord de beraadslaging constaterende dat van een groot deel van de zorg die wordt geleverd niet duidelijk is of deze effectief is; overwegende dat de kwaliteit van zorg toeneemt als patiënten alleen zorg krijgen die effectief is; overwegende dat de kosten in de zorg beter worden beheerst als patiënten geen zorg krijgen die niet effectief is; verzoekt de regering om samen met zorgverleners en patiënten een werkwijze te ontwerpen waarbij alle niet bewezen effectieve zorg altijd in een onderzoeksetting wordt geleverd om zo beter inzicht te krijgen in welke zorg voor wie effectief isen gaat over tot de orde van de dag. De voorzitter: Deze motie is voorgesteld door de leden Ellemeet en Van den Berg. Zij krijgt nr. 1112 (29689). Motie De Kamer gehoord de beraadslaging constaterende dat de prijs voor een pruik vaak vele malen hoger ligt dan de vergoeding; overwegende dat pruiken kankerpatiënten of mensen met aandoeningen waardoor het haar uitvalt kunnen helpen zich zekerder te laten voelen en het hen helpt om zo veel mogelijk te blijven deelnemen aan het dagdagelijkse leven; verzoekt de regering te onderzoeken wat de prijs voor verschillende typen pruiken is en de vergoeding in 2022 voor pruiken gelijk te trekken met de daadwerkelijk gemaakte kosten en gaat over tot de orde van de dag. De voorzitter: Deze motie is voorgesteld door het lid Ellemeet. Zij krijgt nr. 1113 (29689). Dank u wel mevrouw Ellemeet. Het woord is aan mevrouw De Vries van de VVD. Mevrouw Aukje de Vries (VVD): Dank u wel voorzitter. Ik heb twee moties. Motie De Kamer gehoord de beraadslaging constaterende dat de Algemene Rekenkamer het programma Zinnige Zorg dat bedoeld is om de collectieve zorguitgaven te beheersen heeft bekeken; overwegende dat passende en zinnige zorg belangrijk is en dus niet-gepast gebruik moeten worden geïdentificeerd net als zorg waarvan het beter is om het niet te doen dan wel die niet bewezen effectief is; constaterende dat de Algemene Rekenkamer aangeeft dat het Zorginstituut terughoudend is met de inzet van haar bevoegdheden om niet-gepast gebruik van zorg tegen te gaan;verzoekt de regering om in overleg te gaan met het Zorginstituut om haar bevoegdheden meer en gericht in te zetten voor meer passende en zinnige zorg en de Tweede Kamer over de uitkomsten van het overleg voor de behandeling van de begroting 2022 te informeren en gaat over tot de orde van de dag. De voorzitter: Deze motie is voorgesteld door de leden Aukje de Vries Bikker en Paulusma. Zij krijgt nr. 1114 (29689). Motie De Kamer gehoord de beraadslaging overwegende dat het Zorginstituut jaarlijks adviseert over het pakket in het kader van de Zorgverzekeringswet; constaterende dat het wenselijk is dat de zorg waar mogelijk thuis en/of digitaal geleverd kan worden en dat dit zorgt voor nieuwe uitdagingen en afwegingen als het gaat om het pakketbeheer; overwegende dat in 2022 de elektriciteitskosten bij mechanische ademhalingsondersteuning in de thuissituatie worden opgenomen in het pakket en dit een redelijke adhocafweging is; verzoekt de regering aan de hand van de casuïstiek in kaart te brengen welke dilemma's er komen kijken bij de kosten in de thuissituatie in plaats van in een ziekenhuis en op basis daarvan met schetsen te komen voor een toekomstige lijn en/of afwegingskader hiervoor en de Tweede Kamer daarover voor 1 januari 2022 te informeren en gaat over tot de orde van de dag. De voorzitter: Deze motie is voorgesteld door het lid Aukje de Vries. Zij krijgt nr. 1115 (29689). Dank u wel. Het woord is aan de heer Hijink SP. De heer Hijink (SP): Dank voorzitter. In het debat hebben wij het gehad over de vergoeding van de pil en andere vormen van anticonceptie. Er was discussie over de vraag of anticonceptie in het basispakket zou moeten of dat het op een andere manier gefinancierd zou moeten worden zodat het voor iedereen vrij toegankelijk is. Om aan die discussie een einde te maken dien ik de volgende motie in want daarmee kunnen we het op welke manier dan ook gaan regelen. Motie De Kamergehoord de beraadslaging constaterende dat anticonceptie momenteel niet gratis beschikbaar is voor vrouwen van 21 jaar en ouder; van mening dat de gewenste vorm van anticonceptie voor iedereen in Nederland beschikbaar moet zijn; van mening dat seksuele gezondheid een groot goed is; van mening dat zelfbeschikking bij gezinsvorming en zwangerschap voorop moet staan; van mening dat de toegankelijkheid van anticonceptie zeer belangrijk is; verzoekt de regering om anticonceptie met publieke middelen te vergoeden waardoor iedereen anticonceptie gratis mee krijgt bij de apotheek en gaat over tot de orde van de dag. De voorzitter: Deze motie is voorgesteld door de leden Hijink Ellemeet en Kuiken. Zij krijgt nr. 1116 (29689). Wilt u meetekenen mevrouw Agema? Is dat uw vraag? Mevrouw Agema (PVV): Het is niet een vraag die ik al gesteld heb. De voorzitter: Nee maar ik sta überhaupt geen vragen toe. Ik ben heel streng. Mevrouw Agema (PVV): Maar wij willen wel weten of wij voor kunnen gaan stemmen of niet en dat is afhankelijk van wat het gaat kosten. Dit gaat om anticonceptie voor mannen vrouwen: pillen spiralen enzovoort. Heeft de heer Hijink enig idee van wat dit gaat kosten? De heer Hijink (SP): Anticonceptie wordt nu betaald door vrouwen zelf. Ik weet niet wat het totale bedrag is. Het is gewoon vestzak-broekzak. Nu wordt anticonceptie betaald door vrouwen die er gebruik van maken en de pil niet vergoed krijgen. Die moeten of een aanvullende verzekering afsluiten of het helemaal uit eigen zak betalen. Uiteindelijk gaan de kosten dus niet omhoog. We gaan alleen de kosten eerlijker verdelen doordat mannen en vrouwen gaan meebetalen aan de rekening. Dat lijkt ons heel eerlijk voorzitter. De voorzitter: Dank. Mevrouw Van den Berg van het CDA.Mevrouw Van den Berg (CDA): Dank u wel voorzitter. Ook op andere momenten hebben wij gezegd dat wij het heel belangrijk vinden dat de inwoners betrokken worden bij de ontwikkelingen in de zorg. Daarover gaat onze eerste motie. Motie De Kamer gehoord de beraadslaging constaterende dat bij het opstellen van regiobeelden die de zorgbehoefte in kaart brengen en daarna regiovisies inwoners en burgerinitiatieven als Zorg Zoals de Westfries het Wil niet betrokken worden; overwegende dat als inwoners betrokken worden plannen op meer draagvlak kunnen rekenen; verzoekt de regering te borgen dat inwoners actief worden betrokken bij het opstellen van regiobeelden dan wel regiovisies en gaat over tot de orde van de dag. De voorzitter: Deze motie is voorgesteld door het lid Van den Berg. Zij krijgt nr. 1117 (29689). Mevrouw Van den Berg (CDA): Dan de tweede motie. Wij stimuleren dat er meer zorg van de tweede lijn naar de eerste lijn gaat. De huisarts in de eerste lijn valt niet onder het eigen risico. Wij willen graag weten wat deze ontwikkeling betekent voor de ontwikkeling van het eigen risico bij de huisarts. Motie De Kamer gehoord de beraadslaging constaterende dat er substitutie van zorg plaatsvindt van de tweede naar de eerste lijn om de zorg op de lange termijn betaalbaar te houden; verzoekt de regering verschillende scenario's uit te werken over de ontwikkeling en de toepassing van het eigen risico bij substitutie van zorg van de tweede naar de eerste lijn en gaat over tot de orde van de dag. De voorzitter: Deze motie is voorgesteld door het lid Van den Berg. Zij krijgt nr. 1118 (29689). Mevrouw Van den Berg (CDA): Dank u wel voorzitter.De voorzitter: Mevrouw Agema PVV. Mevrouw Agema (PVV): Dank u wel voorzitter. Het is niet oké dat verzekeraars voor een hersteloperatie blootfoto's vragen aan een vrouw die borstkanker heeft doorgemaakt of aan iemand die brandwonden heeft. Ik vind dat ze dat maar op een andere manier moeten doen als ze dingen willen controleren. Ze zoeken dan maar een andere weg dan blootfoto's. Daarom dien ik de volgende motie in. Motie De Kamer gehoord de beraadslaging overwegende dat de vergoeding van hersteloperaties in het kader van verminkingen na doorgemaakte kanker brandwonden een ongeluk of andere ziekte onder het basispakket vallen en zorgverzekeraars hier geen extra voorwaarden aan mogen te stellen; verzoekt de regering te bewerkstelligen dat zorgverzekeraars geen blootfoto's meer verlangen van verzekerden bij hersteloperaties en gaat over tot de orde van de dag. De voorzitter: Deze motie is voorgesteld door de leden Agema Kuiken Kuzu Pouw-Verweij Van der Plas Den Haan Hijink Bikker Van Haga Van den Berg Van der Staaij Paulusma Ellemeet en Gündoğan. Zij krijgt nr. 1119 (29689). Mevrouw Agema (PVV): Deze motie is ondertekend door de leden Kuiken Kuzu Pouw-Verweij Van der Plas Den Haan Hijink Bikker Van Haga Van den Berg Van der Staaij Paulusma Ellemeet en Gündoğan. Dat zijn veertien van de achttien fracties maar mochten de andere vier fracties ook willen meetekenen dan zijn ze van harte welkom. Dank u wel. De voorzitter: Dank u wel mevrouw Agema. Tot slot mevrouw Kuiken PvdA. Mevrouw Kuiken (PvdA): Dank voorzitter. MotieDe Kamer gehoord de beraadslaging overwegende dat eerder al werd aangetoond dat siliconenborstimplantaten kunnen leiden tot ernstige gezondheidsschade; verzoekt de regering €300.000 ter beschikking te stellen voor vervolgonderzoek door de Radboud Universiteit naar celschade als gevolg van siliconenimplantaten en gaat over tot de orde van de dag. De voorzitter: Deze motie is voorgesteld door het lid Kuiken. Zij krijgt nr. 1120 (29689). Mevrouw Kuiken (PvdA): Voorzitter. Dit was mijn laatste motie hier in dit huis. Ik maak toch even van de gelegenheid gebruik. Ik heb hier vijftien jaar rond gehobbeld. Ik kwam vanochtend binnen en zag de foto van de bode die de laatste dag van de scheurkalender aftrok en werd toch al licht emotioneel. Ik denk dat dit voor ons allemaal een hele rare en bijzondere dag is. Ik ga dit huis ontzettend missen. Het wordt ook weer mooi op de andere plek maar: jongens wat hebben we hier veel meegemaakt! Gelachen gehuild alles gedeeld. En nu op naar een volgende een nieuwe geschiedenis die we met elkaar gaan schrijven. Dank u wel voorzitter. De voorzitter: Dank mevrouw Kuiken voor uw mooie woorden. Het is inderdaad een hele bijzondere dag. Kunt u nog uw motie hier inleveren? Dan nemen we haar mee. Ze is met haar hoofd al bij heel andere dingen. Ik zou u even een tussenstand willen doorgeven. Dat is misschien ook leuk op deze bijzondere dag. Er zijn al 140 moties ingediend vandaag. Slechts 140 dus u doet uw naam eer aan. In dit tweeminutendebat zijn het er alweer 11 die daar nog bij komen. Tel uit je winst het wordt een mooie stemming vanavond. Ik schors voor enkele ogenblikken en dan gaan we luisteren naar de minister. De vergadering wordt enkele ogenblikken geschorst. De voorzitter: De minister neemt nog even een slokje en gaat ons dan voorzien van oordelen bij de ingediende moties. Ik geef het woord aan de minister. Van Ark: Voorzitter. Dat zal ik doen. Ik begin met uiteraard dankzegging aan de Kamer voor het debat en de ingediende moties.De motie op stuk nr. 1110 van mevrouw Paulusma mevrouw Ellemeet en mevrouw Kuiken geef ik oordeel Kamer. De motie op stuk nr. 1111 van mevrouw Paulusma en mevrouw Kuiken ontraad ik hoewel ik natuurlijk wel hecht aan een overzichtelijk polisaanbod. Maar het maken van resultaatafspraken met verzekeraars over de polismarkt die een vrije markt is valt niet onder mijn bevoegdheid dus die motie ontraad ik. De motie op stuk nr. 1112 van mevrouw Ellemeet en mevrouw Van den Berg geef ik oordeel Kamer. Daarbij moet wel aangetekend worden dat het een traject van lange adem is. Ook het nieuwe kabinet zal keuzes moeten maken. De considerans gaat over het bestaande verzekerde pakket. Ik pak die handschoen graag op. De motie op stuk nr. 1113 van mevrouw Ellemeet ontraad ik omdat die raakt aan een bredere vraag. Waar wil je bijbetalingen accepteren en waar niet? We laten wel een onderzoek uitvoeren door Nivel naar de stapeling van eigen betalingen voor hulpmiddelengebruikers waarin we ook aandacht besteden aan pruiken. Maar ik wil de uitkomsten van het onderzoek afwachten en daarom ontraad ik deze motie. Dat is ook aan een nieuw kabinet. Voorzitter. De motie op stuk nr. 1114 van mevrouw De Vries mevrouw Bikker en mevrouw Paulusma geef ik oordeel Kamer. De motie op stuk nr. 1115 van mevrouw De Vries geef ik ook oordeel Kamer. Ik denk dat het goed is — maar dat hebben we ook tijdens het commissiedebat al aangegeven dus ik zal er niet heel diep meer op ingaan — en dat het wel belangrijk is om te kijken hoe je met die kosten omgaat. De motie op stuk nr. 1116 van de heer Hijink over anticonceptie ontraad ik. Ik vind dat dit onderwerp op de formatietafel ligt. De kosten zijn naar schatting tussen de 25 miljoen en de 60 miljoen euro. Ik verwijs naar de brief die ik heb gestuurd aan de Kamer over alternatieven voor het pakket als je praat over collectieve financiering maar deze motie ontraad ik. Voorzitter. De motie op stuk nr. 1117 van mevrouw Van den Berg over het betrekken van inwoners bij de regiobeelden geef ik oordeel Kamer. Dat geldt ook voor de motie op stuk nr. 1118 van mevrouw Van den Berg over de substitutie van de tweede naar de eerste lijn. Voorzitter. Dan de motie op stuk nr. 1119 van mevrouw Agema. Daar wil ik even iets langer bij stilstaan want ik ben naar aanleiding van het debat nog eens even goed in de regelgeving gedoken. Ik zal ook maar eerlijk zeggen: het zat me gewoon niet lekker. Wat doen we nu wel en wat doen we nu niet? Wat mag een verzekeraar wel of niet? Als er sprake is van een reconstructie bijvoorbeeld bij een kankerbehandeling omdat die onderdeel is van een grotere behandeling dan checkt de verzekeraar niet. De reconstructie is dan onderdeel van het leveren van de zorg. Foto's zijn dan überhaupt niet aan de orde. Als iemand niet tevreden is over de reconstructie of daar vragen over heeft dan heeft de zorgverzekeraar ook als poortwachter van de zorgverzekering wel de verantwoordelijkheid en de taak om techecken: is dit cosmetisch of niet? Maar dat is dus niet in eerste instantie. Ik ben het eens met mevrouw Agema die daar aandacht voor heeft gevraagd in het debat en die daar ook breed de Kamer achter zich vindt: dat moet dan niet via een blootfoto. Daarom geef ik deze motie oordeel Kamer. Voorzitter. De motie op stuk nr. 1120 van mevrouw Kuiken ontraad ik. Het onderzoek loopt via ZonMw. We hebben afspraken over en spelregels voor hoe daarmee om te gaan. Het is niet aan mij om hier specifieke onderzoeksmiddelen toe te wijzen maar ik ga wel in overleg met ZonMw kijken wat de mogelijkheden zijn. De voorzitter: Ik dank … O er is nog een vraag? Nee. Ik dank de minister voor haar zorgvuldige en snelle beantwoording. De beraadslaging wordt gesloten. De voorzitter: Ik schors voor enkele ogenblikken. De vergadering wordt enkele ogenblikken geschorst.