24 Stemming motie Ontwikkelingen rondom het coronavirus d.d. 12 mei 2021 Aan de orde is de stemming over een aangehouden motie ingediend bij het debat over de ontwikkelingen rondom het coronavirus d.d. 12 mei 2021 te weten: - de motie-Kuiken over een intra-action review laten uitvoeren (25295 nr. 1196). (Zie vergadering van 12 mei 2021.) De voorzitter: De motie-Kuiken (25295 nr. 1196) is in die zin gewijzigd dat zij thans luidt: Motie De Kamer gehoord de beraadslaging overwegende dat de COVID-19-pandemie al meer dan een jaar duurt en het einde nog niet in zicht is; constaterende dat de WHO aangeeft dat een intra-action review (IAR) tijdens de pandemie belangrijk is om te leren wat goed ging en wat op korte termijn beter kan; verzoekt de regering in overleg met wetenschappers een IAR uit te laten voeren daarbij uit te gaan van de hiervoor door de WHO opgestelde richtlijn en de Kamer vóór 1 juli te laten weten op welke wijze deze IAR wordt opgezet en uitgevoerd en gaat over tot de orde van de dag. Zij krijgt nr. 1283 was nr. 1196 (25295). Ik stel vast dat wij hier nu over kunnen stemmen. In stemming komt de gewijzigde motie-Kuiken (25295 nr. 1283 was nr. 1196). De voorzitter: Ik constateer dat deze gewijzigde motie met algemene stemmen is aangenomen.