23 Stemmingen PAS/Natura 2000 Aan de orde zijn de stemmingen over moties ingediend bij het debat over PAS/Natura 2000 te weten: - de motie-Lodders/Koopmans over het schrappen van complementaire doelen beheerplannen (32670 nr. 38); - de motie-Lodders/Dijkgraaf over wachten op duidelijkheid over haalbaarheid van maatregelen (32670 nr. 39); - de motie-Lodders over verkorting van de vaststellingstermijn voor beheerplannen (32670 nr. 40); - de motie-Jacobi over het toebedelen van ontwikkelruimte per regio (32670 nr. 42); - de motie-Jacobi/Van Veldhoven over een adviesaanvraag aan de Raad van State (32670 nr. 43); - de motie-Jacobi/Van Veldhoven over haast maken met de aanwijzing van gebieden (32670 nr. 44); - de motie-Van Gerven over het definitief aanwijzen van Natura 2000-gebieden voor 1 april 2012 (32670 nr. 45). (Zie vergadering van 8 maart 2012.) De voorzitter: De motie-Lodders/Dijkgraaf (32670 nr. 39) is in die zin gewijzigd dat zij thans luidt: Motie De Kamer gehoord de beraadslaging constaterende dat de Programmatische Aanpak Stikstof (PAS) vele open einden kent en dat de regering de inzet kiest medio juni 2012 de Kamer te informeren over totaalbeeld en de kosten hydrologie; constaterende dat tussen het Rijk en provincies nog geen afspraken zijn gemaakt in het natuurakkoord over de financiering van hydrologische maatregelen; constaterende dat de PAS en de hydrologische maatregelen invloed hebben op de geformuleerde instandhoudingsdoelstellingen in een Natura 2000-gebied; overwegende dat zolang hierover geen definitief uitsluitsel bestaat de (instandhoudings)doelstellingen in de conceptaanwijzingsbesluiten aan verandering onderhevig kunnen zijn en bij nader inzicht aangepast kunnen worden wat op termijn zekerheid biedt voor de ondernemer; overwegende dat bij definitieve aanwijzing van Natura 2000-gebieden (instandhoudings)doelstellingen niet meer aangepast of gewijzigd kunnen worden; verzoekt de regering om niet over te gaan tot het definitief aanwijzen van Natura 2000-gebieden totdat duidelijkheid bestaat over de haalbaarheid en betaalbaarheid van de te nemen maatregelen over hydrologie en PAS en de Kamer hierover voor 1 juli te informeren en gaat over tot de orde van de dag.Naar mij blijkt wordt de indiening van deze motie voldoende ondersteund. Zij krijgt nr. 48 (32670). Op verzoek van mevrouw Lodders stel ik voor haar gewijzigde motie (32670 nr. 48) aan te houden. Daartoe wordt besloten. De voorzitter: De motie-Lodders (32670 nr. 40) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat ondernemers al jaren in onzekerheid zitten door trage beheerplanprocessen over toekomstige bedrijfsvoering door de Natura 2000 regelgeving; constaterende dat in veel gevallen al ontwerpbeheerplannen gereed zijn in gebieden die nog definitief aangewezen moeten worden; overwegende dat ondernemers snel duidelijkheid willen hebben over welke activiteiten wel of niet vergunnningplichtig zijn en dat de beheerplannen helderheid moeten bieden; van mening dat redelijkerwijs verwacht kan worden dat voor deze gebieden een beheerplan binnen een jaar vastgesteld kan worden nadat de gebieden definitief zijn aangewezen; verzoekt de regering erop toe te zien dat het Rijk als bevoegd gezag de complementaire doelen schrapt in ontwerpaanwijzingsbesluiten en de maatregelen in de beheerplannen hierop aan te passen voordat deze definitief worden vastgesteld zoals bedoeld in de eerder aangenomen motie (32670 nr. 8); verzoekt de regering voorts om de termijn voor het definitief vaststellen van het concept beheerplan te verkorten tot maximaal een jaar en gaat over tot de orde van de dag. Deze nader gewijzigde motie is voorgesteld door de leden Lodders en Koopmans. Naar mij blijkt wordt de indiening ervan voldoende ondersteund. Zij krijgt nr. 50 (32670). Ik stel vast dat wij hierover nu kunnen stemmen. In stemming komt de motie-Lodders/Koopmans (32670 nr. 38). De voorzitter: Ik constateer dat de aanwezige leden van de fracties van de VVD de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.In stemming komt de nader gewijzigde motie-Lodders/ Koopmans (32670 nr. 50). De voorzitter: Ik constateer dat de aanwezige leden van de fracties van de SP D66 de VVD de SGP de ChristenUnie het CDA en de PVV voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Jacobi (32670 nr. 42). De voorzitter: Ik constateer dat de aanwezige leden van de fracties van de SP de PvdA GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jacobi/Van Veldhoven (32670 nr. 43). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jacobi/Van Veldhoven (32670 nr. 44). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Gerven (32670 nr. 45). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen.