11 Stemmingen moties Kleuteronderwijs Aan de orde zijn de stemmingen over moties ingediend bij het VAO Kleuteronderwijs te weten: - de motie-Van Gerven/Jasper van Dijk over het besluit over de overstap van groep twee naar groep drie overlaten aan de kleuterjuf of -meester (31293 nr. 340); - de motie-Van Gerven/Siderius over samengestelde groepen twee en drie (31293 nr. 341) (overgenomen); - de motie-Rog c.s. over niet meer hanteren van de doelstelling betreffende zittenblijvende kleuters (31293 nr. 343); - de motie-Ypma over versoepelen van de overgang van groep twee naar groep drie en vier (31293 nr. 344) (overgenomen). (Zie vergadering van 9 november 2016.) De heer De Graaf (PVV): De PVV wordt geacht tegen de overgenomen moties op de stukken nrs. 341 en 344 te zijn geweest. De voorzitter: Deze opmerking zal in de Handelingen worden opgenomen. In stemming komt de motie-Van Gerven/Jasper van Dijk (31293 nr. 340). De voorzitter: Ik constateer dat de aanwezige leden van de fracties van de SP de PvdD GroenLinks D66 Klein de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Rog c.s. (31293 nr. 343). De voorzitter: Ik constateer dat de aanwezige leden van de fracties van de SP de PvdD GroenLinks D66 Klein de Groep Kuzu/Öztürk de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen.