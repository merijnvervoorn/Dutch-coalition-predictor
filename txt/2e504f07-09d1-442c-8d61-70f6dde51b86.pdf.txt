101 Stemming motie Onderwijskwaliteit in het hoger onderwijs Stemming motie Onderwijskwaliteit in het hoger onderwijs Aan de orde is de stemming over een aangehouden motie ingediend bij het tweeminutendebat Onderwijskwaliteit in het hoger onderwijs te weten: - de motie-Westerveld over de rente op studieschulden voor alle studenten komend jaar bevriezen (31288 nr. 1083). (Zie vergadering van heden.) De voorzitter: De motie-Westerveld (31288 nr. 1083) is in die zin gewijzigd dat zij thans is ondertekend door de leden Westerveld en Van der Graaf en luidt: Motie De Kamer gehoord de beraadslaging constaterende dat de rentes op studieschulden door de wettelijke koppeling met de obligatierente stijgen van respectievelijk 178% en 046% naar respectievelijk 295% en 256%; constaterende dat er veel politieke en maatschappelijke discussie is over de wenselijkheid van deze verhoging; van mening dat een verhoging van de rente op studieschuld onwenselijk is; overwegende dat aanpassingen voor van de rente voor specifieke groepen binnen een cohort pas per 2025 mogelijk is; verzoekt de regering om de rente voor alle studenten die onder het leenstelsel vielen komend jaar te bevriezen op het niveau van 2023 en als dit uitvoeringstechnisch niet kan dit breder te trekken en verzoekt dit te financieren conform amendement Omtzigt c.s. (36418 nr. 63) uit de versobering van de expatregeling en gaat over tot de orde van de dag. Zij krijgt nr. 1088 was nr. 1083 (31288). Ik stel vast dat wij hier nu over kunnen stemmen. Maar voordat we gaan stemmen is er een stemverklaring van de heer Van Weyenberg. De heer Van Weyenberg (D66):Dank u wel voorzitter. Ik wil graag een stemverklaring afleggen over de motie van de leden Westerveld en Van der Graaf. In deze motie wordt verzocht om de rente volgend jaar te bevriezen voor studenten die onder het leenstelsel vielen. Dat voorstel gaat D66 eigenlijk niet ver genoeg want samen met de SP hebben wij een amendement liggen netjes gefinancierd om die rente voor deze studenten op 0% te zetten. Toch zullen wij deze motie steunen want wij verwelkomen elke stap om de studenten te helpen. Ik vind ook wel dat we eerlijk moeten zijn. Deze motie verwijst voor de dekking naar het amendement van collega Omtzigt. De realiteit is dat dat amendement niet genoeg dekking bevat om dit te kunnen waarmaken. Dan zou je het in de woorden van Jesse Klaver tegen mevrouw Van der Plas bijna "gratis bier" kunnen noemen. Gelukkig kan de dekking worden geregeld door het amendement van de SP en D66 te steunen. Daarmee kan er meteen voor worden gezorgd dat de rente echt naar 0% gaat. Dank u wel. De voorzitter: Dank u wel. De heer Omtzigt heeft ook een stemverklaring. De heer Omtzigt (Lid Omtzigt): Voorzitter. Ook ik heb een stemverklaring over de motieWesterveld/Van der Graaf. Ten eerste gaat die motie over het besteden van een amendement dat ik heb ingediend maar dat nog niet eens in stemming is gebracht. Het is vrij bijzonder dat het geld al uitgegeven wordt voordat besloten is dat de Kamer het gaat doen. Ten tweede in lijn met wat D66 zegt is dit amendement van mij een eerste stap om de rente omlaag te brengen maar alleen voor de pechgeneratie en niet voor iedereen. Ik zeg het maar eerlijk: er zit gewoon niet genoeg geld in om voor iedereen de rente op nul te zetten. Je kunt dan ook niet voorstemmen of die suggestie wekken. Daarom zal ik tegenstemmen. De voorzitter: Dank u wel meneer Omtzigt. In stemming komt de gewijzigde motie-Westerveld/Van der Graaf (31288 nr. 1088 was nr. 1083). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 de ChristenUnie de SGP het CDA JA21 Groep Van Haga de PVV FVD en BBB voor deze gewijzigde motie hebben gestemd en de leden van de fracties van Lid Omtzigt en de VVD ertegen zodat zij is aangenomen. Mevrouw Westerveld. Mevrouw Westerveld (GroenLinks): Voorzitter. Deze motie vraagt ook om een snelle uitvoering dus het zou fijn zijn als wij binnen een week een brief kunnen krijgen van het kabinet. Het is ook wel goed om nog even op te merken dat de motie niet zegt "voor alle studenten" en ook niet "rente op nul". Er zijn dus een paar dingen gezegd die ik even wil rechtzetten.De voorzitter: Dank u wel. We zullen dit doorgeleiden naar het kabinet.