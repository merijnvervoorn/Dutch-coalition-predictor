9 Stemming motie MIRT Aan de orde is de stemming over een aangehouden motie ingediend bij het tweeminutendebat MIRT te weten: - de motie-Van der Molen/De Hoop over het fiets-voetveer tussen Nieuwer Ter Aa en Breukelen handhaven totdat er een alternatief is gerealiseerd (35925-A nr. 85). (Zie vergadering van 14 september 2022.) De voorzitter: De motie-Van der Molen/De Hoop (35925-A nr. 85) is in die zin gewijzigd dat zij thans luidt: Motie De Kamer gehoord de beraadslaging constaterende dat Rijkswaterstaat van plan is het veer op te heffen waarmee sinds de aanleg van het AmsterdamRijnkanaal in 1892 voor fietsers en voetgangers de verbinding wordt onderhouden tussen Nieuwer Ter Aa en Breukelen; overwegende dat de veerpont van groot belang is voor omwonenden en dat omfietsen over de Breukelerbrug geen aanvaardbaar alternatief is; overwegende dat burgers en bedrijven behoefte hebben aan duidelijkheid nu het contract met de exploitant is verlengd tot 31 december 2022; overwegende dat het meest recente rapport over de nautische veiligheid uitgevoerd in opdracht van het ministerie stelt dat de pont "op termijn" uit de vaart gehaald zal moeten worden en expliciet niet stelt dat dit op korte termijn zou moeten gebeuren; overwegende dat ditzelfde rapport stelt dat er drie maatregelen zijn die op korte termijn genomen kunnen worden ter verbetering van de nautische veiligheid waarvan een maatregel de dubbele bemensing van de pont nog niet is uitgevoerd; verzoekt de regering zich tot het uiterste in te spannen om de dubbele bemensing van de pont zo snel mogelijk te realiseren; verzoekt de regering het fiets-voetveer over het AmsterdamRijnkanaal tussen Nieuwer Ter Aa en Breukelen te handhaven tot het moment van de realisatie van een alternatief en gaat over tot de orde van de dag. Zij krijgt nr. 90 was nr. 85 (35925-A). Ik stel vast dat wij hier nu over kunnen stemmen.In stemming komt de gewijzigde motie-Van der Molen/De Hoop (35925-A nr. 90 was nr. 85). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd en de leden van de fractie van de VVD ertegen zodat zij is aangenomen.