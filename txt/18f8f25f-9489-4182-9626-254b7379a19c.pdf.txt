5 Landbouw- en Visserijraad van 16 juli 2018 Aan de orde is het VSO Landbouw- en Visserijraad van 16 juli 2018 (21501-32 nr. 1121). De voorzitter: Aan de orde is het VSO over de Landbouw- en Visserijraad van 16 juli 2018. Ik heet de minister van Landbouw Natuur en Voedselkwaliteit van harte welkom en geef mevrouw Ouwehand namens de Partij voor de Dieren het woord. Mevrouw Ouwehand (PvdD): Voorzitter dank u wel. Sommige mensen doen smalend over zogenoemde incidentenpolitiek maar vaak is een bericht in het nieuws wel aanleiding om even verder te kijken. Vorig jaar zijn er op Schiphol ineens 19.000 kalkoen-eendagskuikens dood aangetroffen in het ruim van een vliegtuig. Dan vraag je je af: kalkoenkuikens in een vliegtuig op Schiphol doen we dat vaker? En wat blijkt? Ja hoor Nederland zet op grote schaal dieren op het vliegtuig voor vee-industrie elders. Dit lijkt ons niet heel erg klimaatvriendelijk. Het lijkt ons ook niet heel erg passen bij de gedachte van kringloopland. Wij hebben dus een voorstel om daarmee te stoppen. Motie De Kamer gehoord de beraadslaging constaterende dat Nederland op grote schaal dieren op het vliegtuig zet voor de export alleen al in 2017 maar liefst 23 miljoen eendagskuikens en 1.600 fokrunderen; constaterende dat Nederland daarnaast fungeert als doorvoerhaven voor de import van dieren per vliegtuig in de EU en dat in 2017 onder andere 600.000 eendagskuikens op Schiphol binnenkwamen uit landen als Canada met bestemmingen als Polen en Oostenrijk; constaterende dat tijdens een transport van Canada naar Polen 90% van de dieren te weten 19.000 kalkoen-eendagskuikens dood werd aangetroffen op Schiphol; spreekt uit dat het onwenselijk is om dieren per vliegtuig over de hele wereld te slepen om ze elders voor productie te houden en verzoekt de regering hiernaar te handelen en gaat over tot de orde van de dag. De voorzitter: Deze motie is voorgesteld door het lid Ouwehand. Naar mij blijkt wordt de indiening ervan voldoende ondersteund. Zij krijgt nr. 1123 (21501-32).Mevrouw Ouwehand (PvdD): Dank u wel. De voorzitter: Dank u wel. Ik zie dat de minister direct kan antwoorden. De motie wordt gekopieerd en rondgedeeld. Daar wachten we heel even op. Dan geef ik nu het woord aan de minister. Minister Schouten: Voorzitter dank u wel. Dank ook aan het lid Ouwehand voor deze motie. Zij stelt of spreekt eigenlijk uit dat het onwenselijk is om dieren per vliegtuig over de hele wereld te slepen. Ik zie hier geen direct verzoek aan mij in dus ik neem aan dat deze motie aan de Kamer gericht is aan haar eigen leden. In die zin moeten de leden die dus beantwoorden. Ik zou hier wel willen zeggen dat het niet zozeer gaat om het feit dat ze versleept worden of dat ze vervoerd worden als wel om de manier waarop. Ik deel met mevrouw Ouwehand dat we altijd goed op het dierenwelzijn moeten letten. Dat is van belang. Als er dingen misgaan moeten we daar ook tegen optreden. Tegelijkertijd is het totaal verbieden van het per vliegtuig vervoeren van dieren een heel vergaande stap. Die deel ik niet. Het gaat om de manier waarop zij vervoerd worden. Als die goed is is vervoer gewoon mogelijk. Ik ontraad deze motie dus maar nogmaals volgens mij is deze motie gericht aan de leden. Mevrouw Ouwehand (PvdD): De motie laat inderdaad ruimte voor de minister om te kijken wat we hiermee zouden moeten mocht ze worden aangenomen. Erkent de minister tenminste wel dat we meewerken aan het opbouwen van een veehouderij in Polen als we eendagskuikens uit Canada via Schiphol naar Polen sturen? Een veehouderij kan daar makkelijk concurreren met Nederlandse boeren als we even goed kijken naar de grondprijzen. Degene die er dus beter van wordt is misschien Schiphol. Maar erkent de minister dat dit geen wenselijke ontwikkeling is gelet op de positie van de boer die de minister ook wil verbeteren? Minister Schouten: Ieder land heeft zijn eigen mogelijkheden om zijn eigen agrarische sector vorm te geven. Dat doen ze in Polen en Canada ook. Dat doen ze in heel veel landen in de wereld. Wij proberen dat in Nederland ook te doen. Ik heb daar ook een visie op neergelegd. Ik wil graag dat wij in Nederland de positie van onze eigen boeren verbeteren en daar zijn we allemaal maatregelen voor aan het nemen. Dat weet mevrouw Ouwehand ook. De voorzitter: Dank u wel. Daarmee zijn we aan het eind gekomen van dit VSO. De beraadslaging wordt gesloten.De voorzitter: Over deze motie zullen we dinsdag 25 september stemmen. De vergadering wordt van 10.41 uur tot 11.01 uur geschorst.