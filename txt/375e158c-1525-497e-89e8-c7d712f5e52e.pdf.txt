6 Regeling van werkzaamheden (stemmingen) De voorzitter: Ik geef het woord aan de heer Van Helvert namens het CDA. De heer Van Helvert (CDA): Voorzitter. Ik wil graag uitstel vragen over de stemmingen onder punt 15 dat betrekking heeft op de lijst van controversiÃ«le onderwerpen. De heer Van Aalst (PVV): Ik heb daarover een vraag aan mijn collega. Nu de VVD en het CDA niet meer gegijzeld worden door GroenLinks vraag ik mij af wat de exacte reden voor uitstel is. Betekent dit dat we gewoon doorgaan met het aanleggen van de A20 een van de gevaarlijkste knelpunten in Nederland? De voorzitter: De heer Van Helvert mag even kort reageren. De heer Van Helvert (CDA): Op dit moment is er nog niets aan de hand. Als we niet stemmen over het eventueel controversieel verklaren van deze onderwerpen is geen van deze onderwerpen controversieel verklaard. Mevrouw Van Tongeren (GroenLinks): Als een van onze collega's vraagt om uitstel van stemmingen omdat hij nog verder erover wil nadenken steunt GroenLinks dat. De heer Bisschop (SGP): De gedachtegang van de heer Van Helvert is buitengewoon plausibel. Wij steunen die. Mevrouw Visser (VVD): Steun voor het verzoek. Mevrouw Van Veldhoven (D66): Steun voor het verzoek. Het gaat om uitstel en loopt nog nergens op vooruit. De voorzitter: Er is een meerderheid voor uitstel. We stemmen daarom niet over punt 15. Ik geef het woord aan mevrouw Ouwehand namens de Partij voor de Dieren.Mevrouw Ouwehand (PvdD): Voorzitter. Ik wil bij de stemmingen onder punt 7 over de moties ingediend bij het VAO Landbouw- en Visserijraad graag de motie-Ouwehand/Wassenberg op stuk nr. 1017 aanhouden. De voorzitter: Op verzoek van mevrouw Ouwehand stel ik voor haar motie (21501-32 nr. 1017) aan te houden. Daartoe wordt besloten. De voorzitter: Het helpt wel als dit soort zaken tijdig worden doorgegeven maar dat geldt niet alleen voor u mevrouw Ouwehand. We gaan stemmen.