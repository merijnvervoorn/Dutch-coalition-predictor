8 Regeling van werkzaamheden Regeling van werkzaamheden De voorzitter: Op verzoek van de heer Slob hebben we een extra regeling van werkzaamheden. Het woord is aan de heer Slob. De heer Slob (ChristenUnie): Mevrouw de voorzitter. Ik heb zelf vanmiddag het woord "wanvertoning" in de mond genomen en misschien druk ik mij dan nog wat zachtjes uit. Het belangrijkste document van het kabinet de Miljoenennota waarover we morgenmiddag de informatie zouden ontvangen was vanmiddag op heel eenvoudige wijze hebben wij begrepen online op internet beschikbaar voor iedereen die daarvoor belangstelling heeft. Mijn fractie heeft er behoefte aan om per ommegaande van de minister-president een verklaring te horen hoe dit heeft kunnen gebeuren. Ik heb begrepen dat de voorzitter in de media heeft aangegeven dat zij ook graag de andere begrotingen zou willen hebben zodat wij niet meer hoeven te wachten tot morgenmiddag 14.00 uur. Daar sluit ik mij bij aan en ik zou dat verzoek per ommegaande aan de minister-president willen doorgeven. De heer Roemer (SP): Het lijkt mij duidelijk dat dit volmondig ondersteund moet worden. Het is natuurlijk heel knullig maar laten we ervoor zorgen dat we nu ook zo snel mogelijk alle stukken krijgen. De heer Pechtold (D66): Ik steun dat verzoek waar de Kamervoorzitter ook een rol in heeft. In wat ik tot nu toe heb gelezen heb ik geen extra investeringen in ICT gevonden maar misschien kunnen we daar een Kamerbreed amendement voor maken. Mevrouw Van Gent (GroenLinks): Het lijkt bijna een kwestie van foutje bedankt maar het is op zichzelf wel praktisch. Ik had niet gedacht dat mijn motie om de stukken openbaar te maken op deze manier uitgevoerd zou worden en ook nog een dag te vroeg maar het lijkt mij wel goed dat er opheldering over komt. Ik denk dat het een beetje dom is. Mevrouw Dijksma (PvdA): Je zou haast zeggen: heb erbarmen met het embargo. Onze fractie steunt het verzoek van de heer Slob en zeker ook het verzoek van de voorzitter want wij willen die andere stukken dan ook wel graag zien. De heer Koopmans (CDA): Deze variant kenden we nog niet. Het is goed dat daar een brief over komt. Ik steun het verzoek van de heer Slob en ik ga nu naar de hoorzitting over DigiNotar. De voorzitter: De casus is iedereen bekend. De heer Van der Staaij (SGP): Voorzitter. Ook de SGP-fractie is er ongelukkig mee dat Prinsjesdag steeds vroeger valt op deze manier. We slui-ten ons in ieder geval aan bij het verzoek om daar opheldering over te krijgen. De heer Van Beek (VVD): Voorzitter. Wij betreuren dit incident erg en wij willen heel graag van het kabinet horen hoe dit mogelijk is. Ik zie niet meteen een reden om alle andere begrotingen ook te vragen. Die krijgen we gewoon morgen. Mevrouw Thieme (PvdD): Ik steun het verzoek. Het vertrouwen van de burger in de politiek is al niet groot. Met deze onzorgvuldigheid is dat eigenlijk alleen maar verslechterd. De heer Bosma (PVV): Luctor et embargo zeggen ze in Zeeland. Ik steun het verzoek van de heer Slob. De voorzitter: Voordat ik het woord geef aan de heer Slob zal ik een toelichting geven. Mijn aanvulling kwam omdat ik begreep dat de Miljoenennota en de MEV hier binnen enkele uren zullen worden uitgereikt. Toen heb ik voorgesteld om de Kamerleden een extra rit naar Den Haag te besparen om dan alles maar in één keer te doen. Dat leek mij praktisch. Als dat kan lijkt het mij goed. De heer Pechtold (D66): Ik denk dat dit extra belangrijk is. Dit is natuurlijk een Haagse werkelijkheid maar er worden dingen over de zorg en over diverse andere posten gemeld waarbij 24 uur extra onduidelijkheid alleen maar slecht is voor mensen die daar heel bezorgd naar zitten te kijken dus laten we dan ook maar de achterliggende begrotingen krijgen. De heer Slob (ChristenUnie): Ik dank de collega's voor de steun voor mijn verzoek om opheldering. Ik heb zelf gezegd dat ik deze graag van de minister-president wil hebben. De heer Van Beek spreekt over het kabinet maar de minister-president spreekt natuurlijk namens het kabinet en is de eindverantwoordelijke voor dit gebeuren. Het zou inderdaad mooi zijn als we de overige stukken nu ook snel krijgen. Meestal worden die in een grote doos bij ons afgeleverd. Dan zit het dus allemaal bij elkaar. Ik hoop dat het bij deze ene keer zal blijven. Wij hebben die informatie van de minister-president nodig. Immers als het ook echt met beveiligingsproblemen te maken heeft zal er ook wel iets anders moeten gebeuren. Laat dat dan ook maar snel gebeuren! De voorzitter: We zullen het stenogram doorgeleiden naar het kabinet. Ik stel voor om de vergadering tot 18.30 uur te schorsen. Dan zal het debat over het persoonsgebonden budget worden gehouden. Nu u allemaal toch bij elkaar bent verzoek ik u om met elkaar ook een beetje de agenda te bewaken. Het debat over Kunduz moet om 21.00 uur beginnen. Dan staat er om 23.15 uur nog een debat over het pensioenakkoord op de agenda. Het gaat daarbij om een voortzetting van het debat van vanmorgen. Het zou mij derhalve een lief ding waard zijn als iedereen elkaar ook aanmoedigt om deze agenda een beetje heel te houden. De vergadering wordt van 18.21 uur tot 18.30 uur geschorst.