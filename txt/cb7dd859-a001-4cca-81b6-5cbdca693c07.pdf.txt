16 Stemming motie Pensioenonderwerpen Aan de orde is de stemming over een aangehouden motie ingediend bij het VAO Pensioenonderwerpen te weten: - de motie-Van Rooijen/Van Brenk over een bredere evaluatie van het ftk (32043 nr. 413). (Zie vergadering van 3 juli 2018.) De voorzitter: De motie-Van Rooijen/Van Brenk (32043 nr. 413) is in die zin gewijzigd dat zij thans luidt: Motie De Kamer gehoord de beraadslaging overwegende dat de evaluatie van de Wet aanpassing financieel toetsingskader (ftk) een zeer beperkte scope heeft gehad; overwegende dat er volgens De Nederlandsche Bank onder het huidige ftk kortingen dreigen voor 10 miljoen deelnemers; overwegende dat de rentetermijnstructuur (rts) de relatie tussen de rts en de jaarlijks gerealiseerde rendementen de gevolgen van het afdekken van renterisico's de kosten daarvan alsmede de risico's wanneer de rente weer zou gaan stijgen én de Ultimate Forward Rate (UFR) in de evaluatie van het ftk buiten beschouwing zijn gebleven; verzoekt de regering om alsnog een evaluatie van het ftk te verrichten waarin al de genoemde elementen worden geëvalueerd en de resultaten hiervan uiterlijk 1 februari 2019 aan de Kamer te doen toekomen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 423 was nr. 413 (32043). Ik stel vast dat wij hier nu over kunnen stemmen. In stemming komt de gewijzigde motie-Van Rooijen/Van Brenk (32043 nr. 423 was nr. 413). De voorzitter: Ik constateer dat de leden van de fracties van de SP de PvdA GroenLinks DENK 50PLUS de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen.