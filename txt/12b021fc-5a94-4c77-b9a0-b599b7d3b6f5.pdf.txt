19 Stemmingen moties Bedrijven beter beschermen tegen overnames Aan de orde zijn de stemmingen over moties ingediend bij het dertigledendebat over de oproep bedrijven beter te beschermen tegen overnames te weten: - de motie-Van der Lee over de screening van buitenlandse investeringen (29826 nr. 99); - de motie-Alkaya over onderzoek naar de zeggenschap van Duitse werknemers (29826 nr. 100). (Zie vergadering van 12 april 2018.) De voorzitter: De motie-Van der Lee (29826 nr. 99) is in die zin gewijzigd (nr. 101) en nader gewijzigd dat zij thans luidt: De Kamer gehoord de beraadslaging constaterende dat er steeds meer door bedrijven buiten de EU wordt geïnvesteerd in Nederlandse bedrijven; overwegende dat er veiligheidsrisico's kunnen ontstaan wanneer kritieke infrastructuur zonder voldoende waarborgen in handen valt van bedrijven buiten de EU; overwegende dat veel landen waaronder de helft van alle EU-lidstaten Australië Canada en de Verenigde Staten een screeningmechanisme hebben waarbij buitenlandse directe investeringen worden gescreend om redenen van veiligheid of openbare orde; overwegende dat de Europese Commissie al een voorstel heeft gedaan voor een verordening tot vaststelling van een kader voor de screening van buitenlandse directe investeringen in de Europese Unie waarmee dergelijke screeningmechanismes binnen de Europese Unie worden geharmoniseerd; verzoekt de regering te bevorderen met inachtneming van het aangenomen Kamerstuk 21501-02 nr. 1832 dat deze verordening van de Europese Commissie tot stand komt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 102 was nr. 101 (29826). Ik stel vast dat wij hier nu over kunnen stemmen. In stemming komt de nader gewijzigde motie-Van der Lee (29826 nr. 102 was nr. 101).De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP en het CDA voor deze nader gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Alkaya (29826 nr. 100). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de ChristenUnie en de PVV voor deze motie hebben gestemd en de leden van de overige fracties ertegen zodat zij is verworpen.