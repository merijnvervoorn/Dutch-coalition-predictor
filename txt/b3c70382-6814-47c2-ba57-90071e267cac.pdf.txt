19 Stemmingen moties Verkeersveiligheid Stemmingen moties Verkeersveiligheid Aan de orde zijn de stemmingen over moties ingediend bij het tweeminutendebat Verkeersveiligheid te weten: - de motie-Olger van Dijk/Vedder over onderzoek doen naar de mogelijkheden van typegoedkeuring voor alle elektrische fietsen met trapondersteuning (29398 nr. 1114); - de motie-Veltman/Olger van Dijk over alleen voor fatbikes een minimumleeftijd van 14 jaar en een helmplicht invoeren (29398 nr. 1115); - de motie-Veltman/Vedder over het voor de politie mogelijk maken om in alle gevallen van controle van de fatbike in het menu te kijken (29398 nr. 1116); - de motie-Heutink/Vedder over inzetten op een vorm van toetsing op kennis van de Nederlandse verkeersregels in de rijbewijsregeling voor expats (29398 nr. 1117); - de motie-El Abassi over onderzoek doen naar de stijging van de kosten voor het behalen van een rijbewijs en mogelijkheden om deze kosten te verlagen (29398 nr. 1118); - de motie-El Abassi over onderzoeken of het aantal rijinstructeurs verhoogd kan worden door betere beloning en arbeidsvoorwaarden (29398 nr. 1119); - de motie-El Abassi over de mogelijkheden onderzoeken om rijonderwijs vrij te stellen van btw (29398 nr. 1120); - de motie-De Hoop/Bamenga over onderzoeken of en hoe een kentekenplicht uitgebreid kan worden naar al het gemotoriseerde wegverkeer inclusief e-bikes en fatbikes (29398 nr. 1121); - de motie-Van der Plas over onderzoeken of en hoe geofencing in Nederland ingezet zou kunnen worden om de verkeersveiligheid in de openbare ruimte te bevorderen (29398 nr. 1122). (Zie vergadering van 11 september 2024.) De voorzitter: De motie-Olger van Dijk/Vedder (29398 nr. 1114) is in die zin gewijzigd dat zij thans luidt: Motie De Kamer gehoord de beraadslaging constaterende dat er op dit moment geen typegoedkeuring geldt voor elektrische fietsen met trapondersteuning tot 25 kilometer per uur en een maximaal vermogen van 250 watt; overwegende dat dit leidt tot gebrekkige controle op de kwaliteit en de wettelijke vereisten voor elektrische fietsen en fatbikes uit bijvoorbeeld China; overwegende dat mensen willen weten dat de door hun gekochte fiets van voldoende kwaliteit en veilig is;verzoekt de regering om de mogelijkheden te onderzoeken van een vorm van typegoedkeuring voor alle elektrische fietsen met trapondersteuning bijvoorbeeld een keurmerk en gaat over tot de orde van de dag. Zij krijgt nr. 1127 was nr. 1114 (29398). De motie-Heutink/Vedder (29398 nr. 1117) is in die zin gewijzigd dat zij thans luidt: Motie De Kamer gehoord de beraadslaging constaterende dat alleen in 2023 al 26.264 expats via de 30%-regeling hun buitenlandse rijbewijs zonder enige vorm van toetsing hebben kunnen omzetten naar een Nederlands rijbewijs; constaterende dat onder meer Veilig Verkeer Nederland waarschuwt voor het negatieve effect op de verkeersveiligheid in Nederland hiervan; constaterende dat Nederland bij uitvoering van het adviesRoemer juist inzet op een verhoging van het algehele rijvaardigheidsniveau van Nederland teneinde de verkeersveiligheid te stimuleren; verzoekt de regering om te onderzoeken uit welke landen de expats komen die op basis van de 30%-regeling een Nederlands rijbewijs krijgen of deze landen daar geschikt voor zijn en of de kennis om aan het verkeer deel te nemen voldoende aanwezig is en gaat over tot de orde van de dag. Zij krijgt nr. 1128 was nr. 1117 (29398). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Olger van Dijk/Vedder (29398 nr. 1127 was nr. 1114). De voorzitter: Ik constateer dat de leden van de fracties van GroenLinksPvdA de PvdD DENK Volt D66 NSC de ChristenUnie de SGP het CDA BBB en JA21 voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Veltman/Olger van Dijk (29398 nr. 1115). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Veltman/Vedder (29398 nr. 1116). De voorzitter: Ik constateer dat de leden van de fracties van de SP Volt D66 NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Heutink/Vedder (29398 nr. 1128 was nr. 1117). De voorzitter: Ik constateer dat de leden van de fracties van de SP GroenLinks-PvdA DENK D66 NSC de ChristenUnie de SGP het CDA BBB JA21 FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-El Abassi (29398 nr. 1118). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de SGP het CDA JA21 en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-El Abassi (29398 nr. 1119). De voorzitter: Ik constateer dat de leden van de fracties van de SP GroenLinks-PvdA DENK en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-El Abassi (29398 nr. 1120). De voorzitter: Ik constateer dat de leden van de fracties van DENK en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Hoop/Bamenga (29398 nr. 1121). De voorzitter: Ik constateer dat de leden van de fracties van de SP GroenLinks-PvdA de PvdD Volt en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van der Plas (29398 nr. 1122). De voorzitter: Ik constateer dat de leden van de fracties van de SP GroenLinks-PvdA D66 NSC de VVD de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. Ik las hier "gedjieonsing". Maar het is geofencing. Man man man! Had u wel even van tevoren kunnen vertellen mevrouw Van der Plas. We gaan nog heel veel geofencing doen in dit land.