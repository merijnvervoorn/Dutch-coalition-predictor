56 Internationaal spoor Internationaal spoor Aan de orde is het tweeminutendebat Internationaal spoor (29984 nr. 1165). De voorzitter: We gaan meteen door met het tweeminutendebat Internationaal spoor Kamerstuk 29984 nr. 1165. Er zijn vijf sprekers van de zijde van de Kamer. De eerste is de heer De Hoop van de fractie van de Partij van de Arbeid. De heer De Hoop (PvdA): Ik ben er klaar voor. De voorzitter: Hou je niet in. De heer De Hoop (PvdA): Dank voorzitter. Allereerst heb ik een motie over de Eurostar. Ik vind echt dat de staatssecretaris daarbij een regierol moet nemen. Daarom de volgende motie. Motie De Kamer gehoord de beraadslaging constaterende dat er nog geen duidelijkheid is of de Eurostartrein van Amsterdam naar Londen ook tijdens de verbouwing van Amsterdam Centraal blijft rijden tussen Nederland en Londen; van mening dat het niet acceptabel is dat een belangrijke internationale verbinding langere tijd geheel stilligt vanwege werkzaamheden aan één station waar deze trein stopt; verzoekt het kabinet alles in het werk te stellen om actief bij te dragen aan het vinden van een passende oplossing en de Kamer hierover zo spoedig mogelijk te informeren en gaat over tot de orde van de dag. De voorzitter: Deze motie is voorgesteld door de leden De Hoop Krul en Minhas. Zij krijgt nr. 1166 (29984). Motie De Kamer gehoord de beraadslagingconstaterende dat het internationale spoorvervoer voor reizigers in potentie een goed alternatief is voor korteafstandsvluchten; overwegende dat het kabinet zegt grote ambities te hebben met het uitbreiden en aantrekkelijker maken van het internationale spoorvervoer tussen Nederland en andere Europese landen; overwegende dat er al langere tijd wordt gesproken over een Europees ticketsysteem zodat reizigers net als bij het vliegtuig eenvoudig hun gehele treinreis kunnen boeken maar er nog steeds geen duidelijke verbeteringen zichtbaar zijn; verzoekt het kabinet om in Europees verband een voortrekkersrol op zich te nemen en de komende tijd actief met andere landen en de Europese Commissie een Europees reserveringssysteem te bespoedigen en gaat over tot de orde van de dag. De voorzitter: Deze motie is voorgesteld door de leden De Hoop Krul Van Ginneken Minhas en Alkaya. Zij krijgt nr. 1167 (29984). De heer De Hoop (PvdA): Dan mijn laatste motie. Motie De Kamer gehoord de beraadslaging constaterende dat het kabinet nog niet in gesprek is met Zweden over de Lelylijn als belangrijke schakel in de spoorverbinding tussen Scandinavië en West-Europa terwijl hier in Zweden interesse voor bestaat; overwegende dat het van belang is om in het kader van de samenhang van het Europese spoornetwerk goed te kijken naar de maatschappelijke baten en de mogelijkheden van Europese financiering; verzoekt het kabinet proactief met Duitsland Denemarken en Zweden in gesprek te gaan over het versterken van de spoorcorridor tussen Nederland Duitsland en Scandinavië en in te zetten op een gezamenlijk onderzoek naar het versterken van deze spoorcorridor en gaat over tot de orde van de dag. De voorzitter: Deze motie is voorgesteld door de leden De Hoop en Krul. Zij krijgt nr. 1168 (29984). Heel goed. De heer Minhas van de VVD.De heer Minhas (VVD): Voorzitter dank u wel. Ik heb geen motie. Ik heb een vraag aan de staatssecretaris. De VVD-fractie heeft meerdere malen aandacht gevraagd voor de intercityverbinding van Eindhoven via Heerlen naar Aken. U heeft in de Kamerbrieven zo zeg ik tegen de staatssecretaris meerdere malen genoemd dat mogelijke decentralisatie kansrijk is om ervoor te zorgen dat die trein vanaf eind 2024 in de dagranden en in de weekenden kan gaan rijden. Mijn vraag is: kan de staatssecretaris toezeggen dat zij er alles aan gaat doen om ervoor te zorgen dat die trein ook daadwerkelijk per eind 2024 gaat rijden en dat zij als dat via een decentralisatie moet die ook in gang gaat zetten? Tot slot voorzitter. Dit is mijn laatste moment in deze Kamer. Ik wil iedereen hartelijk danken voor de goede samenwerking: collega's u het kabinet en niet in de laatste plaats mijn persoonlijk medewerker die mijn steun en toeverlaat was. Dank u wel. De voorzitter: We gaan u missen. (Geroffel op de bankjes) De voorzitter: Mevrouw Van der Graaf van de ChristenUnie. Mevrouw Van der Graaf (ChristenUnie): Dank u wel meneer de voorzitter. Ik heb geen moties maar wel twee vragen aan de staatssecretaris. Kan de staatssecretaris bevestigen dat de trilogen over TEN-T op 15 november aanstaande de laatste fase in zullen gaan? Met andere woorden: het gaat er nu echt om spannen. Dat vraagt dus ook om een laatste krachtsinspanning om de Duitse bondsregering te overtuigen de Lelylijn op te nemen in het kernnetwerk. Er is een grotere kans op een groter budget als dat wordt toegewezen. We weten dat de bondsstaten Schleswig-Holstein en Hamburg inmiddels voor zijn. Dat begrijpen wij. Wat gaat de staatssecretaris deze laatste weken nog doen om ook de bondsregering te overtuigen en mee te krijgen? Wij hebben hooggespannen verwachtingen. De voorzitter: Mooi. De heer Krul van het CDA. De heer Krul (CDA): Voorzitter dank u wel. Een motie. Motie De Kamer gehoord de beraadslaging constaterende dat grensoverschrijdend vervoer per definitie internationaal spoor is;overwegende dat de Lelylijn en Nedersaksenlijn cruciale projecten zijn voor de bereikbaarheid van het Noorden en verder; verzoekt het kabinet blijvende prioriteit te geven aan de Lelylijn en Nedersaksenlijn; verzoekt het kabinet de Kamer te informeren over de mogelijkheden onmogelijkheden kansen en risico's voor deze projecten in het Europese domein en gaat over tot de orde van de dag. De voorzitter: Deze motie is voorgesteld door de leden Krul De Hoop en Van der Graaf. Zij krijgt nr. 1169 (29984). De heer Krul (CDA): Ik zou vanaf deze plek de heren Alkaya en Minhas willen bedanken voor de samenwerking. Een kleine ontboezeming: de heer Minhas heeft op zijn kantoor een hele grote kaart hangen met alle trajecten van alle spoorlijnen in Nederland. Als nieuwe woordvoerder spoor vond ik het soms een beetje veel worden. Dan trippelde ik nog weleens stiekem als hij er zelf niet was naar de kamer van de heer Minhas om even te kijken over welk traject we het nu ook alweer hadden. Dat ga ik in ieder geval missen. De voorzitter: Ja. Hij heeft zich heel lang afgevraagd waar die gevulde koeken waren gebleven maar dat is bij dezen ook opgelost. De laatste spreker van de zijde van de Kamer: mevrouw Van der Plas van de fractie van BBB. Mevrouw Van der Plas (BBB): Dank u wel voorzitter. Ik was van plan om moties in te dienen maar ik heb besloten dat niet te doen. Ik vind het eigenlijk totale waanzin waar we hier vandaag mee bezig zijn en gisteren ook. Tientallen tweeminutendebatten honderden moties en amendementen die in de laatste twee dagen hier worden ingediend. Medewerkers die op hun tandvlees lopen vannacht begint het laatste tweeminutendebat om halfeen daarna nog een paar uur schorsing omdat we alle motiediarree die hier vandaag wordt ingediend allemaal moeten gaan beoordelen met de medewerkers. Hoe laat gaan we stemmen? Om een uurtje of twee drie uur vannacht? Twee uur lang stemmen. Om vijf uur 's ochtends zijn we klaar. Ik doe er niet aan mee. Ik heb vandaag drie tweeminutendebatten en zal deze verklaring drie keer afleggen. En ik vind echt dat we in de volgende Kamerperiode hier met z'n alleen wat aan moeten gaan doen want elk individueel Kamerlid zegt dat het een gekkenhuis is wat we hier aan het doen zijn maar we doen er allemaal aan mee. Ik kies ervoor om dat niet te doen. Die paar moties minder zullen de werkdruk niet verminderen maar zoals de SIRE-campagne vroeger altijd zei: een betere wereld begint bij jezelf. Daar wil ik het dan bij houden.Ik wens iedereen — de Kamerleden en de medewerkers de Kamerbewaarder bodes de bewindslieden — heel erg veel succes vandaag. Dank u wel. De voorzitter: Dank u wel. Tot zover de termijn van de Kamer. Ik schors enkele minuten en dan gaan we luisteren naar de staatssecretaris. De vergadering wordt enkele ogenblikken geschorst. De voorzitter: Het woord is aan de staatssecretaris. Staatssecretaris Heijnen: Dank u wel voorzitter. Eerst een aantal vragen die ik had gekregen. De heer Minhas vroeg of ik kan toezeggen er alles aan te doen om te zorgen dat de ICE Aken per eind 2024 gaat rijden in de dagranden. Dat kan ik toezeggen. Ik werk nauw samen met de betrokken partijen. De provincie Limburg heeft het voortouw bij de uitwerking van de decentralisatiemogelijkheden maar ik kan dat zeker toezeggen. Mevrouw Van der Graaf had nog een aantal vragen over de trein naar Berlijn. We zitten sinds de afgelopen zomer in de laatste fase van de onderhandelingen. Het Spaanse Europees voorzitterschap heeft de meest lastige zaken voor de triloog voor de komende maanden bewaard. Dat is ook de reden waarom ik heb besloten om op 15 november met de trein naar Berlijn te gaan om daar met verschillende partijen te spreken. We kijken nu nog naar de mogelijkheden van de gesprekken maar het heeft mijn volle aandacht. Ik heb ook verzocht om een gesprek met staatssecretaris Theurer. Dan had ik nog een aantal moties. Ik denk dat ik het dit keer vrij kort kan houden. De motie op stuk nr. 1166: oordeel Kamer. De motie op stuk nr. 1167: oordeel Kamer. De motie op stuk nr. 1168: oordeel Kamer. En ook de motie op stuk nr. 1169 wil ik graag oordeel Kamer geven. De voorzitter: Dat had puntiger gekund. Staatssecretaris Heijnen: Och nog puntiger? De voorzitter: Maar dat gaan we na het reces wel weer eens oefenen. De beraadslaging wordt gesloten.De voorzitter: We gaan vannacht stemmen over deze moties. Heeft de staatssecretaris nog een dramatisch slotwoord? Staatssecretaris Heijnen: Nee ik wil iedereen heel hartelijk danken voor de ontzettend fijne en constructieve samenwerking. Ik hoop een aantal van u nog terug te zien na 22 november. Alle anderen wens ik uiteraard alle goeds voor hun zakelijke en privétoekomst. De voorzitter: Hogelijk gewaardeerd. Ik schors tot 19.30 uur voor het diner en dan gaan we praten over de Staat van de Volkshuisvesting. Ik schors tot 19.30 uur. De vergadering wordt van 18.25 uur tot 19.35 uur geschorst.