29 Stemming motie VAO Kinderopvang Aan de orde is de stemming over een aangehouden motie ingediend bij het VAO Kinderopvang te weten: - de motie-Raemakers over compensatie van de kosten voor de voorschool (31322 nr. 383). (Zie vergadering van 15 januari 2019.) De voorzitter: De motie-Raemakers (31322 nr. 383) is in die zin gewijzigd dat zij thans luidt: Motie De Kamer gehoord de beraadslaging constaterende dat de Wet harmonisatie kinderopvang en peuterspeelzaalwerk met breed draagvlak (onder andere SP GroenLinks PvdA D66 CDA VVD) door beide Kamers is aangenomen; constaterende dat een aantal gemeenten en Sociaal Werk Nederland nu echter rapporteren dat er door de harmonisatie fors minder peuters naar de voorschool gaan; overwegende dat in kwetsbare gezinnen lage inkomens (en eventueel schulden) vaak een rol spelen en dat het voor de ontwikkeling van kinderen in die gezinnen essentieel is naar de voorschool te kunnen gaan; overwegende dat de gemeente Amsterdam als mogelijke oplossing heeft aangeboden ook de ouderbijdrage voor bepaalde "armere" werkende ouders uit eigen middelen te compenseren; overwegende dat dit probleem ook speelt in onder andere Rotterdam en Tilburg; roept de staatssecretaris op spoedig in gesprek te gaan met de gemeenten en gezamenlijk een oplossing te bedenken die het (al dan niet tijdelijk als een soort pilot) voor gemeenten mogelijk maakt de kosten voor de voorschool voor deze groep ouders voor maximaal zestien uur per week te compenseren zonder dat dit leidt tot een armoedeval; verzoekt de staatssecretaris de Kamer hier voor 15 mei 2019 over te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 391 was nr. 383 (31322).Ik stel vast dat wij hier nu over kunnen stemmen. In stemming komt de gewijzigde motie-Raemakers (31322 nr. 391 was nr. 383). De voorzitter: Ik constateer dat de leden van de fracties van DENK 50PLUS D66 en het CDA voor deze gewijzigde motie hebben gestemd en de leden van de overige fracties ertegen zodat zij is verworpen. Daarmee zijn we bijna ... De heer Slootweg. De heer Slootweg (CDA): Nu onder punt 8 van de stemmingslijst over moties ingediend bij het VAO Pensioenonderwerpen de motie op stuk nr. 450 van de heer Omtzigt is aangenomen verzoeken wij om binnen een week van de regering te horen hoe die wordt uitgevoerd en daarbij ook te horen hoe het gesprek met het ABP hierin verder wordt meegenomen. De voorzitter: Over welke motie gaat het meneer Slootweg? De heer Slootweg (CDA): Onder punt 8 de motie-Omtzigt nr. 450 (32043). Daarover zouden we graag binnen een week willen weten van de regering hoe die wordt uitgevoerd. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde gekomen van de stemmingen. De vergadering wordt enkele ogenblikken geschorst.