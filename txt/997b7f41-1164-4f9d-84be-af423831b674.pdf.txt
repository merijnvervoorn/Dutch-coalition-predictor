8 Stemmingen moties Eindverslag informateur Aan de orde zijn de stemmingen over moties ingediend bij het debat over het eindverslag van de informateur te weten: - de motie-Kaag/Rutte over aanwijzen van mevrouw M.I. Hamer tot informateur met als opdracht te onderzoeken welke partijen bereid zijn op basis van door de informateur onderzochte contouren van het te voeren beleid onderhandelingen over een coalitieakkoord te voeren (35788 nr. 25); - de motie-Azarkan over uitspreken dat de fractieleider van de VVD onvoldoende heeft aangetoond leiding te kunnen geven aan een bestuurscultuur waarin openheid en transparantie centraal staan (35788 nr. 26); - de motie-Hoekstra over samen werken aan een nieuw sociaal contract (35788 nr. 27); - de motie-Ouwehand over uitspreken dat het respecteren van de rechtsstaat een niet-onderhandelbare voorwaarde vormt voor de formatie van een kabinet (35788 nr. 28); - de motie-Segers/Ploumen over in de volgende fase van het formatieproces spreken met jongeren en jongerenorganisaties (35788 nr. 29); - de motie-Van der Plas over plaatsen van een beeld bij de ingang van de Tweede Kamer (35788 nr. 31). (Zie vergadering van heden.) De voorzitter: Aan de orde zijn de stemmingen over de moties ingediend bij het debat over het eindverslag van de informateur. Ik geef gelegenheid tot het afleggen van een stemverklaring vooraf. Mevrouw Den Haan (Fractie-Den Haan): Dank u wel voorzitter. Het gaat over de motieSegers/Ploumen op stuk nr. 29. Daar ben ik op zich natuurlijk voor maar ik zou graag willen dat daar waar "jongeren" staat ook "ouderen" te lezen valt omdat het ook voor hen heel belangrijk is om meegenomen te worden in het herstelbeleid en omdat ook voor hen de crisis enorme impact heeft. De voorzitter: Dank u wel voor uw stemverklaring. In stemming komt de motie-Kaag/Rutte (35788 nr. 25). De voorzitter: Ik constateer dat de leden van de fracties van Fractie-Den Haan GroenLinks Volt de PvdA D66 de ChristenUnie de VVD het CDA en de SGP voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Azarkan (35788 nr. 26). De voorzitter: Ik constateer dat de leden van de fracties van de SP BIJ1 DENK de PvdD de PVV BBB en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Hoekstra (35788 nr. 27). De voorzitter: Ik constateer dat de leden van de fracties van Fractie-Den Haan de SP GroenLinks BIJ1 Volt DENK de PvdA de PvdD D66 de ChristenUnie de VVD het CDA de SGP JA21 en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ouwehand (35788 nr. 28). De voorzitter: Ik constateer dat de leden van de fracties van Fractie-Den Haan de SP GroenLinks BIJ1 Volt DENK de PvdA de PvdD D66 de ChristenUnie de VVD het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Segers/Ploumen (35788 nr. 29). De voorzitter: Ik constateer dat de leden van de fracties van Fractie-Den Haan de SP GroenLinks BIJ1 Volt DENK de PvdA de PvdD D66 de ChristenUnie het CDA de SGP en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Plas (35788 nr. 31). De voorzitter: Ik constateer dat de leden van de fracties van de PVV en BBB voor deze motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van de stemmingen. Volgende week dinsdag gaan we over de andere motie stemmen. Ik schors de vergadering voor een wat langere periode maar misschien is het handig om even te overleggen met de woordvoerders Zorg. Het voorstel is dat we om 18.30 uur beginnen met het coronadebat. Dat is inclusief de dinerschorsing. U krijgt in eerste termijn de gelegenheid om moties in te dienen. Mensen krijgen iets meer spreektijd zodat we het coronadebat wat compacter kunnen voeren. Ik hoop dat dat voor eenieder een mooie oplossing is gezien het feit dat een aantal mensen al de hele dag gedebatteerd heeft. Volgens mij zie ik dat daar draagvlak voor is. Mevrouw Van den Berg?Mevrouw Van den Berg (CDA): Even een praktische vraag. Hoeveel interrupties hebben we? Daar ben ik benieuwd naar. De voorzitter: Ik denk dat de heer Wilders het vanuit de zaal juist zegt: tweeëneenhalf. Nee ik denk dat het goed is om twee interrupties in tweeën te hebben. Als de interrupties kort zijn kunnen we iets meer toelaten maar het idee is om vanavond een compact debat te hebben. Als het twee interrupties in tweeën zijn kunnen we een heel eind komen denk ik. Mevrouw Van den Berg (CDA): Dat is prima. Verder zegt u "een beetje meer spreektijd". Is dat één minuut of twee minuten? De voorzitter: Het lijkt mij één minuut zodat in eerste termijn moties ingediend kunnen worden. Prima. Dank u wel voor uw bereidwilligheid. De vergadering wordt van 17.06 uur tot 18.34 uur geschorst.