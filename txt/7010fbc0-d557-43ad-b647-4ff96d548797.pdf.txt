9 Extra regeling van werkzaamheden De voorzitter: Aan de orde is een extra regeling van werkzaamheden. Ik geef het woord aan mevrouw Bromet van GroenLinks. Mevrouw Bromet (GroenLinks): Dank u wel voorzitter. Gisteren ben ik namens u namens de hele Tweede Kamer met mijn collega Tjeerd de Groot van D66 in de Eerste Kamer geweest. Samen hebben wij namens de Tweede Kamer de stemming bijgewoond over het initiatiefwetsvoorstel-Bromet/De Groot over het schrappen van geborgde zetels in de waterschappen. Tot onze vreugde is het wetsvoorstel aangenomen. Daar zijn we heel erg blij mee. Ik sta hier om namens GroenLinks D66 PvdA ChristenUnie PVV Fractie Den Haan Partij voor de Dieren Volt DENK BIJ1 en mevrouw Gündoğan voor morgen een eenminuutdebat aan te vragen inclusief stemmingen. Om de inwerkingtreding van het wetsvoorstel voor elkaar te krijgen moet er op 19 december een advertentie in het Staatsblad gepubliceerd worden. De minister heeft aangegeven dat de tijdsplanning een uitdaging is. Een aangenomen motie zou hem daarbij helpen. De voorzitter: Dank u wel. U heeft een meerderheid voor uw verzoek maar ik kijk even of er collega's zijn die hier nog iets over willen zeggen. De heer Van der Molen (CDA): Voorzitter. Wij hebben tijdens dat goede plenaire debat dat we hier in de Kamer hebben gevoerd aangegeven dat zorgvuldigheid in dit proces voor de waterschappen uitermate belangrijk is. Ik zie nu een poging om aan die zorgvuldigheid afbreuk te doen door een besluit er nog even snel doorheen te drukken. Geen steun van de CDA-fractie om daar morgen nog een apart debat met stemmingen over te laten plaatsvinden. De heer Minhas (VVD): Voorzitter. Gemakshalve sluit ik mij aan bij de woorden van collega Van der Molen. Mevrouw Van der Plas (BBB): Ik sluit mij ook aan bij de woorden van de heer Van der Molen. De voorzitter: Dank u wel. Mevrouw Bromet u heeft een meerderheid voor uw verzoek. Dat betekent dat wij voor morgenochtend het eenminuutdebat inclusief stemmingen inplannen. Ik schors de vergadering tot 19.10 uur. De vergadering wordt van 18.24 uur tot 19.09 uur geschorst.