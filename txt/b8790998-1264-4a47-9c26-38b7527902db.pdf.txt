24 Stemmingen Eemshaven Aan de orde zijn de stemmingen over moties ingediend bij het debat over de vergunningverlening voor de bouw van de kolencentrale in de Eemshaven te weten: - de motie-Ouwehand over per direct stopzetten van de bouw van de kolencentrale (31920 nr. 7); - de motie-Ouwehand over per direct en permanent stopzetten van de bouw van de kolencentrale (31920 nr. 8) - de motie-Van Gerven over aanscherpen van het totale pakket aan vergunningen (31920 nr. 10); - de motie-Dibi/Van Tongeren over alternatieven voor de kolencentrale (31920 nr. 11); - de motie-Van Veldhoven/Koopmans over het sluiten van een nieuwe "green deal" met RWE (31920 nr. 12); - de motie-Samsom/Van Dekken over aanpassen van de centrale naar een 100% biomassacentrale (31920 nr. 13). (Zie vergadering van heden.) In stemming komt de motie-Ouwehand (31920 nr. 7). De voorzitter: Ik constateer dat de aanwezige leden van de fracties van de SP de PvdD en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (31920 nr. 8). De voorzitter: Ik constateer dat de aanwezige leden van de fracties van de SP de PvdD en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Gerven (31920 nr. 10). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Dibi/Van Tongeren (31920 nr. 11). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. De voorzitter: Het woord is aan mevrouw Ouwehand. Mevrouw Ouwehand (PvdD): De fractie van de Partij voor de Dieren was niet voor deze laatste motie noch voor de motie daarvoor. Dit zijn dus de moties op stuk nrs. 10 en 11.De voorzitter: Dan heb ik dat niet goed gezien. Mijn excuses. Deze moties blijven desondanks verworpen. In stemming komt de motie-Van Veldhoven/Koopmans (31920 nr. 12). De voorzitter: Ik constateer dat de aanwezige leden van de fracties van de SP de PvdA GroenLinks D66 de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Samsom/Van Dekken (31920 nr. 13). De voorzitter: Ik constateer dat de aanwezige leden van de fracties van de SP de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt van 19.10 uur tot 20.00 uur geschorst.