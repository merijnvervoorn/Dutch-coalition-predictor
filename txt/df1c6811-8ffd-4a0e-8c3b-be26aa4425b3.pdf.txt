7 Stemmingen moties Europese Raad Aan de orde zijn de stemmingen over moties ingediend bij het debat over de Europese Raad van 28 en 29 juni 2016 te weten: - de motie-Roemer over een afgeslankte Europese Unie en een versterkte positie van de lidstaten (23987 nr. 159); - de motie-Wilders over een referendum over het Nederlandse EU-lidmaatschap (nexit) (23987 nr. 160); - de motie-Segers/Bisschop over het doorvoeren van het pakket hervormingsvoorstellen (23987 nr. 161); - de motie-Wassenberg/Thieme over het stilleggen van de onderhandelingen over TTIP (23987 nr. 162); - de motie-Krol over bij de Europese Raad pleiten voor herbezinning (23987 nr. 163); - de motie-Klein over de DiEM25 en verdere Europese democratisering (23987 nr. 164). (Zie notaoverleg van 27 juni 2016.) De voorzitter: De heer Wilders verzoekt om een hoofdelijke stemming over zijn motie op stuk nr. 160. Ik geef gelegenheid tot het afleggen van een stemverklaring vooraf. De heer Krol (50PLUS): Voorzitter. 50PLUS steunt een eventueel raadgevend referendum over het lidmaatschap van de Europese Unie zoals 50PLUS alle referenda steunt. De bevolking moet zich immers kunnen uitspreken als ze zélf kiest voor een dergelijk referendum. Het bevorderen en het organiseren van een raadgevend referendum is naar onze mening echter geen taak voor de regéring. 50PLUS zal daarom geen steun verlenen aan de motie van de heer Wilders die de regering oproept alles in het werk te stellen om dit referendum zo snel mogelijk te houden. In stemming komt de motie-Roemer over een afgeslankte Europese Unie en een versterkte positie van de lidstaten (23987 nr. 159). De voorzitter: Ik constateer dat de aanwezige leden van de fracties van de SP de PvdD de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Wilders over een referendum over het Nederlandse EU-lidmaatschap (nexit) (23987 nr. 160). Vóór stemmen de leden: Tony van Dijck Fritsma De Graaf Graus Helder Van Klaveren Klever Madlener De Roon Wilders Agema Beertema Bontes en Martin Bosma.Tegen stemmen de leden: Bruins Bruins Slot Van der Burg De Caluwé Cegerek Van Dekken Jasper van Dijk Otwin van Dijk Dijkgraaf Pia Dijkstra Remco Dijkstra Dik-Faber Dikkers Duisenberg Eijsink Elias Fokke Van Gerven Gesthuizen Geurts Grashoff Groot Harbers Rudmer Heerema Van Helvert Hoogland Houwers Jacobi Jadnanansing Karabulut Keijzer Kerstens Klaver Klein Knops Kooiman Koolmees Ko(cid:0)er Kaya Krol Kuiken Kuzu Van Laar De Lange Leenders Leijten Van der Linde Lodders Lucas Maij Marcouch Van Meenen Merkies Van Miltenburg Mohandis Monasch Moors Agnes Mulder Neppérus Nijboer Nijkerken-de Haan Van Nispen Omtzigt Oosenbrug Van Oosten Öztürk Potters Van Raak Recourt Roemer Rog Ronnes Rutte Schouten Schut-Welkzijn Servaes Siderius Sjoerdsma Smaling Van der Staaij Straus Swinkels Tanamal Taverne Teeven Tellegen Van Tongeren Van Toorenburg Ulenbelt Van Veen Veldman Verhoeven Vermeij Vermue Visser Van Vliet Volp Voordewind Voortman Jan Vos Mei Li Vos Albert de Vries Aukje de Vries Vuijk Wassenberg Van Weyenberg Van Wijngaarden Wolbert Van 't Wout Ypma Yücel Ziengs Amhaouch Arib Van Ark Azmani Bashir Berckmoes-Duindam Bergkamp Bisschop De Boer Van Bommel Remco Bosma Bosman en Bouwmeester. De voorzitter: Ik constateer dat deze motie met 14 tegen 124 stemmen is verworpen. Mijnheer Krol u weet de uitslag al. De heer Krol (50PLUS): Maar u begon zonet na mijn stemverklaring zo snel met de stemmingen dat ik nog niet op mijn plek zat toen de motie-Roemer in stemming kwam. Daarom wil ik wel even opgemerkt hebben dat ik vóór die motie had willen stemmen. De voorzitter: Deze opmerking zal in de Handelingen worden opgenomen. In stemming komt de motie-Segers/Bisschop over het doorvoeren van het pakket hervormingsvoorstellen (23987 nr. 161). De voorzitter: Ik constateer dat de aanwezige leden van de fracties van Van Vliet 50PLUS Klein de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Wassenberg/Thieme over het stilleggen van de onderhandelingen over TTIP (23987 nr. 162). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Krol over bij de Europese Raad pleiten voor herbezinning (23987 nr. 163). De voorzitter: Ik constateer dat de aanwezige leden van de fracties van de SP de PvdD 50PLUS en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. De voorzitter: Dan gaan we nu stemmen over een motie van de heer Klein en alleen de heer Klein weet waarover die gaat heb ik begrepen. Het is de motie op stuk nr. 164 over DiEM25 en verdere Europese democratisering. De heer Klein (Klein): Ik heb gisteren in het debat uiteraard uitgelegd dat de Democracy in Europe Movement 2025 veel meer betekent. Het betekent dat Europa uiteen zal vallen als het niet verder democratiseert. Voor alle duidelijkheid: daar staat het dus voor. De voorzitter: We hebben het helemaal uitgezocht maar het heeft heel lang geduurd voordat we dat konden achterhalen. We gaan nu over de motie stemmen. In stemming komt de motie-Klein over de DiEM25 en verdere Europese democratisering (23987 nr. 164). De voorzitter: Ik constateer dat de aanwezige leden van de fracties van Klein en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen.