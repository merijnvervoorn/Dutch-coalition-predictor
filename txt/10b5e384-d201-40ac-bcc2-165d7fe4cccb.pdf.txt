78 Stemmingen moties Materieel Defensie Aan de orde zijn de stemmingen over moties ingediend bij het VAO Materieel Defensie te weten: - de motie-De Roon over geen militair materieel schenken aan Jordanië (27830 nr. 179); - de motie-De Roon over geen verplichtingen aangaan voor de aanschaf van nieuwe tankvliegtuigen voordat de Kamer is ingelicht over de financiële gevolgen (27830 nr. 180); - de motie-De Roon/Fritsma over geen marineschepen meer inzetten als veerdienst voor gelukszoekers (27830 nr. 181); - de motie-Houwers over geen pool van helmen aanleggen (27830 nr. 182). (Zie vergadering van heden.) In stemming komt de motie-De Roon over geen militair materieel schenken aan Jordanië (27830 nr. 179). De voorzitter: Ik constateer dat de aanwezige leden van de fracties van de SP de PvdD de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Roon over geen verplichtingen aangaan voor de aanschaf van nieuwe tankvliegtuigen voordat de Kamer is ingelicht over de financiële gevolgen (27830 nr. 180). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Roon/Fritsma over geen marineschepen meer inzetten als veerdienst voor gelukszoekers (27830 nr. 181). De voorzitter: Ik constateer dat de aanwezige leden van de fracties van de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Houwers over geen pool van helmen aanleggen (27830 nr. 182). De voorzitter: Ik constateer dat de aanwezige leden van de fracties van 50PLUS Houwers en de PVV voor deze motie hebben gestemd en de aanwezige leden van de overige fracties ertegen zodat zij is verworpen.De heer Voordewind (ChristenUnie): Wij hadden onze vinger opgestoken bij de stemming over de motie op stuk nr. 179 omdat wij voor waren. Misschien was het niet helder genoeg. De voorzitter: Deze opmerking wordt opgenomen in de Handelingen.