6 Stemmingen moties Ambtshalve toekenning kindgebonden budget Aan de orde zijn de stemmingen over moties ingediend bij het VSO Ambtshalve toekenning van kindgebonden budget te weten: - de motie-Omtzigt/Bruins over de nabetalingen van het kindgebonden budget (35010 nr. 20); - de motie-Omtzigt/Bruins over nabetalingen in het buitenland (35010 nr. 21). (Zie vergadering van heden.) De voorzitter: De motie-Omtzigt/Bruins (35010 nr. 20) is in die zin gewijzigd dat zij thans is ondertekend door het lid Omtzigt. Naar mij blijkt wordt de indiening ervan voldoende ondersteund. Zij krijgt nr. 23 was nr. 20 (35010). Op verzoek van de heer Omtzigt stel ik voor zijn gewijzigde motie (35010 nr. 23 was nr. 20) aan te houden. Daartoe wordt besloten. De voorzitter: De motie-Omtzigt/Bruins (35010 nr. 21) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering ook voornemens is nabetalingen in het buitenland te verrichten; constaterende dat er een anticumulatiebepaling is met andere kindregelingen in EU-wetgeving zodat je niet twee keer niet nul keer maar één keer een kindregeling ontvangt binnen de EU; verzoekt de regering pas tot nabetaling over te gaan wanneer alle inkomensgegevens van de ouders ontvangsten van kindregelingen in het buitenland en de feitelijke woonplaats en werkplaatsen van ouders en kinderen bekend zijn en daarop nauwgezet de nabetaling te doen; verzoekt de regering tevens over zes maanden te rapporteren over de uitvoering van deze motie en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 24 was nr. 21 (35010). Ik stel vast dat wij hier nu over kunnen stemmen. In stemming komt de gewijzigde motie-Omtzigt/Bruins (35010 nr. 24 was nr. 21). De voorzitter: Ik constateer dat de leden van de fracties van de SP de PvdA 50PLUS D66 de VVD de SGP het CDA de ChristenUnie de PVV FvD en vKA voor deze gewijzigde motie hebben gestemd en de leden van de fracties van GroenLinks en de PvdD ertegen zodat zij is aangenomen.