12 Stemming motie Uitvoering Crisis- en herstelwet Aan de orde is de stemming over een aangehouden motie ingediend bij het VSO Ontwerpbesluit tot wijziging van het Besluit uitvoering Crisis- en herstelwet (negende tranche) te weten: - de motie-Albert de Vries over niet toelaten van plannen voor nieuwe bedrijfsterreinen zonder saneringscomponent (32127 nr. 208). (Zie vergadering van 18 december 2014.) In stemming komt de motie-Albert de Vries (32127 nr. 208). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat de stemmen staken. We kunnen het niet op deze manier vaststellen dus gaan we hoofdelijk stemmen over deze motie. Ik schors enkele ogenblikken om de hoofdelijke stemming te kunnen voorbereiden. De vergadering wordt enkele ogenblikken geschorst. De voorzitter: Het woord is aan de heer De Vries. De heer Albert de Vries (PvdA): Voorzitter. Er wordt grote druk op mij uitgeoefend om de motie nogmaals aan te houden teneinde een hoofdelijke stemming te voorkomen. Ik hoop de motie volgende week moeiteloos door de stemming te laten komen. De voorzitter: Op verzoek van de heer Albert de Vries stel ik voor zijn motie (32127 nr. 208) opnieuw aan te houden. Daartoe wordt besloten. De voorzitter: Ik moet het even uitleggen want er is hier verwarring over. Wij stemmen per fractie maar als ik het niet kan vaststellen moet er hoofdelijk worden gestemd. In dit geval kon ik niet vaststellen wat de uitslag van de stemming was en moet ik hoofdelijk stemmen. Voordat we daartoe zijn overgegaan is de motie aangehouden. Dat kan voor maximaal drie maanden; daarna kan dat opnieuw verlengd worden. De indiener heeft echter aangekondigd de motie volgende week weer in stemming te willen brengen. Ik ga er dus van uit dat we het zo gaan doen.