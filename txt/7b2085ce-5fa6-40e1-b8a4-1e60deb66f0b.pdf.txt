22 Stemmingen moties Kinderopvang Aan de orde zijn de stemmingen over moties ingediend bij het VAO Kinderopvang te weten: - de motie-Voortman over actieve openbaarmaking van risicoprofielen (31322 nr. 291); - de motie-Van Weyenberg/Pieter Heerma over de Belastingdienst de bevoegdheid geven om maatwerk te bieden in schrijnende gevallen (31322 nr. 292); - de motie-Yücel c.s. over de verdere samenwerking tussen onderwijs en kinderopvang (31322 nr. 293); - de motie-Yücel/Van 't Wout over ouders openbaarheid en inzicht bieden over kwaliteit en risico's kinderopvang (31322 nr. 294); - de motie-Ulenbelt/Siderius over het frauduleus handelen van kinderopvangorganisatie De Parel (31322 nr. 295); - de motie-Ulenbelt/Siderius over opschorten van terugvordering van kinderopvangtoeslag door de Belastingdienst (31322 nr. 296). (Zie vergadering van 24 maart 2016.) De voorzitter: De motie-Voortman (31322 nr. 291) is in die zin gewijzigd dat zij thans is ondertekend door de leden Voortman en Yücel en luidt: Naar mij blijkt wordt de indiening ervan voldoende ondersteund. Zij krijgt nr. 297 was nr. 291 (31322). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat in het kader van Het Nieuwe Toezicht gewerkt wordt aan een openbaar kwaliteitsoordeel van de toezichthouder met betrekking tot aanbieders van kinderopvang; overwegende dat op gemeentelijk niveau voor iedere kinderopvanglocatie reeds een risicoprofiel beschikbaar is in de vorm van een kleurcode en dat deze kleurcode een indicatie is van het risico op toekomstige overtredingen op een specifieke kinderopvanglocatie aan de hand van het door GGD GHOR verstrekt landelijk model; constaterende dat steeds meer toezichthouders in aanverwante sectoren hun data en inspectieresultaten publiceren; van mening dat actieve openbaarmaking van deze risicoprofielen de aandacht voor en dialoog rondom risico's en kwaliteit bevordert en daarmee aanbieders aanspoort totverbeteringen ouders voor het kiezen van de opvang meer informatie geeft over risico's en kwaliteit en dat het bijdraagt aan duidelijkheid over de werkwijze van toezichthouders en de manier waarop zij conclusies trekken over risico's en kwaliteit; verzoekt de regering om te onderzoeken: - hoe richting ouders inzicht kan worden geboden in de kwaliteit en eventuele risico's van kinderopvanginstellingen; - bij dit onderzoek ook te kijken naar hoe gemeenten gestimuleerd kunnen worden om reeds bestaande gegevens over de kwaliteit en risico' van kinderopvanginstellingen openbaar te maken bijvoorbeeld via een (landelijke) database; - en de Kamer hierover voor 1 september 2016 te informeren en gaat over tot de orde van de dag. Op verzoek van mevrouw Yücel stel ik voor haar motie (31322 nr. 294) aan te houden. Daartoe wordt besloten. De voorzitter: De fractie van de SP verzoekt om eerst te stemmen over de motie op stuk nr. 296 alvorens te stemmen over de motie op stuk nr. 295. In stemming komt de gewijzigde motie-Voortman/Yücel (31322 nr. 297 was nr. 291). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers de Groep Kuzu/Öztürk de VVD de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Weyenberg/Pieter Heerma (31322 nr. 292). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Yücel c.s. (31322 nr. 293). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezigeleden van de fractie van de PVV ertegen zodat zij is aangenomen. In stemming komt de motie-Ulenbelt/Siderius (31322 nr. 296). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk Klein de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ulenbelt/Siderius (31322 nr. 295). De voorzitter: Ik constateer dat de aanwezige leden van de fracties van de SP de PvdD de Groep Kuzu/Öztürk Klein de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.