18 Stemming motie Integratie en maatschappelijke samenhang Aan de orde is de stemming over een aangehouden motie ingediend bij het debat over Integratie en maatschappelijke samenhang (beleidsartikel 13 van de begroting SZW 2021) te weten: - de motie-Jasper van Dijk/Van den Berge over maatwerk in de naturalisatietoets (32824 nr. 308). (Zie vergadering van 17 november 2020.) In stemming komt de motie-Jasper van Dijk/Van den Berge (32824 nr. 308). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. De heer Van Nispen. De heer Van Nispen (SP): Voorzitter wij zouden graag een brief willen van de regering over hoe deze motie wordt uitgevoerd te ontvangen binnen twee weken. De voorzitter: Ik stel voor het stenogram van dit deel van de vergadering door te geleiden naar het kabinet. Dan gaan we naar agendapunt 16. Mevrouw Agema? Mevrouw Agema (PVV): Wij wensen geacht te worden tegen dit voorstel te hebben gestemd. De voorzitter: Ok√© dan zal ik ook deze opmerking in de Handelingen laten opnemen. Die gaat alvast over de stemmingen bij 16 over de brief over het EU-migratiepact 2020. De PVV is daar dus tegen.