9 Stemmingen moties Waardeoverdracht klein pensioen Aan de orde zijn de stemmingen over moties ingediend bij de behandeling van het wetsvoorstel Wijziging van de Pensioenwet de Wet verplichte beroepspensioenregeling en de Invoerings- en aanpassingswet Pensioenwet in verband met waardeoverdracht van klein pensioen en enige andere wijzigingen inzake waardeoverdracht (Wet waardeoverdracht klein pensioen) te weten: - de motie-Lodders c.s. over keuzemogelijkheid in het overdragen van pensioenaanspraken (34765 nr. 12); - de motie-De Jong over afkoop van zeer kleine pensioenen (34765 nr. 14); - de motie-De Jong over herziene IORP-informatievereisten niet implementeren (34765 nr. 15); - de motie-Omtzigt over achterliggende berekeningen van kleine pensioenaanspraken (34765 nr. 16). (Zie vergadering van 7 november 2017.) De voorzitter: Op verzoek van de heer Omtzigt stel ik voor zijn motie (34765 nr. 16) aan te houden. Daartoe wordt besloten. In stemming komt de motie-Lodders c.s. (34765 nr. 12). De voorzitter: Ik constateer dat deze motie met algemene stemmen is aangenomen. In stemming komt de motie-De Jong (34765 nr. 14). De voorzitter: Ik constateer dat de leden van de fracties van de SP de PvdD de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Jong (34765 nr. 15). De voorzitter: Ik constateer dat de leden van de fracties van de SP de PvdD de PVV en FvD voor deze motie hebben gestemd en de leden van de overige fracties ertegen zodat zij is verworpen.