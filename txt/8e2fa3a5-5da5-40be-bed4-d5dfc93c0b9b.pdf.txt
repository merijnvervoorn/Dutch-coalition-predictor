20 Stemmingen moties Wet gewasbeschermingsmiddelen en biociden Aan de orde zijn de stemmingen over aangehouden moties ingediend bij de behandeling van het wetsvoorstel Wijziging van de Wet gewasbeschermingsmiddelen en biociden (grondslag voor maatregelen inzake het (particulier) gebruik van gewasbeschermingsmiddelen) te weten: - de motie-Vestering over het gebruik van pesticiden in gebieden die beschermd zijn onder de Kaderrichtlijn Water en in grondwaterbeschermingsgebieden verbieden (35756 nr. 12); - de motie-Grinwis/Van der Plas over intrekken van de mogelijkheid voor een provinciale ontheffing op het verbod van gebruik van lijm als actieve stof (35756 nr. 13); - de motie-Grinwis/Van der Plas over een campagne organiseren tegen het gebruik van chloor en azijn als onkruidbestrijder (35756 nr. 14); - de motie-Beckerman/Vestering over artikel 12 van de Richtlijn duurzaam gebruik pesticiden omzetten in nationale wetgeving (35756 nr. 15); - de motie-Beckerman over de toelating van het gebruik van mengsels standaard laten onderzoeken voordat individuele stoffen kunnen worden toegelaten (35756 nr. 16). (Zie vergadering van 29 juni 2022.) De voorzitter: De motie-Grinwis/Van der Plas (35756 nr. 14) is in die zin gewijzigd dat zij thans luidt: Motie De Kamer gehoord de beraadslaging overwegende dat bij een verbod op particulier gebruik van gewasbeschermingsmiddelen het risico op niet-toegelaten gebruik van chloor en onjuist of niet-toegelaten gebruik op basis van azijn als onkruidbestrijding toeneemt; overwegende dat het gebruik van chloor als onkruidverdelger niet is toegestaan; overwegende dat middelen op basis van azijn alleen onder zeer specifieke omstandigheden mogen worden gebruikt als onkruidverdelger en onjuist gebruik van deze middelen op basis van azijn een groot risico is; overwegende dat een campagne is gevoerd tegen het particulier gebruik van glyfosaat in samenwerking met tuincentra en dat deze zeer effectief was; verzoekt de regering in lijn met de eerdere campagne tegen het particulier gebruik van glyfosaat samen te werken met tuincentra en andere verkooppunten teneinde een cam-pagne tegen het gebruik van chloor en azijn als onkruidbestrijder te organiseren en gaat over tot de orde van de dag. Zij krijgt nr. 17 was nr. 14 (35756). Ik stel vast dat wij hier nu over kunnen stemmen. Mevrouw Vestering verzoekt haar aangehouden motie op stuk nr. 12 (35756) alsnog in stemming te brengen. In stemming komt de motie-Vestering (35756 nr. 12). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Grinwis/Van der Plas (35756 nr. 13). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 Lid Omtzigt de ChristenUnie de VVD de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Grinwis/Van der Plas (35756 nr. 17 was nr. 14). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Beckerman/Vestering (35756 nr. 15). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman (35756 nr. 16). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen.