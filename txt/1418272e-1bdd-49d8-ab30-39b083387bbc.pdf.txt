13 Stemmingen moties Antibioticaresistentie Aan de orde zijn de stemmingen over moties ingediend bij het VSO Antibioticaresistentie te weten: - de gewijzigde motie-Ouwehand over het per direct van de markt halen van een aantal bestrijdingsmiddelen (27858 nr. 208 was nr. 192); - de motie-Ouwehand over een plan van aanpak tegen het resistent worden van schimmels (32620 nr. 96); - de motie-Bruins Slot over infectiepreventie in zorginstellingen (32620 nr. 97). (Zie vergadering van 12 december 2013.) De voorzitter: De motie-Ouwehand (32620 nr. 96) is in die zin gewijzigd dat zij thans is ondertekend door de leden Ouwehand en Van Dekken. Naar mij blijkt wordt de indiening ervan voldoende ondersteund. Zij krijgt nr. 103 was nr. 96 (32620). Ik stel vast dat wij hier nu over kunnen stemmen. De voorzitter: De gewijzigde motie-Ouwehand (27858 nr. 208 was nr. 192) is in die zin nader gewijzigd dat zij thans luidt: De Kamer gehoord de beraadslaging constaterende dat er resistente schimmels zijn gevonden die zich snel over Nederland verspreiden en verschillende ziekten kunnen veroorzaken bij de mens waaronder een zeer ernstige longinfectie bij mensen met een verminderde weerstand; constaterende dat de resistentie in de schimmels moleculair sterk lijkt op vijf typen fungiciden die tussen 1990 en 1996 zijn toegelaten op de Nederlandse markt door het College voor toelating van gewasbeschermingsmiddelen en biociden (Ctgb) namelijk tebuconazool epoxiconazool difenoconazool bromuconazool en propiconazool; verzoekt de regering de Kamer duidelijk te maken op welke termijn en wijze tebuconazool epoxiconazool difenoconazool bromuconazool en propiconazool van de markt gehaald zullen worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 222 was nr. 208 (27858).Op verzoek van mevrouw Ouwehand stel ik voor haar nader gewijzigde motie (27858 nr. 222 was nr. 208) aan te houden. Daartoe wordt besloten. In stemming komt de gewijzigde motie-Ouwehand/Van Dekken (32620 nr. 103 was nr. 96). De voorzitter: Ik constateer dat de aanwezige leden van de fracties van het CDA 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bruins Slot (32620 nr. 97). De voorzitter: Ik constateer dat deze motie met algemene stemmen is aangenomen.