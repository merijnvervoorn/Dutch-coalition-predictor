6 Regeling van werkzaamheden De voorzitter: Ik stel voor aanstaande dinsdag te stemmen over de moties ingediend bij het notaoverleg over de initiatiefnota van de leden Sjoerdsma en Servaes "Wapens en Principes Ambities voor een geloofwaardig en geharmoniseerd wapenexportbeleid in Europa" (34103) over de aangehouden motieBerndsen-Jansen (29911 nr. 112) en over het wetsvoorstel Wijziging van de Wet algemene bepalingen omgevingsrecht (33872) en de daarbij ingediende moties. Op verzoek van een aantal leden stel ik voor enkele door hen ingediende moties opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor de volgende moties opnieuw gaat lopen: 33529-153; 31288-442; 31288443; 31288-446; 21501-33-528; 21501-33-529; 21501-33-530; 33561-14; 30196-262; 31936-237; 21501-08-542; 33952-20; 34000-XIII-38; 23432-401; 23432-402. Ook stel ik voor de volgende stukken van de stand van werkzaamheden af te voeren: 32043-264; 34008-33; 32043265; 32043-261; 2015Z11105; 32043-260; 32043-259; 32043258; 34008-32; 33931-10; 32043-255; 32043-253; 2015Z15092; 2015Z14863; 2015Z14918; 2015Z14193; 29544-644; 2015Z14758; 34000-IV-46; 2015Z16030; 34000-X-111; 29924128; 29279-248; 34006-4; 33328-18; 33258-14; 34104-58; 34104-59; 33935-6; 30136-41; 21501-08-585; 31793-117; 31793-116; 21501-08-565; 21501-08-586; 21501-08-584; 21501-08-581; 21501-08-587; 29521-287; 29521-292; 29521297; 29521-295; 29521-293; 29521-299; 31490-178; 3304218; 33750-VI-4; 25232-62; 25232-63; 25232-60; 28684-333; 25232-61; 30950-45; 31015-116; 19637-2021; 32013-105; 29924-129; 29924-126; 29924-124; 33189-3; 32851-26; 2150108-478; 22112-1878; 33348-13; 32851-24; 30991-16; 33037146; 34000-XVII-44; 32605-168; 2015Z14635; 33750-B-12; 33750-B-11; 33659-10; 33440-(R1990)-11; 33258-16; 29362229; 27859-67; 28844-77; 25764-79; 2013Z22157; 2013Z05467. Ik stel voor toe te voegen aan de agenda: - het VAO Decentralisatie Wmo/Wlz naar aanleiding van een algemeen overleg gehouden op 9 september met als eerste spreker het lid Otwin van Dijk van de PvdA; - het VAO Voortgang trekkingsrechten pgb naar aanleiding van een algemeen overleg gehouden op 14 september met als eerste spreker het lid Leijten van de SP. Overeenkomstig de voorstellen van de voorzitter wordt besloten. De voorzitter: Het woord is aan mevrouw Voortman. Mevrouw Voortman (GroenLinks): Voorzitter. Afgelopen dinsdag heeft de staatssecretaris van Veiligheid en Justitie overlegd met zijn collega's in Brussel over het gemeenschappelijk asielbeleid. Helaas heeft dat niet tot een akkoord geleid. Dinsdag gaat het overleg verder.De fractie van GroenLinks wil graag snel na dit overleg een debat met de premier en de staatssecretaris van Veiligheid en Justitie over de stand van zaken op dat moment want er is geen tijd te verliezen. De heer Fritsma (PVV): De PVV-fractie steunt dit verzoek. Mevrouw Gesthuizen (SP): Dat geldt ook voor de SP-fractie. De heer Sjoerdsma (D66): Dat geldt ook voor de fractie van D66. Ik herhaal nog even de vraag die mijn fractievoorzitter vanochtend heeft gesteld: kan het verslag van de afgelopen JBZ-Raad met spoed aan de Kamer worden toegezonden evenals de antwoorden op de eerder gestelde schriftelijke vragen? De heer Recourt (PvdA): Het is een heel belangrijk onderwerp. Aanstaande dinsdag is er een JBZ-Raad. Ik stel voor om hier dinsdag bij de regeling van werkzaamheden op terug te komen om te bezien hoe we het precies moeten vormgeven met de staatssecretaris en de premier. We weten nog niet of er een top komt. Dinsdag weten we meer. Laten we dan beslissen hoe we gaan debatteren want dat er gedebatteerd moet worden is duidelijk. De voorzitter: Eigenlijk steunt u het verzoek maar wilt u nog even bespreken hoe we het debat gaan vormgeven. Dat zou u ook buiten de regeling om kunnen doen. Dat lijkt mij iets efficiënter. Mevrouw Keijzer (CDA): Steun. De heer Kuzu (Groep Kuzu/Öztürk): Van harte steun. De heer Azmani (VVD): We moeten in de Kamer natuurlijk over dit onderwerp spreken. Dat doen we ook. Dat hebben we vorige week gedaan dat doen we vandaag en morgen eigenlijk ook. De ingelaste JBZ-Raad vindt waarschijnlijk dinsdag plaats. Laten we die afwachten en dan bekijken wat het meest handig is en met wie we gaan spreken. Ik geef dus wel steun aan het verzoek om een debat maar laten we even bekijken met wie en op welk moment. De heer Dijkgraaf (SGP): Wat er volgende week ook uitkomt het lijkt me goed om een debat erover te voeren. Dus steun. De heer Voordewind (ChristenUnie): Steun voor het verzoek voor een apart plenair debat.De voorzitter: Mevrouw Voortman u hebt Kamerbrede steun voor dit verzoek. De ontwikkelingen gaan heel erg snel. We zullen even de vinger aan de pols houden om te kijken wanneer we het moeten inplannen. Als er nog een Europese top plaatsvindt dan is het misschien wel handig om dat debat te plannen op een moment tussen de JBZ-Raad en het moment waarop die top plaatsvindt. We moeten dat dus even met elkaar bekijken maar daar houden we contact over. Mevrouw Voortman (GroenLinks): Dat is goed. Ik denk dat ook als er dinsdag geen akkoord zou worden bereikt het toch goed is om hier als Kamer over te spreken. De voorzitter: Daar hebt u ook al steun voor. We gaan het gewoon even bekijken. Ik zal het stenogram van dit gedeelte van de vergadering doorgeleiden naar het kabinet vanwege het verzoek van de heer Sjoerdsma. We houden het voorlopig op vier minuten spreektijd per fractie maar we handelen ook op dat punt volgende week naar bevind van zaken. Het woord is aan mevrouw Wolbert. Mevrouw Wolbert (PvdA): Voorzitter. Vorige week werd bekend dat veruit het merendeel van de brandweerkazernes in Nederland vanwege roetdeeltjes onveilig is voor de mensen die daar moeten werken. Uit hetzelfde bericht werd duidelijk dat het eigenlijk zo onveilig is dat het mogelijk onder de categorie "kankerverwekkend" moet worden gerangschikt. De Partij van de Arbeid vindt dat deze mensen die dagelijks klaarstaan voor de veiligheid van Nederlanders zelf ook moeten kunnen rekenen op veilige kazernes. Daarom wil ik daarover graag een debat met de minister voeren. De voorzitter: U vraagt om steun voor het verzoek tot het houden van een debat over de onveilige werkomstandigheden in brandweerkazernes. Mevrouw Berndsen-Jansen (D66): Dit is een zeer ernstige zaak en daar moet zeker snel over worden gesproken in de Kamer. Het gaat 'm nu juist om het woordje "snel". Ik vrees dat een plenair debat daarover niet zo snel zal plaatsvinden. Ik steun dus een debat maar we kunnen er misschien sneller een algemeen overleg over plannen. De heer Van Nispen (SP): Van harte steun van de SP voor dit verzoek. Mevrouw Tellegen (VVD): Dit lijkt me vooralsnog een zaak van de veiligheidsregio's. Maar als dit iets is wat alle regio's raakt kan ik me de zorg van mevrouw Wolbert goed voorstellen. Ik geef echter geensteun aan het verzoek om een debat. Kijk dan waar je het in een AO kunt onderbrengen! De heer Oskam (CDA): Ik zit ook op de lijn van het AO zoals mevrouw Berndsen dat heeft geschetst. Als ik me niet vergis staat er zeer binnenkort nog een VAO brandweerzorg op de plenaire agenda. Misschien kunnen we dat VAO dan even uitbreiden? De voorzitter: Dat kan niet want tijdens dat VAO wordt het verslag van het overleg dat al heeft plaatsgevonden besproken. Daarbij is dit punt niet aan de orde geweest. Dat is dus een heel praktische reden. Mevrouw Helder (PVV): Steun maar dan wel in een AO vanwege de snelheid. Mevrouw Dik-Faber (ChristenUnie): De ChristenUnie steunt het debatverzoek maar kan zich ook voorstellen dat mocht een AO sneller zijn we het dan daarin agenderen. Mevrouw Wolbert (PvdA): Voorzitter. Ik constateer dat veel fracties dezelfde urgentie voelen als ik. Het klopt ook dat een algemeen overleg waarschijnlijk sneller kan worden gevoerd. Ik volg mijn collega's dus graag maar laten we dan op korte termijn een reactie vragen en er vervolgens zo snel mogelijk een algemeen overleg over houden. De voorzitter: Ik hoor dat u het gaat bespreken in een algemeen overleg. Dan gaan we het zo doen. Ik zal het stenogram van dit gedeelte van de vergadering doorgeleiden naar het kabinet. Het woord is aan de heer Van Nispen. De heer Van Nispen (SP): Voorzitter. Al drie maanden bestaat er een rapport over de bezuinigingen op het Openbaar Ministerie. Dat rapport is gisteren naar de Kamer gestuurd. Dat gegeven is op zichzelf al discutabel dat is vandaag ook al even genoemd maar het gaat mij om de conclusies. Die zijn namelijk heel erg pittig. De bezuinigingen zijn niet realistisch. Als het wel zo doorgaat heeft dat consequenties voor de ambities van ons opsporingsapparaat. De minister wuift de conclusies weg dus voor de SP is dat alle reden voor een debat met de minister van Veiligheid en Justitie. Ik doe deze debataanvraag mede namens de fracties van het CDA D66 en de ChristenUnie. Mevrouw Helder (PVV): Steun voor het verzoek. Aangezien driemaal scheepsrecht is kan ik dan voor de derde keer de motie indienen trouwens ook ondersteund door de SP om geen verdere bezuinigingen op het OM door te voeren.De heer Van Oosten (VVD): Wat de VVD betreft is er alle reden om te praten maar dat doen we deze week en dat gaan we wat mij betreft ook doen bij de begrotingsbehandeling. Ik kan me voorstellen dat we dan ook precies over dit onderwerp technische vragen kunnen stellen in de aanloop naar de begrotingsbehandeling want ik heb er diverse. Dus nu geen steun maar dat betekent niet dat wij het onderwerp uit de weg gaan. De heer Recourt (PvdA): Mijn reactie is eigenlijk in dezelfde lijn. Wij houden nu Algemene Politieke Beschouwingen. Dan komen de Financiële Beschouwingen en de behandeling van de justitiebegroting waarbij het allemaal gaat over geld voor het Openbaar Ministerie. Vervolgens heeft de minister aangekondigd met het OM te gaan praten over dit rapport. Die uitkomsten willen wij uiteraard kennen. Daarna is het moment om weer met de minister specifiek aan tafel te gaan zitten. De heer Van der Staaij (SGP): Steun voor het verzoek. Mevrouw Berndsen-Jansen (D66): Dit is toch wel bijzonder van de coalitiepartijen want dit rapport dwarrelde gistermiddag binnen toen wij in de Ridderzaal zaten. Dat betekent dus dat er nauwelijks voorbereiding heeft kunnen plaatsvinden voor het debat van vandaag. Het is een rapport dat niet mis is waarbij een brief van de minister zit die eigenlijk alle zaken die in dat rapport staan terzijde schuift. Dus we kunnen nu wel zeggen: laten we maar weer wachten tot de begrotingsbehandeling op 22 november maar daar wordt alles naartoe geschoven. Dit is ernstig genoeg om hier heel snel over te praten. Dus ik zou nogmaals een oproep willen doen aan de coalitiepartijen om hier nu eens een keer niet voor te gaan liggen. Mevrouw Van Tongeren (GroenLinks): Ook steun van GroenLinks voor het verzoek. De voorzitter: Mijnheer Van Nispen u hebt niet de steun van een meerderheid van de Kamer voor het houden van een separaat debat over dit onderwerp. U hebt wel voldoende steun voor het houden van een dertigledendebat. De heer Van Nispen (SP): Jammer. Die steun is oppositiebreed zie ik dus dan heb ik dit graag als dertigledendebat op de lijst. De voorzitter: Dat ga ik doen met drie minuten spreektijd per fractie. Het betreft een debat naar aanleiding van het rapport van de Galan Groep over het Openbaar Ministerie. U hebt nog een tweede verzoek.De heer Van Nispen (SP): Ja ik wil graag rappelleren op schriftelijke Kamervragen die ik heb gesteld. Op 20 juli heb ik vragen gesteld over het Europees Octrooibureau. Die zijn tot op heden niet beantwoord. Op 10 juli heb ik vragen ingediend over de zeven plagen van het ministerie van Veiligheid en Justitie naar aanleiding van een artikel in NRC Handelsblad. Ik zou beide series vragen graag snel beantwoord willen zien. De voorzitter: Ik zal het stenogram van dit gedeelte van de vergadering doorgeleiden naar het kabinet. Ik geef het woord aan mevrouw Lodders van de VVD. Mevrouw Lodders (VVD): Voorzitter. Ook van mijn kant een rappel op onbeantwoorde schriftelijke vragen over de evaluatie van de bestrijdingsaanpak van de vogelgriep en een rappel op schriftelijke vragen over de pensioenopbouw van medisch specialisten. De voorzitter: Ik zal het stenogram van dit gedeelte van de vergadering doorgeleiden naar het kabinet. Ik geef het woord aan de heer Omtzigt van het CDA. De heer Omtzigt (CDA): Voorzitter. Mede namens collega Sjoerdsma van D66 zou ik een rappel willen doen op Kamervragen over het rapport over een forensisch expert die betrokken was bij de MH17. Dat waren vervolgvragen. Wij hadden gevraagd om ze binnen drie weken beantwoord te krijgen. Ik zou graag de beantwoording voor maandag 12.00 uur zien. Ik zou ook graag het politierapport inclusief alle versies daarvan op dat tijdstip in de Kamer willen hebben. De voorzitter: Ik zal het stenogram van dit gedeelte van de vergadering doorgeleiden naar het kabinet. Daarmee is een einde gekomen aan de regeling van werkzaamheden. Ik schors de vergadering. Daarna gaan we verder met de Algemene Politieke Beschouwingen. De vergadering wordt van 15.27 uur tot 15.30 uur geschorst.