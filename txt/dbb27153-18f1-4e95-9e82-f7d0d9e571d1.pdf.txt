23 Stemming motie Wijziging van de Wet educatie en beroepsonderwijs BES Aan de orde is de stemming over een motie ingediend bij de behandeling van het wetsvoorstel Wijziging van de Wet educatie en beroepsonderwijs BES in verband met uitbreiding van de uitzonderingsmogelijkheid om het onderwijs en de examens van mbo-opleidingen op Bonaire in het Papiaments aan te bieden te weten: - de motie-Beertema over de wetswijziging intrekken (35893 nr. 9). (Zie vergadering van 20 april 2022.) De voorzitter: Aangezien de motie op stuk nr. 9 vraagt om intrekking van het wetsvoorstel zal er eerst worden gestemd over deze motie alvorens er wordt gestemd over het wetsvoorstel en de andere motie. Mevrouw Kerseboom van Forum voor Democratie wil wat zeggen. Mevrouw Kerseboom (FVD): Dank u wel voorzitter. Bij de stemmingen onder punt 15 over de gesubsidieerde rechtsbijstand worden wij geacht tegen de motie op stuk nr. 258 te hebben gestemd. De voorzitter: Dank u wel. We zullen dit opnemen in de Handelingen. In stemming komt de motie-Beertema (35893 nr. 9). De voorzitter: Ik constateer dat de leden van de fractie van de PVV voor deze motie hebben gestemd en de leden van de fracties van de SP GroenLinks BIJ1 Volt DENK de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 FVD en Groep Van Haga ertegen zodat zij is verworpen.