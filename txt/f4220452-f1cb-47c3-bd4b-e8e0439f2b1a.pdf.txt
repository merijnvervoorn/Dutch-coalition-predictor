12 Stemmingen moties artikel 100-brief deelneming aan internationale strijd tegen ISIS Aan de orde zijn de stemmingen over moties ingediend bij het debat over de artikel 100-brief over deelneming aan de internationale strijd tegen ISIS te weten: - de motie-Van Haersma Buma over het uitspreken van politieke steun aan de bestrijding van IS in Syrië (27925 nr. 509); - de motie-Wilders over het Nederlandse leger ook inzetten voor de beveiliging van Nederland (27925 nr. 511); - de motie-Wilders over het opnieuw invoeren van grenscontroles opdat jihadisten nooit meer naar Nederland kunnen terugkeren (27925 nr. 512); - de motie-Slob over uitwerken van de nog beschikbare optie van humanitaire interventie (27925 nr. 514); - de motie-Bontes over uitbreiden van de Nederlandse militaire inzet tegen ISIS naar Syrië (27925 nr. 516); - de motie-Bontes over financieren van de missie met de juridisch niet-verplichte gelden op de begroting van buitenlandse handel en ontwikkelingssamenwerking 2015 (27925 nr. 517). (Zie vergadering van heden.) In stemming komt de motie-Van Haersma Buma (27925 nr. 509). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren en de SGP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Wilders (27925 nr. 511). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Wilders (27925 nr. 512). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Slob (27925 nr. 514). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de Chris-tenUnie de SGP 50PLUS/Baay-Timmerman en 50PLUS/Klein voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bontes (27925 nr. 516). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bontes (27925 nr. 517). De voorzitter: Ik constateer dat de aanwezige leden van de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. Voordat ik de vergadering sluit wil ik twee slotopmerkingen maken. Het was wederom een bijzonder debat. Ik constateer na afloop van dit debat dat de Kamer zonder dat dit deze keer in een motie is vastgelegd breed instemt met het sturen van militairen naar een oorlogsgebied in dit geval Irak. Namens de hele Kamer wens ik iedereen een heel veilig verblijf en vooral een gezonde terugkeer.