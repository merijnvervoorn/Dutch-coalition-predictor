39 Stemmingen moties Hersteloperatie kinderopvangtoeslag Aan de orde zijn de stemmingen over moties ingediend bij het tweeminutendebat Hersteloperatie kinderopvangtoeslag te weten: - de motie-Inge van Dijk c.s. over een signalerende rol voor gemeenten in de urgentie van dossiers (31066 nr. 858); - de motie-Inge van Dijk c.s. over het initiëren en bevorderen van samenwerking tussen alle betrokken partijen (31066 nr. 859); - de motie-Kat c.s. over het advies van de kinderen en jongeren van gedupeerde ouders overnemen (31066 nr. 860); - de motie-Azarkan c.s. over de haalbaarheid van de doelstelling om voor het eind van het jaar 8.300 ouders integraal beoordeeld te hebben (31066 nr. 861); - de motie-Azarkan c.s. over de capaciteit van de Commissie Werkelijke Schade (31066 nr. 862); - de motie-Azarkan c.s. over de groep van 10.000 ouders een beschikking geven in de zin van de Awb (31066 nr. 863); - de motie-Idsinga c.s. over waar nodig prioriteiten stellen en dat duidelijk communiceren aan alle mensen die wachten op herstel (31066 nr. 864); - de motie-Grinwis c.s. over een denktank om te komen tot een advies voor een goed uitvoerbare schadeafhandelings- en hersteloperatie (31066 nr. 865); - de motie-Alkaya over een regeling voor gedupeerden van andere toeslagen dan de kinderopvangtoeslag (31066 nr. 866); - de motie-Van Raan/Simons over initiatieven uit de groep gedupeerden deze zomer meenemen in de herijking (31066 nr. 867); - de motie-Van Raan/Simons over gesprekken met de culturele sector over het terugbrengen van de menselijke maat bij de Belastingdienst (31066 nr. 868); - de motie-Van Raan/Simons over het benadrukken van ambtelijke ethiek bij de Belastingdienst (31066 nr. 869); - de motie-Nijboer c.s. over het uitwerken van een evenwichtiger voorstel om schulden over te nemen en ouders gelijker te behandelen (31066 nr. 870). (Zie vergadering van 7 juli 2021.) In stemming komt de motie-Inge van Dijk c.s. (31066 nr. 858). De voorzitter: Ik constateer dat deze motie met algemene stemmen is aangenomen. De heer Grinwis ChristenUnie. Gaat uw gang. De heer Grinwis (ChristenUnie): Voorzitter. Bij het vorige agendapunt worden wij geacht voor de gewijzigde motie op stuk nr. 329 (31409) te hebbengestemd. Volgens mij staken wij onze handen net niet genoeg op. De voorzitter: Dat zou best kunnen. We gaan het teruglezen in de Handelingen waarin uw opmerking zal worden genoteerd. In stemming komt de motie-Inge van Dijk c.s. (31066 nr. 859). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB FVD en Groep Van Haga voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Kat c.s. (31066 nr. 860). De voorzitter: Ik constateer dat deze motie met algemene stemmen is aangenomen. In stemming komt de motie-Azarkan c.s. (31066 nr. 861). De voorzitter: Ik constateer dat deze motie met algemene stemmen is aangenomen. In stemming komt de motie-Azarkan c.s. (31066 nr. 862). De voorzitter: Ik constateer dat deze motie met algemene stemmen is aangenomen. In stemming komt de motie-Azarkan c.s. (31066 nr. 863). De voorzitter: Ik constateer dat deze motie met algemene stemmen is aangenomen. Ik probeer het af en toe een beetje te variëren voor u. In stemming komt de motie-Idsinga c.s. (31066 nr. 864). De voorzitter: Ik constateer dat deze motie met algemene stemmen is aangenomen. In stemming komt de motie-Grinwis c.s. (31066 nr. 865). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB en Groep Van Haga voor deze motie hebbengestemd en de leden van de overige fracties ertegen zodat zij is aangenomen. In stemming komt de motie-Alkaya (31066 nr. 866). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan/Simons (31066 nr. 867). De voorzitter: Ik constateer dat deze motie met algemene stemmen is aangenomen. In stemming komt de motie-Van Raan/Simons (31066 nr. 868). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Raan/Simons (31066 nr. 869). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA en JA21 voor deze motie hebben gestemd en de leden van de overige fracties ertegen zodat zij is aangenomen. Mevrouw Van der Plas van BBB. Mevrouw Van der Plas (BBB): In de snelheid van het geheel weet ik het niet meer zeker maar voor de zekerheid wil ik zeggen dat BBB geacht wenst te worden tegen de motie op stuk nr. 868 te hebben gestemd. De voorzitter: Dank u wel. We zullen uw opmerkingen meenemen in de Handelingen. De heer Eerdmans van JA21. De heer Eerdmans (JA21): Ik wil iets vragen — dat gaat ook even terug — over de motie die minister Dekker opdraagt om slachtoffers niet te confronteren met de daders van zedendelicten die terugkeren na hun straf. Die is hier aangenomen. Minister Dekker was er nogal duidelijk over dat hij dat niet wilde gaan doen. Mijn vraag is dus of hij er zo snel mogelijk op kan terugko-men hoe we toch in werking gaan stellen dat daders van ernstige misdaden niet naar hun slachtoffers terugkeren. De voorzitter: Dank u wel meneer Eerdmans. We zullen het stenogram van dit onderdeel van de vergadering doorgeleiden naar het kabinet. In stemming komt de motie-Nijboer c.s. (31066 nr. 870). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de SGP JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.