26 Stemmingen moties Passend onderwijs Aan de orde zijn de stemmingen over moties ingediend bij het VAO Passend onderwijs te weten: - de motie-Van Meenen over een passende plek voor elke leerling (31497 nr. 114); - de motie-Jasper van Dijk over een plan van aanpak voor grote klassen (31497 nr. 115); - de motie-Jasper van Dijk over meten van het draagvlak voor passend onderwijs (31497 nr. 116); - de motie-Straus/Ypma over vergroten van de betrokkenheid van ouders en docenten (31497 nr. 117). (Zie vergadering van 18 december 2013.) De voorzitter: De motie-Van Meenen (31497 nr. 114) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat de Wet passend onderwijs scholen per 1 augustus 2014 een zorgplicht oplegt voor elke leerling die extra ondersteuning nodig heeft; constaterende dat deze zorgplicht inhoudt dat een school een passende plek moet vinden voor leerlingen die extra ondersteuning nodig hebben die zich bij deze school aanmelden; overwegende dat leerlingen zich ruimschoots vóór 1 augustus aanmelden bij scholen; overwegende dat voor leerlingen die zich aanmelden voor het schooljaar 2014-2015 op het moment van aanmelding formeel geen zorgplicht geldt; overwegende dat voorkomen moet worden dat leerlingen tussen de wal en het schip vallen; verzoekt de regering te bevorderen dat scholen een passende plek vinden voor elke leerling die extra ondersteuning nodig heeft en die zich vanaf 1 januari 2014 aanmeldt voor het schooljaar 2014-2015 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 118 was nr. 114 (31497). Ik stel vast dat wij hier nu over kunnen stemmen.In stemming komt de nader gewijzigde motie-Van Meenen (31497 nr. 118 was nr. 114). De voorzitter: Ik constateer dat deze nader gewijzigde motie met algemene stemmen is aangenomen. In stemming komt de motie-Jasper van Dijk (31497 nr. 115). De voorzitter: Ik constateer dat de aanwezige leden van de fracties van 50PLUS D66 de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (31497 nr. 116). De voorzitter: Ik constateer dat de aanwezige leden van de fracties van de ChristenUnie 50PLUS de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Straus/Ypma (31497 nr. 117). De voorzitter: Ik constateer dat de aanwezige leden van de fracties van de PVV Bontes het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de SGP ertegen zodat zij is aangenomen.