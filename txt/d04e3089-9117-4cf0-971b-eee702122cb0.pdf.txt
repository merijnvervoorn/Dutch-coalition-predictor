9 Stemmingen moties Veteranen Aan de orde zijn de stemmingen over moties ingediend bij het debat over Veteranen te weten: - de motie-Diks over een landelijke bewustwordingscampagne over PTSS (30139 nr. 213); - de motie-Karabulut/Kerstens over spoedig invoeren van het gewijzigde PTSS-protocol (30139 nr. 214); - de motie-Kerstens/Karabulut over geen veteraneninloophuizen sluiten om financiële redenen (30139 nr. 215). (Zie notaoverleg van 24 juni 2019.) De voorzitter: De motie-Diks (30139 nr. 213) is in die zin gewijzigd dat zij thans is ondertekend door de leden Diks en Stoffer. Naar mij blijkt wordt de indiening ervan voldoende ondersteund. Zij krijgt nr. 216 was nr. 213 (30139). De voorzitter: De motie-Karabulut/Kerstens (30139 nr. 214) is in die zin gewijzigd dat zij thans luidt: Motie De Kamer gehoord de beraadslaging constaterende dat een onbekend aantal veteranen niet goed bereikbaar is voor het veteranenzorgsysteem als gevolg van een complex aantal problemen waaronder PTSS; overwegende dat Defensie een blijvende zorgplicht heeft en dat het noodzakelijk is zorg aan te bieden aan de betrokken veteranen; tevens overwegende dat het ontbreken van adequate zorg en ook soms ontbreken van sociaal-economische hulp een spoedig herstel van een deel van de PTSS-patiënten en andere hulpbehoevende veteranen in de weg staat; verzoekt de regering deze specifieke groep PTSS-patiënten zo spoedig mogelijk in kaart te brengen; verzoekt de regering tevens het gewijzigde PTSS-protocol zo spoedig mogelijk in te voeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 217 was nr. 214 (30139). Ik stel vast dat wij nu over deze gewijzigde moties kunnen stemmen.Op verzoek van mevrouw Diks stel ik voor haar gewijzigde motie (30139 nr. 216 was nr. 213) aan te houden. Op verzoek van de heer Kerstens stel ik voor zijn motie (30139 nr. 215) aan te houden. Daartoe wordt besloten. In stemming komt de gewijzigde motie-Karabulut/Kerstens (30139 nr. 217 was nr. 214). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. Mevrouw Karabulut? Mevrouw Karabulut (SP): Voorzitter. Ik wil graag van de minister een brief ontvangen over hoe zij deze motie gaat uitvoeren omdat zij haar ten zeerste had ontraden. Dank u wel. De voorzitter: Dan stel ik voor het stenogram van dit deel van de vergadering door te geleiden naar het kabinet.