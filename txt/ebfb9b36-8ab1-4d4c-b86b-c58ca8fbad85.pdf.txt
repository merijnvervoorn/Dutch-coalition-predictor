13 Stemmingen moties InitiatiefnotaOmtzigt over ECB monetair beleid Aan de orde zijn de stemmingen over moties ingediend bij het debat over de initiatiefnota van het lid Omtzigt over ECB monetair beleid en de nadelige gevolgen voor de Nederlandse pensioenfondsen te weten: - de motie-Ronnes over toetsing van de huidige maatregelen van de ECB aan het Verdrag van Maastricht (34563 nr. 6); - de motie-Ronnes over een door de parlementair advocaat te laten maken juridische analyse van het huidige opkoopbeleid van de ECB (34563 nr. 7); - de motie-Ronnes over een door de regering te laten maken juridische analyse van het huidige opkoopbeleid van de ECB (34563 nr. 8); - de motie-Krol over de wijzigingen in de pensioenaanspraken c.q. -verplichtingen van de verschillende leeftijdsklassen in de pensioenfondsen als gevolg van de gedaalde rekenrente (34563 nr. 9). (Zie notaoverleg van 13 februari 2017.) De voorzitter: Op verzoek van de heer Ronnes stel ik voor zijn motie (34563 nr. 6) aan te houden. Daartoe wordt besloten. De voorzitter: De motie-Krol (34563 nr. 9) is in die zin gewijzigd dat zij thans luidt: Motie De Kamer gehoord de beraadslaging overwegende dat het ECB-beleid de rente drukt en dat doet in een klimaat van reeds zeer lage rente; overwegende dat gevolgen van lage rentestanden voor pensioenfondsen zo grondig mogelijk in kaart moeten worden gebracht met name de mogelijke herverdeling van vermogen binnen ons pensioenstelsel; verzoekt de regering nog voor 15 maart inzicht te geven in de mate waarin de pensioenaanspraken c.q. -verplichtingen van de verschillende leeftijdsklassen in onze pensioenfondsen zijn gewijzigd als gevolg van de gedaalde rekenrente sinds eind 2006 en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 10 was nr. 9 (34563). Ik stel vast dat wij hier nu over kunnen stemmen. In stemming komt de motie-Ronnes (34563 nr. 7). De voorzitter: Ik constateer dat de aanwezige leden van de fracties van de PvdD 50PLUS Monasch de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ronnes (34563 nr. 8). De voorzitter: Ik constateer dat de aanwezige leden van de fracties van de SP de PvdD 50PLUS Monasch de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Krol (34563 nr. 10 was nr. 9). De voorzitter: Ik constateer dat de aanwezige leden van de fracties van de SP 50PLUS de Groep Kuzu/Öztürk en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.