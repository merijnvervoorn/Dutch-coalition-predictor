37 Stemmingen Elektriciteitswet Aan de orde is de stemming in verband met het wetsvoorstel Wijziging van de Elektriciteitswet 1998 (volumecorrectie nettarieven voor de energie-intensieve industrie) (33777). (Zie wetgevingsoverleg van 2 december 2013.) In stemming komt het amendement-Van Tongeren (stuk nr. 8). De voorzitter: Ik constateer dat de aanwezige leden van de fracties van de ChristenUnie 50PLUS GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Van Tongeren (stuk nr. 20). De voorzitter: Ik constateer dat de aanwezige leden van de fracties van de ChristenUnie 50PLUS GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het gewijzigde amendement-Van Tongeren/Van Veldhoven (stuk nr. 19 I) tot het invoegen van artikel IIa. De voorzitter: Ik constateer dat de aanwezige leden van de fracties van de ChristenUnie D66 GroenLinks en de PvdD voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement het andere op stuk nr. 19 voorkomende gewijzigde amendement als verworpen kan worden beschouwd. De voorzitter: Ik geef gelegenheid tot het afleggen van een stemverklaring vooraf. Mevrouw Van Tongeren (GroenLinks): Voorzitter. Dit wetsvoorstel regelt dat de grootste stroomverbruikers in Nederland 21 miljoen euro korting per jaar krijgen. Dat geld wordt weggehaald bij het midden- en kleinbedrijf en bij gewone consumenten. GroenLinks heeft moties en amendementen ingediend om ervoor te zorgen dat dit wetsvoorstel in ieder geval geen rem is op de ontwikkeling van schone energie. Deze amendementen en moties zijn zojuist allemaal weggestemd. Dat geldt zelfsvoor een amendement om over vier jaar eens te bezien of deze crisisbonus voor de zware industrie in Nederland dan nog steeds nodig is. Ook dit voorstel voor een evaluatie over vier jaar kon geen meerderheid krijgen in deze Kamer. GroenLinks stemt tegen dit wetsvoorstel. In stemming komt het wetsvoorstel. De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie de VVD 50PLUS D66 de PvdA en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.