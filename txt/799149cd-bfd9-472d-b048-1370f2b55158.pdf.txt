31 Stemmingen moties Ggz Aan de orde zijn de stemmingen over moties ingediend bij het VAO Ggz te weten: - de motie-Van den Berg/De Lange over aanmeldwachttijden en behandelwachttijden binnen de treeknormen (25424 nr. 410); - de motie-Agema/Gerbrands over plegers van terreurmisdrijven geen "verwarde personen" meer noemen (25424 nr. 411); - de motie-De Lange/Van den Berg over het aanleveren van wachtijdinformatie (25424 nr. 412); - de motie-Hijink over budgetplafonds voor zorgaanbieders (25424 nr. 413); - de motie-Hijink over geen rol voor de ROM als afrekeninstrument (25424 nr. 414). (Zie vergadering van 14 juni 2018.) De voorzitter: De motie-Agema/Gerbrands (25424 nr. 411) is in die zin gewijzigd dat zij thans is ondertekend door de leden Agema en Gerbrands en luidt: Motie De Kamer gehoord de beraadslaging constaterende dat plegers van terreurmisdrijven steeds vaker worden aangeduid als "verwarde personen"; van mening dat het psychologiseren van deze daders noch de samenleving noch de ggz-sector ten goede komt; verzoekt de regering plegers van terreurmisdrijven geen "personen met verward gedrag" meer te noemen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 415 was nr. 411 (25424). Ik stel vast dat wij hier nu over kunnen stemmen. In stemming komt de motie-Van den Berg/De Lange (25424 nr. 410). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Agema/Gerbrands (25424 nr. 415 was nr. 411).De voorzitter: Ik constateer dat de leden van de fracties van 50PLUS de VVD de SGP de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-De Lange/Van den Berg (25424 nr. 412). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP het CDA de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Hijink (25424 nr. 413). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Hijink (25424 nr. 414). De voorzitter: Ik constateer dat de leden van de fracties van de SP de PvdA GroenLinks de PvdD DENK en de SGP voor deze motie hebben gestemd en de leden van de overige fracties ertegen zodat zij is verworpen.