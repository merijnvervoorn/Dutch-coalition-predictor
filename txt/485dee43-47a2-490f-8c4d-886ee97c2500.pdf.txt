23 Regeling van werkzaamheden De voorzitter: Ik stel voor de leden van de tijdelijke commissie Evaluatie Wet op de parlementaire enquête (TCEWPE) decharge van hun werkzaamheden te verlenen. Namens de Kamer dank ik de leden en de staf voor hun werkzaamheden. Op verzoek van een aantal leden stel ik voor de volgende door hen ingediende moties opnieuw aan te houden: 24515536 31936-772 32820-367 21501-20-1559 29826-113 32761166 35470-XVII-13; 35470-XVII-12; 35006-11; 35006-9; 3464810; 34058-22; 34041-34; 34000-XIII-90; 33750-XIII-80; 3357624; 33529-78; 33400-XIII-118; 33400-XIII-117; 33400-XIII-115; 33400-VI-110; 32670-134; 32336-37; 31936-207; 30196-270; 30175-209; 30175-208; 30175-207; 29383-238; 28694-107; 28694-106; 27858-257; 27858-256; 27858-195; 27858-194; 27858-158; 27858-157; 27858-156; 27625-295; 27428-311; 27428-302; 21501-32-1105; 21501-32-1104; 21501-32-1019; 21501-32-1017; 21501-32-752; 21501-20-734; 21501-08-552; 21501-08-551; 30950-207; 21501-20-1559; 35207-20; 3520719; 25295-521. Ik stel voor toe te voegen aan de agenda van de Kamer: - het VAO Dieren in de veehouderij met als eerste spreker de heer Wassenberg namens de Partij voor de Dieren; - het VSO Ontwikkelingen op het gebied van de brand- en vluchtveiligheid van gebouwen (28325 nr. 215) met als eerste spreker mevrouw Beckerman namens de SP; - het VSO Bestuursovereenkomst Friese taal en cultuur (35300-VII nr. 114) met als eerste spreker de heer Van der Molen namens het CDA; - het VAO Gewasbeschermingsmiddelen met als eerste spreker de heer De Groot namens D66; - het VAO "Niet-letale steun" aan niet-statelijke gewapende groepen in het buitenland met als eerste spreker mevrouw Karabulut namens de SP. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Wilders namens de PVV. De heer Wilders (PVV): Dank u wel voorzitter. Vorige week heeft de Kamer mij gesteund in het verzoek om een Kamerdebat te houden over de vreselijke moord op de heer Samuel Paty. Inmiddels is er niet alleen in Frankrijk nog een aanslag geweest maar ook gisteren in Oostenrijk. Nu er meerdere aanslagen zijn geweest is mijn verzoek om dat debat op korte termijn in te plannen. Het raakt niet alleen de vrijheid van meningsuiting maar ook onze veiligheid immigratie integratie — alle mogelijke onderwerpen. Nu is dus het verzoek om dat debat waarvoor al een meerderheid is op korte termijn volgende week of zo in te plannen.De heer Öztürk (DENK): Voorzitter. Ook wij willen graag een debat waarin je inhoudelijk goed een discussie kunt voeren over wat er allemaal gaande is in de wereld. Maar het is voor de heer Wilders en zijn partij topdrukte denk ik … De voorzitter: Steunt u het wel of niet? De heer Öztürk (DENK): Ellende brengt alleen maar meer peilingen en meer stemmen. Maar goed wij steunen het debat. Maar … De voorzitter: Dank u wel de rest zegt u in het debat. Dan ga ik naar mevrouw Van Toorenburg namens het CDA en dan naar de heer Van der Lee. Mevrouw Van Toorenburg (CDA): Voorzitter ik heb minder woorden nodig om het gewoon te steunen. De voorzitter: Oké zo kan het ook. De heer Van der Lee (GroenLinks): Steun. De heer Van Weyenberg (D66): Steun voorzitter. Ik kan me ook voorstellen dat de minister van Justitie en Veiligheid er nog een rol bij heeft. De voorzitter: Mevrouw Ploumen en dan mevrouw Van Kooten-Arissen. Mevrouw Ploumen (PvdA): Steun. Mevrouw Van Kooten-Arissen (vKA): Voorzitter van harte steun. De voorzitter: Mevrouw Hermans namens de VVD en dan de heer Van Raak namens de SP. Mevrouw Hermans (VVD): Voorzitter steun. De heer Van Raak (SP): Ook steun.De heer Van der Staaij (SGP): Steun. De heer Van Otterloo (50PLUS): Steun. De heer Van Raan (PvdD): Voorzitter steun. De voorzitter: De heer Voordewind en dan de heer Hiddema. De heer Voordewind (ChristenUnie): Steun. De voorzitter: Meneer Hiddema. Niet te dichtbij! Oké dat ging net. De heer Hiddema (FvD): Hij ruikt zo lekker. Steun. De voorzitter: Dat telt dubbel dan. Goed. Meneer Wilders u heeft gewoon een ruime … De hele Kamer steunt het verzoek dus daar gaan we in de planning rekening mee houden. Het zal niet makkelijk zijn maar we gaan kijken. Het volgende verzoek. De heer Wilders (PVV): Dank aan alle collega's. Voorzitter het tweede verzoek. Ik heb vorige week een brief gevraagd over het voornemen van de heer Erdogan om aangifte te doen tegen mij om mij te laten vervolgen. Er is een brief gekomen van het kabinet. Tot mijn teleurstelling staat er eigenlijk helemaal niets in wat we nog niet wisten. Het is een delict waar in Turkije drie tot vier jaar gevangenisstraf op staat dus ik zou hier toch graag een debat over willen hebben met de minister-president en de minister van Buitenlandse Zaken om te bespreken hoe ze kunnen voorkomen dat deze aangifte wordt omgezet — het is natuurlijk een politiek verhaal — in een vervolging. Mevrouw Hermans (VVD): Voorzitter. Vorige week is het vragenuurtje geweest. Het kan op verschillende momenten aan de orde komen. Geen steun voor een apart debat. De voorzitter: Mevrouw Van Kooten-Arissen en dan mevrouw Van Toorenburg.Mevrouw Van Kooten-Arissen (vKA): Voorzitter. De vrijheid van meningsuiting moeten wij beschermen dus steun. Mevrouw Van Toorenburg (CDA): Geen steun voor een apart debat. De heer Van Weyenberg (D66): Ook geen steun voorzitter. Mevrouw Ploumen (PvdA): Steun. De heer Van der Staaij (SGP): Steun. De heer Van der Lee (GroenLinks): Steun. De heer Voordewind (ChristenUnie): Geen steun voorzitter. De voorzitter: Meneer Hiddema. We houden het nu goed in de gaten. De heer Hiddema (FvD): Ik meende het echt. Steun. De heer Van Raak (SP): Ook steun. De heer Van Otterloo (50PLUS): Steun. De voorzitter: U heeft geen meerderheid meneer Wilders. De heer Wilders (PVV): Staken de stemmen niet? De voorzitter: Nee. De heer Wilders (PVV): Weet u het gaat om een vervolging van mij maar het kan morgen een ander Kamerlid zijn. Ik vind het onvoorstelbaar dat daar niet op z'n minst een debat over kan worden gehouden met de minister-president. Ik zal het een volgende keer weer proberen. Dank u wel.De voorzitter: Dank u wel. Dan geef ik nu het woord aan de heer Sienot namens D66. De heer Sienot (D66): Voorzitter. Het kabinet moet meer doen voor het klimaat. Er moet een schep bovenop voor een wereld waarin de jeugd de toekomst heeft. Dat bleek uit de Klimaat- en Energieverkenning 2020 die afgelopen vrijdag verscheen. Op basis daarvan vraag ik een debat aan mede namens mijn collega Tom van der Lee met de minister van Economische Zaken en Klimaat. Mevrouw Ploumen (PvdA): Voorzitter steun voor de heren. De heer Voordewind (ChristenUnie): Daar sluit ik me bij aan voorzitter. De heer Van Raan (PvdD): Voorzitter. Steun voor het debat om te spreken over het beleid van het kabinet waar D66 ook in zit en dat royaal aan het falen is. Daar wil ik dus graag over praten. De heer Öztürk (DENK): Steun. De heer Stoffer (SGP): Voorzitter. Ik denk dat met een debat het doel totaal niet dichterbij komt dus geen steun. Dit kan gewoon bij de begroting van EZK deze week. Mevrouw Van Kooten-Arissen (vKA): Voorzitter steun. De voorzitter: Mevrouw Hermans namens de VVD en dan mevrouw Van Toorenburg namens het CDA. Mevrouw Hermans (VVD): Voorzitter steun. Mevrouw Van Toorenburg (CDA): Steun voorzitter. De heer Van Raak (SP): Er komt natuurlijk een begrotingsbehandeling waarbij het besproken kan worden. Dan kunnen we daarna bekijken of het nog verder besproken moet worden. Dus laten we eerst die begroting doen.De voorzitter: Dus geen steun. Mevrouw Agema en dan de heer Van Otterloo. Mevrouw Agema (PVV): Geen steun. De heer Van Otterloo (50PLUS): Steun. De voorzitter: U heeft een meerderheid meneer Sienot. Dank u wel. De heer Sienot (D66): Dank u wel. De voorzitter: Dan ga ik naar de heer Peters namens het CDA. De heer Peters (CDA): Voorzitter. Op 3 december 2019 heb ik samen met collega Jasper van Dijk een motie ingediend die vroeg om een onderzoek naar de effecten van de kostendelersnorm op dakloosheid. Die motie is aangenomen. Dat onderzoek is ook gedaan. Maar het is bijna een jaar later en ik heb het nog niet gezien. Ik wil het wel hebben. Daarom het verzoek om de resultaten van het onderzoek naar de effecten van de kostendelersnorm naar aanleiding van de motiePeters/Van Dijk (35300-XV nr. 54) direct naar de Kamer te sturen zodat de onderzoeksresultaten meegenomen kunnen worden bij de begrotingsbehandeling. De voorzitter: Ik stel voor het stenogram van dit deel van de vergadering door te geleiden naar het kabinet. Dank u wel. De heer Van Raan namens de Partij voor de Dieren. De heer Van Raan (PvdD): Voorzitter. Vrijdag kwam het rapport van het PBL uit. Het kabinet moet twee keer zoveel doen als het heeft voorgenomen. In het klimaatbeleid speelt biomassa een hele belangrijke rol. Biomassa wordt nu nog meegeteld als CO-neutraal. Dat is niet het geval. In het besef dat we 2 morgen ook een begroting EZK hebben wil ik toch over dit belangrijke onderwerp een apart debat aanvragen juist over het gedeelte biomassa. Dank u wel. De heer Van Weyenberg (D66): Voorzitter. "In het besef dat er morgen een begroting EZK is." Dat is heel belangrijk. Dat heeft de heer Van Raan goed voorspeld. Ik zou zeggen: doe het daar. Er is ook nog een debat over de PBL-doorrekeningen. Volgens mij hebben we het dan echt het snelst op de agenda.De voorzitter: Mevrouw Hermans en dan mevrouw Ploumen. Mevrouw Hermans (VVD): Voorzitter ik sluit mij aan bij de woorden van de heer Van Weyenberg dus geen steun. Mevrouw Ploumen (PvdA): Voorzitter daar sluit ik mij ook bij aan. Er schijnt ook nog een AO Energie en klimaat te zijn. Er zijn dus heel veel opties om het snel en goed te bespreken. De heer Stoffer (SGP): Ik sluit mij ook aan bij de woorden van de heer Van Weyenberg. Mevrouw Van Kooten-Arissen (vKA): Voorzitter steun uiteraard. Mevrouw Van Toorenburg (CDA): Voorzitter. Met het debat dat we net al hebben geaccordeerd denk ik dat we genoeg momenten hebben om het erover te hebben. De voorzitter: Oké. Geen steun. De heer Voordewind en dan de heer Van der Lee en dan mevrouw Agema. De heer Voordewind (ChristenUnie): Voorzitter. Ik hoor dat er genoeg momenten zijn om dat debat te voeren dus geen steun. De heer Van der Lee (GroenLinks): Op afzienbare termijn zijn er drie momenten dus ik denk niet dat een apart debat nodig is. Dus geen steun. Mevrouw Agema (PVV): Geen steun. De voorzitter: U kunt ook tellen hè meneer Van Raan. De heer Van Raan (PvdD): Zeker voorzitter. Dank u wel. De voorzitter: Dank u wel. Dan geef ik nu het woord aan mevrouw Marijnissen namens de SP.Mevrouw Marijnissen (SP): Dank u wel voorzitter. Zojuist is in de Eerste Kamer een SP-voorstel aangenomen voor een hoger salaris voor zorgverleners en dat is niet eens een foutje. Wij zouden graag een reactie van het kabinet daarop willen hebben nu beide volksvertegenwoordigingen zowel deze Kamer als de Eerste Kamer gezegd hebben dat die salarisverhoging er moet komen. Wij zouden graag een reactie van het kabinet hebben vóór het debat over corona dat wij morgen weer met elkaar gaan voeren. De voorzitter: Ik denk dat ik gewoon het stenogram van dit deel van de vergadering doorgeleid naar het kabinet. Mevrouw Marijnissen (SP): Dat is een uitstekend idee voorzitter. De voorzitter: Dank u wel mevrouw Marijnissen. Daarmee zijn we aan het einde gekomen van de regeling van werkzaamheden. De vergadering wordt enkele ogenblikken geschorst.