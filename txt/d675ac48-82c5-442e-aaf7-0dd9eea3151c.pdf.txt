6 Regeling van werkzaamheden De voorzitter: Ik stel voor de volgende wetsvoorstellen toe te voegen aan de agenda van de Kamer: - het wetsvoorstel Wijziging van de Wet op de ondernemingsraden in verband met de bevoegdheden van de ondernemingsraad inzake de beloningen van bestuurders (34494); - het wetsvoorstel Wijziging van de Wet maatregelen woningmarkt 2014 II naar aanleiding van de evaluatie van de verhuurderheffing (34548). Ik stel voor dinsdag a.s. ook te stemmen over de brieven van het Presidium over de overdracht van de taken van de commissie voor de Rijksuitgaven aan de vaste commissie voor Financiën (31597 nr. 12) en over een adviesaanvraag aan het Adviescollege voor Vreemdelingenzaken (34541 nr. 4). Op verzoek van een aantal leden stel ik voor de volgende door hen ingediende moties opnieuw aan te houden: 34475VIII-15; 31839-518; 31839-533; 31839-534. Ik deel mee dat de volgende aangehouden moties zijn vervallen: 30139-160; 27625-299; 29984-591; 34000-A-71; 3427013; 34270-14; 34270-15; 19637-2205; 31135-42; 31135-43; 28286-839; 34300-VII-40; 34300-XIII-126; 21501-32-930; 34475-VIII-9; 34475-VIII-16; 34475-VIII-20; 33009-23. Ik stel voor toe te voegen aan de agenda - het VAO Dierenwelzijn met als eerste spreker het lid Graus namens de PVV; - het VAO Voorziening AOW-gat met als eerste spreker het lid Teeven namens de VVD. Het woord is aan de heer Voordewind namens de ChristenUnie. Overeenkomstig de voorstellen van de voorzitter wordt besloten. De voorzitter: Het woord is aan de heer Voordewind. De heer Voordewind (ChristenUnie): Voorzitter. We ontvingen vandaag het rapport van Amnesty International Hotspot Italië over de selectiescreening aan de buitengrenzen van Europa als het gaat om de binnenkomende vluchtelingen. De argumenten die daarin worden genoemd zijn aanleiding genoeg om voor een debat te pleiten. Er wordt gezegd dat twee derde van de binnenkomende vluchtelingen niet worden geregistreerd en dat er grote druk is op degenen die wel binnen de hotspots aanwezig zijn om hun vingerafdrukken te geven. Verder wordt gesproken over het terugsturen van vluchtelingen naar onveilige landen et cetera. Ik stel daarom voor om een briefte vragen aan de staatssecretaris en vervolgens een debat over dit onderwerp te voeren. Mevrouw Karabulut (SP): Wat ik lees ziet er heel ernstig uit. Europa zegt de vluchtelingenopvang te willen verbeteren maar schendt hierbij allerlei mensenrechten. Daarmee worden onze waarden in de uitverkoop gedaan. Daarom steun voor de brief en steun voor een apart debat. Mevrouw Voortman (GroenLinks): Het is werkelijk schandalig dat dit op Europees grondgebied gebeurt. GroenLinks steunt dit verzoek dan ook van harte. De heer Azmani (VVD): Dit lijkt eigenlijk op een eerder verzoek. Toen ging het over Frankrijk. Dit is een problematiek die in Italië speelt. Ik vind dan ook dat het Italiaanse parlement eerst aan zet is in plaats van het Nederlandse parlement. Volgens mij hebben we volgende week een algemeen overleg over Europese Zaken de JBZ-Raad. Daar kan dit dan aan de orde komen. Dus geen steun. De heer Koolmees (D66): Steun voor de brief en steun voor het debat. De voorzitter: Desondanks is er geen meerderheid voor het houden van een debat. Ik stel daarom voor om het stenogram van dit deel van de vergadering door te geleiden naar het kabinet. De heer Voordewind (ChristenUnie): Ik heb nog even een kleine correctie op de woorden van de heer Azmani. Het debat waarover hij sprak is niet volgende week maar de week daarop. Dat duurt dus nog even wat langer. Maar ik zie ook dat er geen steun is. De Partij van de Arbeid is er overigens niet maar er is niet voldoende steun. Ik krijg dan wel graag een brief van het kabinet het liefst voor het debat van 17 november dat over dit onderwerp gaat. Dan gaan we het in dat AO bespreken. De voorzitter: Het woord is aan mevrouw Voortman namens GroenLinks. Mevrouw Voortman (GroenLinks): Voorzitter. Op verzoek van het college van Amsterdam heeft het bureau Regioplan uitgerekend wat de gevolgen zijn van de kostendelersnorm voor mensen. Het blijkt dat zelfs de allernoodzakelijkste kosten niet meer betaald kunnen worden door mensen die worden aangeslagen voor deze norm en daar de dupe van worden. Of je nou voor of tegen de kostendelersnorm was ik kan me niet voorstellen dat dit de bedoeling ervan is geweest. Ik vraag dus om een debat hierover met de staatssecretaris van Sociale Zaken. Mevrouw Dik-Faber (ChristenUnie): De ChristenUnie steunt het verzoek van harte.Mevrouw Karabulut (SP): Het is een van de schandaligste verarmingsmaatregelen van dit kabinet. Deze maatregel beboet het voor elkaar zorgen en pakt de allerarmsten. Ik steun het verzoek. Wel vraag ik om dat debat zo snel mogelijk in te plannen. De heer De Graaf (PVV): Geen steun. De heer Koolmees (D66): Mijn fractie heeft er behoefte aan om eerst een brief met daarin een reactie te krijgen en om daarna te bezien of een debat noodzakelijk is. Mevrouw Nijkerken-de Haan (VVD): Geen steun voor een debat wel graag een brief. De heer Kerstens (PvdA): Voorzitter u ging mij toch niet vergeten? De voorzitter: Nou dat zou ik niet durven. De heer Kerstens (PvdA): Dat weet ik. En ook niet willen denk ik. De Partij van de Arbeid-fractie ontvangt ook eerst graag een brief van de staatssecretaris waarin zij haar licht laat schijnen op de bevindingen van dit onderzoek. Daarna kijken we samen verder. De voorzitter: Dus geen steun. Mevrouw Voortman u hebt geen steun voor het houden van een debat. Mevrouw Voortman (GroenLinks): Maar ik heb wel een brief. De voorzitter: Inderdaad. Dan stel ik voor het stenogram van dit deel van de vergadering door te geleiden naar het kabinet. Daartoe wordt besloten. De vergadering wordt enkele ogenblikken geschorst. Voorzitter: Elias