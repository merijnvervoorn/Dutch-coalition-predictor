5 Regeling van werkzaamheden Regeling van werkzaamheden Regeling van werkzaamheden De voorzitter: Ik stel voor dinsdag 25 juni aanstaande ook te stemmen over de ingediende moties bij het wetgevingsoverleg over de Raming van de Tweede Kamer voor 2025 en het notaoverleg over mensenrechtenbeleid. Ik deel aan de Kamer mee dat de fractie van JA21 bij de stemmingen op 18 juni jongstleden over de gewijzigde motie-Westerveld c.s. (31497 nr. 487) geacht wenst te worden vóór deze motie te hebben gestemd. Op verzoek van de fractie van D66 benoem ik in de vaste commissie van Binnenlandse Zaken het lid Vijlbrief tot plaatsvervangend lid in plaats van het lid Van der Werf. Ik deel aan de Kamer mee dat de aangehouden motie-Vermeer/Postma (31793 nr. 263) is vervallen. Op verzoek van het lid Soepboer stel ik voor zijn motie (27923 nr. 471) opnieuw aan te houden. Ik deel aan de Kamer mee dat voor de volgende debatten de termijn voor toekenning is verlengd: - het dertigledendebat over het bericht dat de Israëlische regering 800 hectare land in de Westelijke Jordaanoever wil annexeren; - het dertigledendebat over de besluitvorming rondom de toekenning van publieke exportkredietverzekeringen. Overeenkomstig de voorstellen van de voorzitter wordt besloten.