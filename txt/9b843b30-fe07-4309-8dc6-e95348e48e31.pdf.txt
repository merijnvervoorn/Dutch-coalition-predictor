11 Stemmingen moties Persoonsgebonden budget (pgb) Aan de orde zijn de stemmingen over moties ingediend bij het VAO Pgb te weten: - de motie-Kerstens/Hijink over een quickscan door het BIT over de opvolging van zijn aanbevelingen (25657 nr. 308); - de motie-Bergkamp c.s. over een onderzoek naar de governance van de structurele beheersorganisatie van het pgb 2.0-systeem (25657 nr. 310); - de motie-Hermans c.s. over het borgen van een beheerste en zorgvuldige invoering van het pgb 2.0-systeem (25657 nr. 312). (Zie vergadering van 6 februari 2019.) De voorzitter: De motie-Bergkamp c.s. (25657 nr. 310) is in die zin gewijzigd dat zij thans luidt: Motie De Kamer gehoord de beraadslaging constaterende dat de ontwikkeling van het pgb 2.0-systeem is ondergebracht in een tijdelijke beheersorganisatie totdat een structurele oplossing uitgedacht is; constaterende dat de Algemene Rekenkamer in de verantwoordingsonderzoeken altijd kritisch is geweest over de governance van het trekkingsrechtsysteem; spreekt uit bij de Algemene Rekenkamer een voorstel voor te leggen om onderzoek te doen naar de governance van de structurele beheerorganisatie van het pgb 2.0-systeem en in het bijzonder naar de wijze waarop de minister zijn verantwoordelijkheden invult en de Kamer over de uitkomst hierover te informeren zodat deze bij de besluitvorming kan worden betrokken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 313 was nr. 310 (25657). Ik stel vast dat wij hier nu over kunnen stemmen. In stemming komt de motie-Kerstens/Hijink (25657 nr. 308). De voorzitter: Ik constateer dat de leden van de fracties van de SP de PvdA de PvdD DENK 50PLUS de PVV en FvD voor dezemotie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Bergkamp c.s. (25657 nr. 313 was nr. 310). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Hermans c.s. (25657 nr. 312). De voorzitter: Ik constateer dat deze motie met algemene stemmen is aangenomen.