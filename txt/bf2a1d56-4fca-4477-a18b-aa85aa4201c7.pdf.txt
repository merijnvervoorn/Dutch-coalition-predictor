11 Stemmingen Arrestatie Nederlandse columniste in Turkije Aan de orde zijn de stemmingen over moties ingediend bij het debat over de arrestatie van een Nederlandse columniste in Turkije te weten: - de motie-Voordewind over niet meewerken aan uitlevering van een Nederlandse columniste (34300-V nr. 62); - de motie-Voordewind over niet akkoord gaan met de visumliberalisatie (34300-V nr. 63); - de motie-Sjoerdsma over een steunfonds voor journalisten (34300-V nr. 64); - de motie-Bontes over garanderen dat een Nederlandse columniste niet aan Turkije wordt uitgeleverd (34300-V nr. 65); - de motie-Bontes over een negatief reisadvies voor heel Turkije (34300-V nr. 66). (Zie vergadering van 18 mei 2016.) De voorzitter: Ik geef gelegenheid tot het afleggen van een stemverklaring vooraf. De heer De Roon (PVV): Voorzitter. Deze stemverklaring heeft betrekking op de motie op stuk nr. 63 van de heer Voordewind. Die motie vraagt de regering om niet in te stemmen met visumliberalisatie voor Turkije zolang dat land niet voldoet aan 72 vereisten. In die motie ligt dan ook besloten dat die visumliberalisatie wel kan plaatsvinden als dat land wel voldoet aan die 72 vereisten. De PVV wil dat niet. Zij wil dat nu niet; zij wil dat de eerstkomende duizend jaar niet en daarna bekijken we nog. We gaan in ieder geval om deze reden tegen deze motie stemmen. In stemming komt de motie-Voordewind (34300-V nr. 62). De voorzitter: Ik constateer dat de aanwezige leden van de fracties van de SP de PvdD GroenLinks D66 Klein 50PLUS Van Vliet de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voordewind (34300-V nr. 63). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Houwers Klein 50PLUS Van Vliet de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.In stemming komt de motie-Sjoerdsma (34300-V nr. 64). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk Klein de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bontes (34300-V nr. 65). De voorzitter: Ik constateer dat de aanwezige leden van de fracties van de PvdD Van Vliet het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bontes (34300-V nr. 66). De voorzitter: Ik constateer dat de aanwezige leden van de fractie van de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen.