8 Stemmingen Wijziging van de Winkeltijdenwet Aan de orde zijn de stemmingen in verband met het wetsvoorstel Wijziging van de Winkeltijdenwet in verband met de bescherming van winkeliers tegen eenzijdige wijzigingen van openingstijden (35522). (Zie vergadering van 1 juni 2021.) De voorzitter: Het amendement-Grinwis/Leijten (stuk nr. 11) is ingetrokken. Ik stel vast dat daarmee wordt ingestemd. In stemming komt het amendement-Stoffer/Leijten (stuk nr. 10). De voorzitter: Ik constateer dat de leden van de fracties van de SP BIJ1 de PvdD Fractie Den Haan de ChristenUnie de SGP BBB JA21 FVD Groep Van Haga en de PVV voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Aartsen (stuk nr. 8) tot het invoegen van een artikel Ia. De voorzitter: Ik constateer dat de leden van de fracties van de SP GroenLinks BIJ1 DENK de PvdA de PvdD Fractie Den Haan D66 de ChristenUnie de VVD de SGP BBB JA21 FVD Groep Van Haga en de PVV voor dit amendement hebben gestemd en de leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Aartsen (stuk nr. 8). De voorzitter: Ik constateer dat dit wetsvoorstel met algemene stemmen is aangenomen.