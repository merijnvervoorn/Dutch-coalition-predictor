17 Stemmingen moties Bouwtoezicht Aan de orde zijn de stemmingen over moties ingediend bij het debat over de gang van zaken rondom het bouwtoezicht te weten: - de motie-Beckerman over privatisering in het bouwtoezicht uit de wet halen (28325 nr. 183); - de motie-Koerhuis c.s. over het bestuursakkoord verwerken in het verdere wetstraject (28325 nr. 184) (overgenomen); - de motie-Koerhuis/Beckerman over de Kamer informeren over de lopende inventarisaties van probleemvloeren en brandgevaarlijke gevels (28325 nr. 185). (Zie vergadering van 6 december 2018.) De voorzitter: De fracties van de ChristenUnie en de PVV wordt aantekening verleend tegen de overgenomen motie op stuk nr. 184 te zijn. In stemming komt de motie-Beckerman (28325 nr. 183). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Koerhuis/Beckerman (28325 nr. 185). De voorzitter: Ik constateer dat deze motie met algemene stemmen is aangenomen.