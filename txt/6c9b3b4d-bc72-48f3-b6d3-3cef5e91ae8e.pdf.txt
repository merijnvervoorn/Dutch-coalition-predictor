16 Stemming motie Bankentoezicht Aan de orde is de stemming over een motie ingediend bij de behandeling van het wetsvoorstel Uitvoeringswet verordening bankentoezicht te weten: - de motie-Merkies/Omtzigt over controlebevoegdheden voor de Europese Rekenkamer (34049 nr. 10). (Zie vergadering van 10 februari 2015.) De voorzitter: De motie-Merkies/Omtzigt (34049 nr. 10) is in die zin gewijzigd dat zij thans luidt: Motie De Kamer gehoord de beraadslaging constaterende dat de ECB niet onafhankelijk gecontroleerd kan worden op toezichtbesluiten zoals de Algemene Rekenkamer dit in Nederland bij DNB kon; overwegende dat een onafhankelijke controle op de toezichtbesluiten noodzakelijk is voor een goed functionerend systeem van bankentoezicht; verzoekt de regering in Europees verband te pleiten voor het vastleggen van controlebevoegdheden voor de Europese Rekenkamer over de ECB zoals de Algemene Rekenkamer die in Nederland over DNB had en de Kamer voor de zomer over de uitkomst te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 15 was nr. 10 (34049). Ik stel vast dat wij hier nu over kunnen stemmen. In stemming komt de gewijzigde motie-Merkies/Omtzigt (34049 nr. 15 was nr. 10). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt het amendement-Aukje de Vries c.s. (stuk nr. 14 I).De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein de Groep Kuzu/Öztürk D66 GroenLinks de PvdA de PvdD en de SP voor dit amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 14 voorkomende amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de amendementen-Aukje de Vries c.s. (stuk nrs. 14 I en II). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP de VVD Klein de Groep Kuzu/Öztürk D66 GroenLinks de PvdA de PvdD en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.