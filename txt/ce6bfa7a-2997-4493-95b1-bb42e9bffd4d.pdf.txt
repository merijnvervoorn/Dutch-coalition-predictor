31 Regeling van werkzaamheden Regeling van werkzaamheden Regeling van werkzaamheden De voorzitter: Ik stel voor toe te voegen aan de agenda het tweeminutendebat Klimaat en energie (algemeen) (CD d.d. 14/03) met als eerste spreker het lid Postma van de fractie van Nieuw Sociaal Contract. Daartoe wordt besloten. De voorzitter: In de regeling van werkzaamheden geef ik graag het woord aan het lid Ceder van de ChristenUnie. De heer Ceder (ChristenUnie): Dank u wel voorzitter. Ik houd het kort. Er is een adviesrapport uitgekomen Geen derderangsburgers dat inzicht geeft in de huidige situatie rondom het groeiende aantal arbeidsmigranten dat mede door de EU-detachering uit de klauwen loopt. Onze fractie wil hier graag een debat over aanvragen omdat meerdere aspecten hiervan raken aan de thematiek waarmee we op dit moment in de Kamer bezig zijn. Ik moet van de voorzitter doorgeven dat de microfoon van de voorzitter het niet doet. De voorzitter: De microfoon van de voorzitter doet het weer. Ik moest er even een kwartje in gooien! Dat is altijd vrij makkelijk. Heel goed. Dank voor uw verzoek. Ik ga kijken of er een meerderheid bestaat. Mevrouw Podt (D66): Nee voorzitter. Ik snap het verzoek van de heer Ceder heel goed. Het is ook een heel belangrijk onderwerp. Het is ook een mooi rapport geworden. Ik zou willen voorstellen dat we het erover hebben in het commissiedebat dat er al heel snel is. Laten we dan voor die tijd een mooie briefing organiseren van de adviescommissie. Volgens mij kunnen we er dan goed mee aan de slag. Geen steun voor dit debat. De voorzitter: Geen steun. De heer Krul (CDA): Steun. De heer Flach (SGP): Steun. Mevrouw Patijn (GroenLinks-PvdA):Steun. Mevrouw Kamminga (VVD): Voorzitter. Ik sluit me aan bij mevrouw Podt. Volgens mij is er op 16 mei al een commissiedebat Arbeidsmigratie. De voorzitter: Geen steun. De heer Vermeer (BBB): Geen steun betrekken bij het commissiedebat. De heer Van Oostenbruggen (NSC): Ik sluit me aan bij mevrouw Podt. Geen steun. De heer Ergin (DENK): Steun. De heer Dassen (Volt): Steun. De voorzitter: U heeft geen meerderheid. Dank u wel. De heer Ergin van DENK. De heer Ergin (DENK): Voorzitter dank je wel. De Belastingdienst controleert Nederlanders op grote schaal via geautomatiseerde systemen. Met risicomodellen worden Nederlanders geprofileerd. Dat heeft serieuze gevolgen zoals het afwijzen van een belastingaangifte. Je zou denken dat iets wat zo veel Nederlanders raakt voldoet aan de wet maar het tegendeel is waar. Geen van de risicomodellen voldoet aan de AVG en geautomatiseerde besluiten zijn per definitie wettelijk verboden. Daarom lijkt het me verstandig om het debat aan te gaan met de staatssecretaris van Financiën. De voorzitter: Dank u wel. De heer Idsinga (NSC): Een heel belangrijk punt. Waarschijnlijk speelt het niet alleen bij de Belastingdienst. Dus ik steun op zich dit debat maar ik zou bij het debat ook graag bewindspersonen uitnodigen van departementen waar dit eventueel ook speelt. Ik zou graag binnen twee weken van alle departementen een lijst willen hebben van alle algoritmen die mogelijkerwijs illegaal zijn. De heer Stultiens (GroenLinks-PvdA): Steun. Mevrouw Van Eijk (VVD):Er vinden nog een aantal aanvullende onderzoeken plaats. Die wil ik graag afwachten. Daarna eventueel steun voor nu niet. De voorzitter: Dat is geen steun. De heer Bamenga (D66): Steun. Mevrouw Beckerman (SP): Steun. Mevrouw Teunissen (PvdD): Steun. De heer Flach (SGP): Geen steun. De heer Vlottes (PVV): Er is vorige week in de procedurevergadering gevraagd om een lijst van deze algoritmes. Die moeten we eerst afwachten. Op dit moment geen steun. De heer Dassen (Volt): Steun. De heer Krul (CDA): Laten we even niet meedoen met de stemmingmakerij. Er zijn heel veel aanvullende onderzoeken gaande en die lijst is al opgevraagd. Geen steun. De heer Vermeer (BBB): Geen steun zolang de onderzoeken nog lopen. Mevrouw Bikker (ChristenUnie): Ik sluit me aan bij de heer Krul. Geen steun. De voorzitter: Er is geen meerderheid meneer Ergin. De heer Ergin (DENK): Wel voor een dertigledendebat als het goed is. De voorzitter: Dan zetten we die op de lijst maar u staat wel helemaal onderaan. De heer Van Baarle van DENK. De heer Van Baarle (DENK): Dank u wel voorzitter. Een tijd geleden was de gerechtelijke uitspraak inzake de levering van F-35-onderdelen. Daarmoest Nederland mee gaan stoppen wat de fractie van DENK betreft terecht. Nu blijkt uit berichtgeving van de NOS dat de regering aan het zoeken is naar omwegen om die F35-onderdelen toch te kunnen leveren. Ik zou daar graag zo snel mogelijk een debat over voeren met de minister voor Buitenlandse Handel en Ontwikkelingssamenwerking. Ik zou graag een brief willen in reactie op dit artikel van de NOS en ik zou willen verzoeken om alle stukken die genoemd worden in dit artikel van de NOS direct aan de Kamer te sturen zodat we daar een debat over kunnen voeren. De voorzitter: Heel goed. De heer Krul (CDA): Dat debat is net geweest. Er zijn net nog allerlei moties de revue gepasseerd die over dit onderwerp gingen. Dus geen steun. Mevrouw Zeedijk (NSC): Daar sluit ik me bij aan. Geen steun. Mevrouw Kamminga (VVD): Ik ook. Geen steun. De heer Tuinman (BBB): Geen steun voorzitter. De heer Stultiens (GroenLinks-PvdA): Wel steun. Mevrouw Bikker (ChristenUnie): Geen steun. De heer Flach (SGP): Geen steun voorzitter. De heer Ram (PVV): Geen steun voorzitter. Mevrouw Teunissen (PvdD): Steun. De heer Dassen (Volt): Steun. Ik zou graag aanvullend op het informatieverzoek van de heer Van Baarle willen vragen of de minister de Kamer kan informeren over de verschillende stappen die vanuit verschillende ministeries zijn ondernomen met betrekking tot de stopzetting van de levering van F-35onderdelen naar aanleiding van het vonnis. Ik wil graag weten hoe dat mogelijk is gemaakt of communicatie hierover tussen verschillende ministeries heeft plaatsgevonden en of er binnen ministeries gecommuniceerd is over mogelijkheden om het vonnis te ontwijken. Ik ben ook benieuwd of de minister ons al dan niet vertrouwelijkerover kan informeren of er in de week na het vonnis mogelijk nog export heeft plaatsgevonden naar andere landen en via die landen naar Israël. De heer Paternotte (D66): Ik meen dat de minister vorige week op die laatste vraag nee had gezegd maar op zich steun. De voorzitter: U heeft geen meerderheid. De heer Van Baarle (DENK): Ik wens het desondanks op de lijst van dertigledendebatten te plaatsen voorzitter. De voorzitter: Maar u heeft al een dertigledendebat over de gerechtelijke uitspraak an sich. De heer Van Baarle (DENK): Dan laat ik dat debat staan; laten we het zo doen. De voorzitter: Toch wel? U trekt het niet in? De heer Van Baarle (DENK): Nee laat 'm maar staan. De voorzitter: Dat is heel verstandig. Ongelofelijk. U bent een groot politiek talent. Dan gaan we luisteren naar mevrouw Agema van de fractie van de PVV. Mevrouw Agema (PVV): Dank u wel voorzitter. Ik deed twee keer eerder dit verzoek voor een debat over het derde onderzoeksrapport van de Onderzoeksraad voor Veiligheid over de coronacrisis met de minister van VWS de minister voor Medische Zorg de minister van JenV en de minister-president maar het debat is er weer afgefloept. Ik sta hier voor de derde keer dit verzoek te doen. De voorzitter: Dus u wilt een debat. We gaan kijken of daar een meerderheid voor is. Mevrouw Van der Plas (BBB): Van harte steun. De heer Omtzigt (NSC): Steun.Mevrouw Tielen (VVD): Steun maar volgens mij hebben we de kabinetsreactie nog niet. Dan lopen we wel weer het gevaar dat mevrouw Agema dit nog drie keer moet doen. Mevrouw Agema (PVV): Voorzitter mag ik … De voorzitter: Neenee we gaan eerst even luisteren. De heer Bushoff (GroenLinks-PvdA): Steun. De heer Krul (CDA): Steun met die reactie. Mevrouw Paulusma (D66): Steun met de kabinetsreactie. Mevrouw Bikker (ChristenUnie): Net als de vorige keren steun na ommekomst van de kabinetsreactie. Ik deel met mevrouw Agema dat het prettig is als die er snel is. De heer Van Meijeren (FVD): Steun. De voorzitter: De heer Krul CDA. O die is er niet. Meneer Krul is daar. Het duurt te lang voor mij allemaal. De heer Flach van de SGP. De heer Flach (SGP): Steun voorzitter. Mevrouw Beckerman (SP): Steun. De heer El Abassi (DENK): Steun. De heer Dassen (Volt): Steun. De voorzitter: U hebt een ruime meerderheid mevrouw Agema. Mevrouw Agema (PVV): Ja. Sorry dat ik onderbrak voorzitter. Als die kabinetsreactie niet komt sta ik hier over een paar maanden weer hetzelfde verzoek te doen dus kunt u namens ons het verzoek doenom die kabinetsreactie binnen drie weken naar de Kamer te sturen? De voorzitter: Ja ik za het stenogram van dit deel van de vergadering doorgeleiden naar het kabinet. Mevrouw Paulusma van de fractie van D66 zelf. Mevrouw Paulusma (D66): Dank voorzitter. Volgens mij kunnen we het kort houden. We hebben net al gesproken over de dalende vaccinatiegraad. Ik ben niet tevreden over de antwoorden van de staatssecretaris en zeker niet over het tempo van deze staatssecretaris. Het is een kwestie van leven of dood dat we de vaccinatiegraad omhoog krijgen. Daarom wil ik graag een debat en wel zo spoedig mogelijk. Mevrouw Tielen (VVD): Ik sluit me aan bij de woorden van mevrouw Paulusma dus steun. De heer Krul (CDA): Steun. De heer Bushoff (GroenLinks-PvdA): Steun. De heer Idsinga (NSC): Steun. De voorzitter: Mevrouw Beckerman sprint. SP. Mevrouw Beckerman (SP): Ik dacht: er staan vast heel veel mensen steun te geven. Maar ik geef wel steun. Mevrouw Van der Plas (BBB): Steun. De heer Dassen (Volt): Steun. De heer Claassen (PVV): Met de opmerking dat er nog een wet zal gaan komen vanuit de VVD: toch steun. De voorzitter: Prima. U heeft een ruime meerderheid mevrouw Paulusma. Mevrouw Paulusma (D66): Met de mededeling dat het zo spoedig mogelijk ingepland moet worden.De voorzitter: We gaan kijken wat we voor u kunnen betekenen. Dan mevrouw Uitermark van de fractie van Nieuw Sociaal Contract. Mevrouw Uitermark (NSC): Dank u wel voorzitter. Ik zou graag namens NSC een debat willen aanvragen naar aanleiding van de brief van de minister voor Rechtsbescherming die afgelopen vrijdag naar de Tweede Kamer is gestuurd. Vanwege tekorten aan cipiers neemt de minister ingrijpende maatregelen die onder andere betekenen dat een geselecteerde groep gevangenen vervroegd naar huis wordt gestuurd met een enkelband. Dat zijn vergaande maatregelen die de rechtsstaat raken waardoor het van belang is dat de Kamer zich in een plenair debat met de minister voor het meireces hierover kan uitspreken. Daarbij wil ik de minister vragen om ter voorbereiding op dat debat een brief naar de Kamer te sturen met precieze informatie over de celbezetting door het jaar heen en over de aantallen cipiers die per gevangenis tekort zijn en met een toelichting op de vraag welk deel van het tekort voorzienbaar was door pensionering en welk deel anderszins is veroorzaakt door ontslag ziekte schorsing of andere redenen. De voorzitter: Dank u wel. De heer Vermeer van BBB. De heer Vermeer (BBB): Zeer urgent probleem dus steun. Mevrouw Bikker (ChristenUnie): Voorzitter. We hebben het hier meermalen over gehad. We hebben het allemaal van ver kunnen zien aankomen. Er zijn meerdere commissiedebatten over gevoerd of gaan er nog gevoerd worden. Wat mij betreft prima om het hier weer snel in een commissiedebat verder over te hebben maar geen steun om het nu op deze manier voor het meireces te doen. De voorzitter: Geen steun dank u wel. De heer Flach (SGP): Steun voorzitter. Mevrouw Mutluer (GroenLinks-PvdA): Ook steun voorzitter. Mevrouw Faber-van de Klashorst (PVV): Steun. Mevrouw Bikker (ChristenUnie): Ik deed het mede namens het CDA voorzitter. De heer Eerdmans (JA21):Steun. De heer Paternotte (D66): Mevrouw Bikker sprak ook mede namens D66 voorzitter. Mevrouw Beckerman (SP): Maar niet namens mij en ik steun het wel. De heer Dassen (Volt): Steun. De heer El Abassi (DENK): Steun. De voorzitter: Er is een meerderheid. Mevrouw Uitermark (NSC): Dank. De voorzitter: U bedankt. Dan de heer Van Campen van de VVD. De heer Van Campen (VVD): Er is een e-mailprocedure geweest met de commissie Landbouw. Ik wil mede namens de leden Holman en Tjeerd de Groot voorstellen om het plenaire debat over de impact van de Natuurherstelverordening dat reeds is aangevraagd volgende week in te plannen. Daarmee komt het oorspronkelijke debat te vervallen. De voorzitter: Is dat verzoek namens de commissie? De heer Van Campen (VVD): Ja want de commissie heeft daar in de e-mailprocedure mee ingestemd. De voorzitter: Dan is het verder helder. Dan de heer Dassen van Volt. De heer Dassen (Volt): Voorzitter. Vanavond is het debat over de Europese top. Er staan gigantisch veel onderwerpen grote onderwerpen op de agenda. Vandaar het verzoek om de spreektijd met één minuut uit te breiden. De voorzitter: Het was vijf minuten en u wilt er zes minuten van maken.De heer Dassen (Volt): Ja. De voorzitter: Zullen we dat gewoon maar doen? Bij dezen. Dan mevrouw Westerveld van GroenLinks-PvdA. Mevrouw Westerveld (GroenLinks-PvdA): Dank u wel voorzitter. Ik zou graag de minister voor Rechtsbescherming willen uitnodigen bij het debat dat wij binnenkort hebben over de gesloten jeugdzorg. Ik zal de aanleiding even toelichten. Ik wil opnieuw proberen om de schaderegeling te openen die er voor slachtoffers is. Die discussie voer ik al heel lang met deze minister. Ik wil daarover opnieuw een motie indienen. Daarom zou het fijn zijn als hij ook bij het debat is om de vragen daarover te beantwoorden. De voorzitter: Dat is gewoon een verzoek aan het kabinet. In principe gaat het kabinet over zijn eigen vertegenwoordiging maar met heel veel plezier zal ik het stenogram van dit deel van de vergadering doorgeleiden naar het kabinet. Dan de heer Erkens van de VVD. Nee hij wordt vervangen door mevrouw Kamminga. Mevrouw Kamminga (VVD): Ja voorzitter u moet het inderdaad met mij doen. Ik wil namens de heer Erkens een vooraankondiging doen voor een tweeminutendebat EU-Klimaatdoel 2040. Het commissiedebat is deze week maar de stemmingen moeten ook deze week plaatsvinden omdat maandag die Raad is. De voorzitter: Dat is een beetje vervelend omdat we liever geen stemmingen hebben op een andere dag dan dinsdag. Dat is ook een belangrijke motie geweest. Valt hier een mouw aan te passen? Mevrouw Kamminga (VVD): Ik snap het uitgangspunt. Dat steun ik ook van harte. Ik zal de laatste zijn die dat niet steunt want het was volgens mij een aanbeveling van onder andere de commissie-Van der Staaij waar ik zelf in zat. Maar volgens mij is het in dit huis ook een goed gebruik om toch te stemmen als een commissiedebat voorafgaand aan een Raad van de week erop plaatsvindt tenminste als die Raad vóór een dinsdag is. De voorzitter: Dat betekent wel dat we donderdagavond gaan stemmen. Maar goed dat gaan we dan inplannen. Wellicht moeten we dan ook een plenair debat onderbreken. Maar we gaan ons best voor u doen mevrouw Kamminga. U zit er nogal geharnast in dus we sidderen weer voor u. Dan de heer El Abassi van DENK.De heer El Abassi (DENK): Voorzitter. Overheidsinstanties die hun boekje te buiten gaan en keer op keer niet luisteren naar waarschuwingen van juridische experts: het is hier helaas een vaak terugkerend verschijnsel. Burgers worden online heimelijk bespied door de NCTV. Dit mag niet en dit moet stoppen. Daarom wil ik een debat aanvragen met de minister van Justitie en Veiligheid. Ik wil ook graag een brief als dat kan. De voorzitter: Dank u wel. We gaan kijken of daar een meerderheid voor bestaat. Mevrouw Teunissen (PvdD): Van harte steun voorzitter. De heer Dassen (Volt): Steun. De heer Paternotte (D66): Steun. De heer Van Meijeren (FVD): Van harte steun. De heer Flach (SGP): Geen steun voorzitter. De heer Six Dijkstra (NSC): Geen steun. Eerst de brief afwachten. Mevrouw Mutluer (GroenLinks-PvdA): Steun voorzitter. Mevrouw Faber-van de Klashorst (PVV): Geen steun. De heer Krul (CDA): Geen steun. Mevrouw Michon-Derkzen (VVD): Geen steun. Mevrouw Van der Plas (BBB): Geen steun. Mevrouw Bikker (ChristenUnie): Eerst de brief nu geen steun. De voorzitter: Geen steun.De heer El Abassi (DENK): Ik tel wel meer dan 30 leden dus ik zou graag een dertigledendebat willen. De voorzitter: We zetten u op de lijst met veel plezier. Dan de heer Sneller van D66 die wellicht vervangen gaat worden door de heer Paternotte. De heer Paternotte (D66): Klopt voorzitter. Tientallen bekende Nederlanders en publieke figuren zijn slachtoffer van deepfakepornovideo's die rondgaan op het internet. Vandaag wordt hopelijk de Wet seksuele misdrijven aangenomen in de Eerste Kamer waarmee deze praktijken — dat komt door het amendement van mijn collega Van der Werf — worden aangemerkt als seksuele misdrijven en strafbaar worden gesteld. Maar met deze strafbaarstelling alleen zijn we er niet. Vorig jaar waarschuwde het WODC voor een gebrek aan handhaving. Bovendien geldt dat we eigenlijk al te laat zijn als de beelden eenmaal online staan. Er moet dus veel meer gebeuren. Daarover willen we graag in debat met de minister van Justitie en Veiligheid. De voorzitter: Heel goed. Ik ga kijken of daar een meerderheid voor bestaat. Mevrouw Van der Plas (BBB): Steun en het verzoek om daar misschien ook de minister van Digitale Zaken of de … De voorzitter: Staatssecretaris. Mevrouw Van der Plas (BBB): Ja de staatssecretaris. Sorry. Het verzoek is dus om ook haar erbij te betrekken. Mevrouw Bikker (ChristenUnie): Voorzitter. Dit is echt schandalig. Het raakt nu ook de politiek in de zin van dat ik vrouwen spreek die zeggen: ik wil niet meer politiek actief zijn. Het gaat dus door en door en door. Van harte steun ook vanwege de grote gevaren voor het verder oprukken daarvan. Deze gasten moeten worden aangepakt. Ik ben benieuwd wat Justitie op dat punt kan. Er is inderdaad ook een link met de democratie. Daarom zou ik ook graag de minister van Binnenlandse Zaken hierbij uitnodigen. Mevrouw Michon-Derkzen (VVD): Voorzitter. Dit is vreselijk. Daar zal vriend en vijand het mee eens zijn. Ik zou een dergelijk debat willen steunen maar wij hebben ook een wetsvoorstel liggen waarvan we net de nota naar aanleiding van het verslag hebben binnengekregen. Dat gaat ook helpen in de aanpak. Morgen in de procedurevergunning van JenV ga ik ook vragen om datwetsvoorstel spoedig hier te agenderen. Alles wat helpt om dit aan te pakken — en dat is ten minste dat wetsvoorstel — steunt mijn fractie. Mevrouw Faber-van de Klashorst (PVV): Steun. Mevrouw Van Vroonhoven (NSC): Voorzitter. Ook Nieuw Sociaal Contract is enorm geschrokken van wat er gebeurd is. Het raakt niet alleen vrouwen in ons midden. Het raakt ook het ambt zelf dus van harte steun. En laten we ook alsjeblieft kijken wat AI verder kan bewerkstelligen en de verdere ontwikkelingen daarbij betrekken. Wat dat betreft steun in alle omvang. De heer Van Meijeren (FVD): Ook steun namens FVD. De heer Flach (SGP): Van harte steun voorzitter. Mevrouw Beckerman (SP): Dit is echt gewoon ranzig. Dit treft niet alleen BN'ers en politici maar heel veel mensen. Daarom van harte steun. De heer Krul (CDA): Voorzitter. Dit is gewoon ziekelijk. Vaak is dan het advies: hou het maar stil niet te groot maken want je vestigt de aandacht er alleen maar op. Maar er zijn gewoon morele grenzen die wij moeten trekken en dit is er eentje. Het raakt ontzettend veel vrouwen ook in deze zaal. Het is ontzettend goed om daar met een brede afvaardiging over te praten dus van harte steun. De heer El Abassi (DENK): Steun. Mevrouw Mutluer (GroenLinks-PvdA): We moeten gewoon paal en perk stellen aan deze afgrijselijke praktijk dus van harte steun en hoe breder hoe beter. De heer Dassen (Volt): Van harte steun voorzitter. Mevrouw Teunissen (PvdD): Steun. De voorzitter: U heeft een ruime meerderheid. We gaan het inboeken. De heer Paternotte (D66): Dank voorzitter. Dat is een heel mooi signaal. En ook steun aan de oproep van veel Kamerleden om hier een breder debat van te maken.De voorzitter: U heeft nog een verzoek. De heer Paternotte (D66): Klopt voorzitter. Poetin die op wereldreis tankt in Zeeland. Dat was de titel van een bericht van afgelopen zaterdag over het feit dat Russische olietankers mede tegen de sancties in olie kunnen exporteren omdat ze van brandstof worden voorzien hier in Zeeland. Dat geeft aan hoe lastig het is. Sancties zijn een ongelofelijk drukmiddel op landen als Rusland Noord-Korea en Iran bij het voorkomen van terroristische activiteiten en het afzwakken van de Russische oorlogsmachine maar de reikwijdte van die sancties en de naleving ervan zijn een groot vraagstuk zeker als je ziet dat de export naar Centraal-Azië gigantisch is gegroeid. Daar wordt vaak over gesproken maar vaak zijdelings. Wij willen een apart debat over die sancties met de minister van Buitenlandse Zaken en de minister voor Buitenlandse Handel. Dit voorstel doe ik mede namens de NSC-fractie. De heer Krul (CDA): Voorzitter. Ik ben altijd gevoelig voor voorstellen van de heer Paternotte maar we hebben net met de heer Dassen afgesproken dat we een minuut langer kunnen spreken bij het debat over de Europese Raad. Dat is eigenlijk een heel mooi debat om ook dit punt met elkaar te bespreken en dat kan vanavond al. Dus dat lijkt mij het beste moment. Dus nu ook namens de ChristenUnie geen steun. De voorzitter: Geen steun. Mevrouw Kamminga (VVD): Voorzitter. Ook geen steun voor een separaat debat. Volgens mij kan het of vanavond of in een commissiedebat. De heer Stultiens (GroenLinks-PvdA): Van harte steun. De heer Tuinman (BBB): Wij volgen de woorden van de VVD: geen steun. De heer Ergin (DENK): Steun. De heer Dassen (Volt): Steun maar we gaan het er vanavond denk ik ook over hebben. Mevrouw Teunissen (PvdD): Steun. De voorzitter: U heeft geen meerderheid. U blijft steken op 42. De heer Paternotte (D66):Ik zou 'm graag op de lijst van 42-ledendebatten willen zetten voorzitter. De voorzitter: Zo veel 42-ledendebatten hebben we niet dus dat komt goed uit. De laatste spreker is mevrouw Teunissen van de Partij voor de Dieren. Mevrouw Teunissen (PvdD): Voorzitter dank u wel. Ik wil graag een vooraankondiging doen voor een tweeminutendebat over de Milieuraad van 25 maart deze week te houden inclusief stemmingen. De voorzitter: Heel goed. Bij dezen. Tot zover de regeling van werkzaamheden. Ik schors een paar minuten. De vergadering wordt enkele ogenblikken geschorst.