3 Hamerstukken Aan de orde is de behandeling van: - het voorstel van het Presidium tot technische aanpassing van overige regelingen van de Tweede Kamer aan het herziene Reglement van Orde ( 35911 ); - het wetsvoorstel Wijziging van de begrotingsstaat van het Ministerie van Justitie en Veiligheid (VI) voor het jaar 2021 (Vierde incidentele suppletoire begroting inzake Regeling tegemoetkoming schade 2021) ( 35922 ); - het wetsvoorstel Goedkeuring en uitvoering van het op 23 juli 2018 te Brussel tot stand gekomen Verdrag tussen het Koninkrijk BelgiÃ« het Groothertogdom Luxemburg en het Koninkrijk der Nederlanden inzake politiesamenwerking (Trb. 2018 160) ( 35692 ); - het wetsvoorstel Goedkeuring van de op 17 juli 2018 te Tokio tot stand gekomen Strategische partnerschapsovereenkomst tussen de Europese Unie en haar lidstaten enerzijds en Japan anderzijds (Trb. 2018 171) ( 35775 ). Deze wetsvoorstellen en het voorstel van het Presidium worden zonder beraadslaging en na goedkeuring van de onderdelen zonder stemming aangenomen. De voorzitter: Een hartelijk woord van welkom aan onze mensen in vakK de beide staatssecretarissen die gearriveerd zijn. Fijn dat u bij ons bent. We hebben weer een keur aan interessante debatten voor u. We gaan een hele leuke ochtend tegemoet; dat garandeer ik u.