18 Stemming motie Personeel en materieel Stemming motie Personeel en materieel Aan de orde is de stemming over een aangehouden motie ingediend bij het debat over het onderdeel Personeel en materieel van de begroting van Defensie voor het jaar 2024 te weten: - de motie-Boswijk/Diederik van Dijk over de Kamer uiterlijk 1 juli informeren over de behoeftestelling voor de oprichting van een tankbataljon (36410-X nr. 29). (Zie wetgevingsoverleg van 29 januari 2024.) De voorzitter: De motie-Boswijk/Diederik van Dijk (36410-X nr. 29) is in die zin gewijzigd dat zij thans luidt: Motie De Kamer gehoord de beraadslaging constaterende dat Defensie reeds in 2018 een voorstel uitgewerkt heeft voor de oprichting van een tankbataljon op basis van de prioritaire capaciteitendoelstellingen van de NAVO; overwegende dat de veiligheidssituatie sindsdien verder verslechterd is de behoefte aan zware gevechtscapaciteiten toegenomen is en de NAVO significante tekortkomingen vaststelt bij Nederland als het gaat om het leveren van een zware en medium infanteriebrigade; overwegende dat bij de herijking van de NATO capability targets dit jaar de eisen aan Nederland voor het leveren van een zware en medium infanteriebrigade eerder groter dan kleiner zullen worden; constaterende dat Duitsland een aantal partnerlanden waaronder Nederland uitgenodigd heeft om deel te nemen aan de gezamenlijke verwerving van tanks via het Europese Leopard 2A8 Procurement Initiative en zich samen met Nederland in wil zetten voor een Nederlands tankbataljon binnen de Duits-Nederlandse samenwerking; overwegende dat uit de productvergelijking in 2018 bleek dat de Leopard 2A7+-gevechtstank als enige aan de operationele en levertijdeisen voldeed en de modernere Leopard 2A8-tank voordelen kent op het gebied van levertijd prijs en Europese interoperabiliteit; overwegende dat snelle besluitvorming over de oprichting van een tankbataljon wenselijk en mogelijk is op basis van de reeds uitgewerkte plannen en het minimale beslag op de verwervingscapaciteit bij Defensie;verzoekt de regering de Kamer uiterlijk 1 juli te informeren over de behoeftestelling voor de oprichting van een tankbataljon door middel van een A-brief waarbij nog geen financiële verplichtingen zijn aangegaan en gaat over tot de orde van de dag. Zij krijgt nr. 76 was nr. 29 (36410-X). Ik stel vast dat wij hier nu over kunnen stemmen. In stemming komt de gewijzigde motie-Boswijk/Diederik van Dijk (36410-X nr. 76 was nr. 29). De voorzitter: Ik constateer dat de leden van de fracties van GroenLinksPvdA Volt D66 de VVD de ChristenUnie de SGP het CDA BBB JA21 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. Ik kijk even of de heer Boswijk een mededeling doet. Als u nog even stil wilt zijn want de heer Boswijk gaat een dramatische doch belangrijke en wellicht ook onverwachte mededeling doen. Even stil! Het woord is aan de heer Boswijk. De heer Boswijk (CDA): Deze motie is ontraden. Het is historisch wat er zojuist is gebeurd. De Kamer spreekt zich uit voor het aanschaffen van tanks. We zouden heel graag willen weten hoe de regering deze motie gaat uitvoeren en worden graag daarover geïnformeerd binnen vier weken. De voorzitter: Binnen drie weken. Ik zal het stenogram van dit deel van de vergadering doorgeleiden naar het kabinet. Ook even stilte voor mevrouw Dobbe dames en heren. Het woord is aan mevrouw Dobbe. Mevrouw Dobbe (SP): Dank u wel voorzitter. Excuses ik had sneller naar voren moeten stappen maar er is nog iets anders historisch gebeurd. In blokje zeven de stemmingen over de moties ingediend bij de behandeling van de Defensiebegroting is een motie aangenomen voor de regeling van de nabestaanden van chroom-6-slachtoffers (36410-X nr. 58). Deze motie was stellig ontraden en we ontvangen graag ook een reactie van het kabinet over hoe deze motie wordt uitgevoerd zo snel als mogelijk. De voorzitter: Zo snel als mogelijk. Ik zal het stenogram van dit deel van de vergadering doorgeleiden naar het kabinet. Ik schors enkele ogenblikken en dan hebben we de regeling van werkzaamheden. De vergadering wordt enkele ogenblikken geschorst.