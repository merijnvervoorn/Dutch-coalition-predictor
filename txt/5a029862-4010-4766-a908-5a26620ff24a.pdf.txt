10 Stemmingen moties Medisch zorglandschap Juiste zorg op de juiste plek Eigen bijdragen in de zorg Ziekenhuisfaillissementen Ambulancezorg/Acute zorg en Eerstelijnszorg Aan de orde zijn de stemmingen over moties ingediend bij het debat over Medisch zorglandschap Juiste zorg op de juiste plek Eigen bijdragen in de zorg Ziekenhuisfaillissementen Ambulancezorg/Acute zorg en Eerstelijnszorg te weten: - de motie-Van Gerven/Hijink over het afschaffen van het eigen risico (31016 nr. 303); - de motie-Van Gerven/Hijink over een plan voor aanpassing van het huidige zorgstelsel (31016 nr. 304); - de motie-Van Gerven/Hijink over meer opleidingsplekken voor nieuwe zorgverleners financieren (31016 nr. 305); - de motie-Van Gerven/Hijink over niet overgaan tot privatisering van Intravacc (31016 nr. 306); - de motie-Van Gerven/Hijink over instemmingsrecht van de Kamer bij een voorgenomen sluiting van een ziekenhuis (31016 nr. 307); - de motie-Van Gerven/Hijink over de spoedzorg in het St. Jans Gasthuis Weert waarborgen (31016 nr. 308); - de motie-Van Gerven/Hijink over ziekenhuizen volledig compenseren voor de uitbreiding van de ic-capaciteit (31016 nr. 309); - de motie-Van Gerven/Hijink over intrekken van de houtskoolschets (31016 nr. 310); - de motie-Van den Berg over termen als "regionale zorg" en "zorg in krimpregio's" meer in organisaties inbedden (31016 nr. 311); - de motie-Van den Berg over handhaven op de wettelijke verplichting tot overleg en dialoog bij het Bravis ziekenhuis (31016 nr. 312); - de motie-Bergkamp c.s. over heldere minimumeisen aan ieder regiobeeld (31016 nr. 313); - de motie-Bergkamp/Veldman over een geschikt model uitwerken waarin richtlijnen doorlopend worden geactualiseerd (31016 nr. 314); - de motie-Bergkamp/Van den Berg over een oplossing voor mensen die niet terechtkunnen bij hun chiropractor of osteopaat (31016 nr. 315); - de motie-Bergkamp/Van den Berg over vastleggen bij welke financiële drempelwaarden ziekenhuisbestuurders stukken verplicht moeten aanleveren (31016 nr. 316); - de motie-Renkema over het aanstellen van een bewindvoerder als er signalen zijn van wanbestuur (31016 nr. 317); - de motie-Renkema over aanpassen van wet- en regelgeving zodat mensen in de schuldhulpverlening hun aanvullende verzekering niet verliezen (31016 nr. 318); - de motie-Sazias over landelijke uitrol van de pilot Zorgpad Observatie (31016 nr. 320); - de motie-Agema/Wilders over niet nog meer spoedeisendehulpposten sluiten (31016 nr. 321); - de motie-Agema over niet-levensbedreigende zorg via huisartsen of huisartsenposten laten lopen (31016 nr. 322);- de motie-Agema over geen opsplitsing van hoogcomplexe en levensbedreigende zorg en niet-levensbedreigende acute zorg (31016 nr. 323); - de motie-Agema over spoedposten opwaarderen tot volwaardige spoedeisendehulpposten die 24/7 open zijn (31016 nr. 324); - de motie-Agema over duidelijkheid over zinnige behandelingen (31016 nr. 325); - de motie-Agema over bewerkstelligen dat streekziekenhuizen en gespecialiseerde ziekenhuizen niet langer elkaars concurrenten zijn (31016 nr. 326); - de motie-Agema over verbeterpunten om een ongecontroleerd ziekenhuisfaillissement te voorkomen (31016 nr. 327); - de motie-Dik-Faber c.s. over burgers een stem geven in besluitvorming over wijzigingen in het regionale zorglandschap (31016 nr. 328). (Zie notaoverleg van 14 januari 2021.) De voorzitter: Aangezien de motie-Van den Berg (31016 nr. 312) is ingetrokken maakt zij geen onderwerp van behandeling meer uit. De voorzitter: De motie-Van Gerven/Hijink (31016 nr. 308) is in die zin gewijzigd dat zij thans luidt: Motie De Kamer gehoord de beraadslaging overwegende dat de toekomstvisie over acute zorg van het ministerie van VWS voor veel beroering zorgt in het St. Jans Gasthuis in Weert en binnen de regio met 100.000 inwoners die van hun ziekenhuis gebruikmaken; constaterende dat inmiddels ruim 13.000 handtekeningen zijn opgehaald voor het behoud van de spoedzorg en de basisziekenhuiszorg in de regio Weert; constaterende dat de huisartsenpost Weert is geïntegreerd in de spoedeisende-eerstehulpdienst van het St. Jans Gasthuis; spreekt uit dat de spoedzorg — de spoedeisende eerste hulp en de acute geboortezorg — 24/7 voor het St. Jans Gasthuis dient te worden gewaarborgd; verzoekt de minister dit met de zorgverzekeraars af te spreken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 329 was nr. 308 (31016).De voorzitter: De motie-Van Gerven/Hijink (31016 nr. 309) is in die zin gewijzigd dat zij thans luidt: Motie De Kamer gehoord de beraadslaging overwegende dat ziekenhuizen vanwege de coronapandemie hun IC-capaciteit en aantal klinische bedden hebben uitgebreid op verzoek van het kabinet en met de belofte dat zij voor deze extra kosten zullen worden gecompenseerd; constaterende dat een aantal ziekenhuizen een rechtszaak zijn begonnen omdat zij stellen onvoldoende te worden gecompenseerd voor de extra ziekenhuisactiviteiten en dit leidt tot miljoenverliezen; spreekt uit dat de minister haar belofte gestand moet doen en de ziekenhuizen volledig dienen te worden gecompenseerd voor de afgesproken uitbreiding van de IC-capaciteit en het aantal klinische bedden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 330 was nr. 309 (31016). De voorzitter: De motie-Bergkamp c.s. (31016 nr. 313) is in die zin gewijzigd dat zij thans luidt: Motie De Kamer gehoord de beraadslaging overwegende dat de regering conform de motie Bergkamp c.s. onderzoek doet naar een meer congruente en effectieve regio-indeling voor samenwerkingsafspraken in de zorg; overwegende dat de regiobeelden waar veldpartijen hard aan werken als goede basis voor die afspraken zouden kunnen dienen; overwegende dat uit het rapport "Stand van het land regiobeelden" echter ook naar voren komt dat er zeer uiteenlopende regiobeelden bestaan en geografische overlap niet kan worden uitgesloten doordat heldere voorwaarden ontbreken; verzoekt de regering in 2021 met alle betrokken veldpartijen te komen tot heldere voorwaarden voor ieder regiobeeld en te bezien welke ondersteuning zij daarvoor vanuit de overheid nodig hebben en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 331 was nr. 313 (31016). De voorzitter: De motie-Bergkamp/Veldman (31016 nr. 314) is in die zin gewijzigd dat zij thans luidt: Motie De Kamer gehoord de beraadslaging overwegende dat we de komende jaren sterker op effectieve zorg moeten inzetten om de zorgkwaliteit voor patiënten te verhogen en de groei van de zorguitgaven te beperken; overwegende dat voor effectieve zorg van groot belang is dat medische richtlijnen actueler worden en explicieter worden over zorg die niet langer of maar zelden effectief is zodat verzekeraars beter zorg kunnen inkopen en ongewenste praktijkvariatie kan worden teruggedrongen; verzoekt de regering met de medische beroepsgroepen een geschikt model uit te werken waarin richtlijnen doorlopend worden geactualiseerd en richtlijnen ook explicieter gaan benoemen welke zorg niet of maar zelden effectief is en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 332 was nr. 314 (31016). De voorzitter: De motie-Bergkamp/Van den Berg (31016 nr. 316) is in die zin gewijzigd dat zij thans luidt: Motie De Kamer gehoord de beraadslaging overwegende dat het van groot belang is dat we voorkomen dat ziekenhuizen in de toekomst nog ongecontroleerd failliet kunnen gaan omdat dit onverantwoorde risico's voor de patiëntveiligheid met zich meebrengt; overwegende dat bij het faillissement van het Slotervaartziekenhuis de informatievoorziening van de bestuurders aan de toezichthouders duidelijk te laat en te beperkt was; overwegende dat de minister werkt aan verbetering van het Early Warning System (EWS) dat de informatievoorziening van de toezichthouders regelt;constaterende dat daarin echter harde eisen over de informatieplicht van ziekenhuisbestuurders aan toezichthouders en ministerie ontbreken; verzoekt de regering bij het onderzoek naar de mogelijkheid van een wettelijke meldplicht voor zorgaanbieders te betrekken welke stukken ziekenhuisbestuurders in welke situaties verplicht moeten aanleveren en de Kamer daar kort na het zomerreces over te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 333 was nr. 316 (31016). De voorzitter: De motie-Renkema (31016 nr. 318) is in die zin gewijzigd dat zij thans is ondertekend door de leden Renkema en DikFaber en luidt: Motie De Kamer gehoord de beraadslaging constaterende dat mensen met schulden bij een zorgverzekeraar hun toegang tot de aanvullende verzekering verliezen en vaak pas weer toegang krijgen als alle schulden zijn afbetaald; van mening dat ook mensen die in de schulden zitten toegang tot de fysiotherapeut en de tandarts moeten hebben; verzoekt de regering te onderzoeken hoe wet- en regelgeving aangepast kan worden zodat mensen in de schuldhulpverlening niet direct hun aanvullende verzekering verliezen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 334 was nr. 318 (31016). Ik stel vast dat wij nu over deze gewijzigde moties kunnen stemmen. In stemming komt de motie-Van Gerven/Hijink (31016 nr. 303). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Gerven/Hijink (31016 nr. 304).De voorzitter: Ik constateer dat de leden van de fracties van de SP GroenLinks de PvdD 50PLUS Van Kooten-Arissen DENK en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Gerven/Hijink (31016 nr. 305). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Gerven/Hijink (31016 nr. 306). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Gerven/Hijink (31016 nr. 307). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Gerven/Hijink (31016 nr. 329 was nr. 308). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD het CDA de ChristenUnie de PVV en FvD voor deze gewijzigde motie hebben gestemd en de leden van de fractie van de SGP ertegen zodat zij is aangenomen. In stemming komt de gewijzigde motie-Van Gerven/Hijink (31016 nr. 330 was nr. 309). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Gerven/Hijink (31016 nr. 310).De voorzitter: Ik constateer dat de leden van de fracties van de SP de PvdA Krol de PvdD 50PLUS Van Kooten-Arissen DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van den Berg (31016 nr. 311). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Bergkamp c.s. (31016 nr. 331 was nr. 313). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Bergkamp/Veldman (31016 nr. 332 was nr. 314). De voorzitter: Ik constateer dat de leden van de fracties van de PvdA Krol GroenLinks 50PLUS Van Kooten-Arissen DENK D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Bergkamp/Van den Berg (31016 nr. 315). De voorzitter: Ik constateer dat de leden van de fracties van de PvdA Krol GroenLinks de PvdD 50PLUS Van Kooten-Arissen DENK D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de SP ertegen zodat zij is aangenomen. In stemming komt de gewijzigde motie-Bergkamp/Van den Berg (31016 nr. 333 was nr. 316). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Renkema (31016 nr. 317). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Renkema/Dik-Faber (31016 nr. 334 was nr. 318).De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Sazias (31016 nr. 320). De voorzitter: Ik constateer dat deze motie met algemene stemmen is aangenomen. In stemming komt de motie-Agema/Wilders (31016 nr. 321). De voorzitter: Ik constateer dat de leden van de fracties van de SP de PvdA Krol de PvdD 50PLUS Van Kooten-Arissen DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Agema (31016 nr. 322). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Agema (31016 nr. 323). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Agema (31016 nr. 324). De voorzitter: Ik constateer dat de leden van de fracties van de SP de PvdA Krol de PvdD 50PLUS Van Kooten-Arissen DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Agema (31016 nr. 325). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD het CDA de ChristenUnie de PVV en FvD voor deze motie hebben gestemd en de leden van de fractie van de SGP ertegen zodat zij is aangenomen. In stemming komt de motie-Agema (31016 nr. 326). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van Kooten-Arissen DENK de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Agema (31016 nr. 327). De voorzitter: Ik constateer dat deze motie met algemene stemmen is aangenomen. In stemming komt de motie-Dik-Faber c.s. (31016 nr. 328). De voorzitter: Ik constateer dat deze motie met algemene stemmen is aangenomen. Ik zag eerst de heer Van Gerven en dan mevrouw Bergkamp. De heer Van Gerven (SP): Voorzitter. Het gaat over de motie op stuk nr. 306 over het niet overgaan tot privatisering van Intravacc en over de motie op stuk nr. 308 over het St. Jans Gasthuis Weert. Die moties zijn beide aangenomen. We zouden graag willen dat het kabinet in een reactie aangeeft hoe het die moties gaat uitvoeren. De voorzitter: Dan stel ik voor het stenogram van dit deel van de vergadering door te geleiden naar het kabinet. Dan mevrouw Bergkamp. Mevrouw Bergkamp (D66): Dank u wel voorzitter. Wij worden geacht voor de motie op stuk nr. 12 (35228) bij agendapunt 7 over het verslag van de parlementaire ondervragingscommissie te hebben gestemd. Dat is de motie-De Graaf. Ik stak wel mijn hand op maar ik weet niet of het zo genoteerd is. De voorzitter: Dat zou kunnen. Dan doen we het alsnog. En anders komt het in de Handelingen te staan. De heer De Jong. De heer De Jong (PVV): Voorzitter dank. De motie-Agema (31016 nr. 327) over verbeterpunten om een ongecontroleerd ziekenhuisfaillissement te voorkomen is aangenomen. We ontvangen graag een brief waarin het kabinet aangeeft hoe het deze motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Dik-Faber.Mevrouw Dik-Faber (ChristenUnie): Voorzitter. De fractie van de ChristenUnie wenst geacht te worden bij agendapunt 7 vóór de motie-Kuiken c.s. op stuk nr. 24 (35228) over risicogericht toezicht op informeel onderwijs te hebben gestemd. Dank u wel. De voorzitter: Dan zal deze opmerking ook in de Handelingen worden opgenomen. Heb ik iedereen gehad wat de stemmingen betreft? Dan zijn we daarmee aan het einde van de stemmingen gekomen. Ik had aan het begin gezegd dat wij de regeling hierna zullen doen.