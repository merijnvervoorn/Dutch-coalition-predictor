7 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de volgende aangehouden moties: de motie-Jasper van Dijk (28286 nr. 833) de motie-Grashoff (34346 nr. 11) en de motie-Omtzigt (34346 nr. 18). Daartoe wordt besloten. De voorzitter: Ik geef het woord aan mevrouw Swinkels namens D66. Mevrouw Swinkels (D66): Voorzitter. We hebben vorige week gedebatteerd over het wetsvoorstel ter implementatie van de Europese richtlijn 2012/29/EU over minimumnormen voor slachtoffers en de rechten voor slachtoffers. Hierbij bleef het onduidelijk welke nabestaanden in het Nederlandse wetsvoorstel de rechten van slachtoffers toegekend krijgen. Het is met name onduidelijk gebleken of daarmee ook de stieffamilie wordt bedoeld. Met het oog daarop heeft D66 een amendement ingediend. De minister beloofde daarop terug te komen. Vandaag zouden wij stemmen over dit wetsvoorstel maar er is nog geen antwoord van de minister. Om die reden vraag ik om aanhouding van de stemmingen. De voorzitter: Ik kijk even naar de andere Kamerleden of zij hiertegen bezwaar hebben. Dat is niet het geval. Dan zijn bij dezen de punten 3 en 4 de stemmingen over het wetsvoorstel en over de moties ingediend bij de behandeling van het wetsvoorstel van de lijst voor de stemmingen afgevoerd. Ik geef graag het woord aan mevrouw Keijzer. Ik zie ook mevrouw Ko(cid:0)er Kaya staan. Mevrouw Ko(cid:0)er Kaya u staat niet op mijn lijst. Mevrouw Ko(cid:0)er Kaya (D66): Voorzitter dat klopt. Bij de stemmingen onder punt 9 over het VAO Visserij wil ik graag de motie-Ko(cid:0)er Kaya/Van Gerven op stuk nr. 136 aanhouden. De voorzitter: Op verzoek van mevrouw Ko(cid:0)er Kaya stel ik voor haar motie (29664 nr. 136) aan te houden. Daartoe wordt besloten. De voorzitter: Het woord is aan mevrouw Keijzer namens het CDA.Mevrouw Keijzer (CDA): Voorzitter. Ik vraag om uitstel van hooguit een week van de stemmingen onder de punten 18 en 19 over de Wijziging van de Wet langdurige zorg de Wmo de Jeugdwet en de Zorgverzekeringswet en de daarbij ingediende moties. De voorzitter: Wie kan ik hierover het woord geven? Hebben jullie het gehoord? Mevrouw Leijten. Mevrouw Leijten (SP): Ja voorzitter dat heb ik gehoord. Ik steun het verzoek. Mevrouw Agema (PVV): Mijn fractie is akkoord. Mevrouw Voortman (GroenLinks): Steun. De heer Van Weyenberg (D66): Wij zijn klaar om te stemmen maar als het CDA dat wil dan is het prima. De heer Potters (VVD): Steun. Mevrouw Maij (PvdA): De PvdA steunt het verzoek. Mevrouw Dik-Faber (ChristenUnie): Ook de ChristenUnie vindt het prima om nu te stemmen maar als een collega verzoekt om uitstel dan vinden we dat prima. De voorzitter: Dank u wel. Dan gaan we ook over punt 18 en 19 later stemmen. Ik geef het woord aan mevrouw Neppérus. Mevrouw Neppérus (VVD): Voorzitter. We gaan zo meteen stemmen over de moties onder punt 6 het VAO Voorstellen van de Europese Unie ter uitvoering van de BEPS-afspraken. Ik heb de motie op stuk nr. 2086 over de switch-over — alle deskundigen weten nu meteen waarover het gaat — nog wat gewijzigd. De motie is ook verspreid en ik hoop dat we er toch over kunnen stemmen. De voorzitter: Die motie is ook rondgedeeld neem ik aan? Ik zie dat dat net is gebeurd. Ik ga ervan uit dat iedereen hiermee akkoord gaat. Dat is het geval. Dan wordt de motie van mevrouw Neppérus op stuk nr. 2086 (22112) gewijzigd.We gaan nu stemmen. We beginnen bij punt 5 want de stemmingen onder de punten 3 en 4 zijn uitgesteld.