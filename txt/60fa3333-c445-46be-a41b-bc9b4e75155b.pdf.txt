3 Hamerstuk Hamerstuk Aan de orde is de behandeling van: - het wetsvoorstel Wijziging van de Kieswet houdende vaststelling van regels over de programmatuur die bij verkiezingen wordt gebruikt ten behoeve van de vaststelling van de verkiezingsuitslag (Wet programmatuur verkiezingsuitslagen) (36150). Dit wetsvoorstel wordt zonder beraadslaging en na goedkeuring van de onderdelen zonder stemming aangenomen. De voorzitter: Het is goed gebruik dat we starten met een gedicht. De Voorzitter heeft mij verzocht de honneurs deze keer waar te nemen. Aangezien de eerste zonnestralen al te zien zijn ga ik het gedicht Bijna lente voorlezen. Het is van GabriÃ«l Smit uit Evenbeeld. Bijna lente de vogels zoeken naar zingen de bomen naar begin van groen de dagen gaan geluk van zonlicht vermoeden. Soms denk ik: waarom? Maar leven is blijkbaar altijd moeten overwinnen van stilstand behoeden van al wat dreigt te vergaan. Ook in mezelf. Weifelend sta ik aan het raam kijk onwennig naar de knoppen in de pruimenboom en het gras vooral het gras. Het is even deemoedig als vastberaden even overvloedig als voorzichtig. Ik wou dat ik zo was. Dat was het gedicht. Ik zie iedereen vrolijk kijken; dat is altijd goed nieuws.