8 Regeling van werkzaamheden De voorzitter: We hebben een korte regeling van werkzaamheden. Ik stel voor toe te voegen aan de agenda: - het tweeminutendebat Tweede resultatenoverzicht realisatieplan visie Waardevol en verbonden (2021Z16728) met als eerste spreker het lid Vestering van de Partij voor de Dieren. Ik stel voor dinsdag 26 oktober aanstaande ook te stemmen over de brief van het Presidium over een adviesaanvraag aan het Adviescollege Toetsing Regeldruk over het initiatiefwetsvoorstel van de leden Romke de Jong en Maatoug tot wijziging van de Wet flexibel werken in verband met het bevorderen van flexibel werken naar arbeidsplaats (Wet werken waar je wilt) (35714 nr. 11). Ik stel voor om toestemming te geven voor het houden van een wetgevingsoverleg met stenografisch verslag: - aan de vaste commissie voor Volksgezondheid Welzijn en Sport op maandag 1 november 2021 van 17.00 uur tot 23.00 uur over het wetsvoorstel Goedkeuring van het koninklijk besluit van 16 augustus 2021 houdende de derde verlenging van de geldingsduur van bepalingen van de Tijdelijke wet maatregelen covid-19 (Stb. 2021 393) (Goedkeuringswet derde verlenging geldingsduur Twm covid-19) (35899); - aan de vaste commissie van Justitie en Veiligheid op maandag 8 november 2021 van 14.00 uur tot 18.00 uur over het wetsvoorstel Wijziging van de Wet ter Bescherming Koopvaardij houdende aanpassingen in verband met het certificerings- en vergunningstelsel de positie van particuliere beveiligers de scheepsbeheerder en de kapitein de verwerking van bijzondere persoonsgegevens en herstel van enkele onvolkomenheden (Reparatiewet WtBK) (35811). Overeenkomstig de voorstellen van de voorzitter wordt besloten. De voorzitter: Dan zijn we aan het einde gekomen van de korte regeling van werkzaamheden.