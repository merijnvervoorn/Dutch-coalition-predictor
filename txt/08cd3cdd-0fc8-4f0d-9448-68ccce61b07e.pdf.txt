4 Regeling van werkzaamheden Regeling van werkzaamheden De voorzitter: Ik stel voor toe te voegen aan de agenda van een van de volgende weken: - het wetsvoorstel Wijziging van de Landbouwwet en de Meststoffenwet (elektronisch verstrekken van gegevens) (32603); - het wetsvoorstel Wijziging van de Visserijwet 1963 in verband met de bestrijding van visstroperij en het vervallen van de akte alsmede enkele andere wijzigingen van deze en enige andere wetten (32574); - het wetsvoorstel Wet opheffing van het Spaarfonds AOW (32696); - het wetsvoorstel Wijziging van de Wet op de Europese ondernemingsraden in verband met de uitvoering van richtlijn 2009/38/EG van het Europees Parlement en de Raad van de Europese Unie van 6 mei 2009 (PbEU 2009 L122) houdende herschikking van richtlijn 94/45/EG inzake de instelling van een Europese ondernemingsraad of van een procedure in ondernemingen of concerns met een communautaire dimensie ter informatie en raadpleging van de werknemers (32705); - het wetsvoorstel Wijziging van de Provinciewet de Gemeentewet en enige andere wetten in verband met de revitalisering van het generiek interbestuurlijk toezicht (Wet revitalisering generiek toezicht) (32389); - het wetsvoorstel Wijziging van de Algemene pensioenwet politieke ambtsdragers de Wet vergoedingen leden Eerste Kamer en enkele andere wetten in verband met aanpassingen in het nabestaandenpensioen een vergoeding voor deelname van leden van de Eerste Kamer aan internationale parlementaire assemblees en enkele technische wijzigingen (Wet aanpassing Appa en enkele andere wetten 2011) (32581). Voorts stel ik voor toe te voegen aan de agenda: - het VAO omgangsvormen met als eerste spreker de heer Jasper van Dijk van de SP; - het VAO arbeidsmigratie met als eerste spreker de heer Spekman van de PvdA. Overeenkomstig de voorstellen van de voorzitter wordt besloten. De voorzitter: Het woord is aan mevrouw Van Gent. Mevrouw Van Gent (GroenLinks): Voorzitter. Ik wil graag een dertigledendebat zoals een spoeddebat tegenwoordig heet met de staatssecretaris van Infrastructuur en Milieu aanvragen. Het gaat over de overschrijding van de luchtkwaliteitsnormen onder andere bij Leiden. Dat gebeurt veel eerder dan verwacht. Het kabinet heeft nog steeds geen maatregelen genomen. Het is vrij urgent omdat de mensen daar er gewoon last van hebben. De heer Leegte (VVD): Voorzitter. Dit is gebaseerd op een artikel in de NRC in het jaar dat wij nog uitstel hebben in relatie tot de Europeserichtlijn. Ik zou de staatssecretaris liever vragen om een brief naar aanleiding van dat artikel. Ik geef zeker geen steun voor een dertigledendebat op dit moment. Mevrouw Van der Werf (CDA): Voorzitter. Op basis van één bron geef ik geen steun voor een spoeddebat. Graag een brief. De heer Bashir (SP): Voorzitter. Dit is vrij urgent. Ik steun mevrouw Van Gent dan ook van harte in haar verzoek om een spoeddebat hierover. De heer Schouw (D66): Voorzitter. Hoe sympathiek ook: eerst een brief. De heer Heijnen (PvdA): Wij steunen het verzoek om een spoeddebat. Daar kan best een brief bij. Mevrouw Van Gent (GroenLinks): Voorzitter. Laat ik dit erbij zeggen: het is niet gebaseerd op één artikel. Ook het RIVM heeft hierover gerapporteerd. De voorzitter: U hebt voldoende steun voor een dertigledendebat. De spreektijd is drie minuten per fractie. Het stenogram wordt doorgeleid naar het kabinet. Het woord is aan de heer Heijnen. De heer Heijnen (PvdA): Voorzitter. Ik las vanochtend het vijf pagina's tellende jaarverslag van de Commissie integriteit overheid. Dat is de commissie waar klokkenluiders zich kunnen melden. In het afgelopen jaar zijn er 43 meldingen geweest waarvan er slechts twee in behandeling zijn genomen. De rest is doorverwezen. Ik heb stellig behoefte aan een debat met de minister van BZK over de vraag hoe dit in hemelsnaam kan. Ik wil best van hem van tevoren een reactie krijgen op dat jaarverslag. Dit is echter niet de manier waarop je klokkenluiders bij de overheid uitnodigt om misstanden te melden. De voorzitter: Uit eigen interesse vraag ik u of dit niet iets is wat automatisch in de procedurevergadering aan de orde komt waarop vervolgens namens de commissie een reactie gevraagd kan worden. De heer Heijnen (PvdA): Dit is de eerste keer dat ik zo'n jaarverslag zie. Er is onrust over omdat de Kamer jaar in jaar uit aandringt op betere behandeling van klokkenluiders. Hieruit blijkt dat het nog steeds niet op orde is. Wij moeten daarover met spoed met de minister debatteren. Op deze manier voelen ambtenaren zich niet vrij om bij die commissie een melding te doen. De voorzitter: Juist omdat het de eerste keer is zou u kunnen zeggen: eerst een brief en mogelijk daarna een debat. Ik vraag het evenwel de leden.De heer Schouw (D66): Voorzitter. Ik ben het eens met de koninklijke aanpak van de heer Heijnen. Graag een debat. De heer Van Raak (SP): Wij hebben behoefte aan een wet. Dat wordt steeds duidelijker. Het is heel goed om dit debat te houden want dat college heeft nooit gedeugd en het deugt nog steeds niet. Mevrouw Van der Burg (VVD): Voorzitter. De VVD-fractie heeft behoefte aan een brief. Het lijkt mij inderdaad de koninklijke weg om daar via de procedurevergadering om te vragen. Mijn fractie geeft dus geen steun aan een debat. De heer Van Bochove (CDA): Voorzitter. Ik sluit mij namens de CDA-fractie aan bij de woorden van de fractie van de VVD. De voorzitter: Mijnheer Heijnen u vroeg om een debat. U hebt onvoldoende steun voor een meerderheidsdebat. U hebt wel voldoende steun voor een dertigledendebat. De heer Brinkman (PVV): Ook mijn fractie steunt het verzoek om een debat. De voorzitter: In dat geval hebt u voldoende steun voor het houden van een debat mijnheer Heijnen. Ik ga het plannen met een spreektijd van vier minuten per fractie. Wij zullen het stenogram doorgeleiden in verband met de brief. Het woord is aan de heer Dibi. De heer Dibi (GroenLinks): Voorzitter. Naar aanleiding van de uitzending van Nieuwsuur van gisteravond en van het gesprek met Eurocommissaris Malmström wil ik een dertigledendebat aanvragen met minister Leers voor Immigratie en Asiel over het Europese draagvlak voor de Nederlandse immigratie- en asielplannen. Mevrouw Van Nieuwenhuizen-Wijbenga (VVD): Voorzitter. De VVD-fractie steunt deze aanvraag absoluut niet. Zij weet niet wat een debat toevoegt. De commissie heeft gisteren uitgebreid gesproken met commissaris Malmström en er is een werkbezoek geweest aan Brussel. De heer Dibi was overigens bij beide niet aanwezig. Ik vind het onzin om dit over te doen. De heer Schouw (D66): Voorzitter. Ik was bij alles aanwezig. Er zit een kilometer licht tussen de uitspraken van mevrouw Malmström en die van minister Leers. Het lijkt mij heel verstandig om daar een gesprek over te hebben. De heer Spekman (PvdA): Voorzitter. Wij steunen het verzoek. De voorzitter: Wij zullen het debat plannen. De spreektijd wordt drie minuten per fractie. Het woord is aan de heer Lucassen.De heer Lucassen (PVV): Voorzitter. Op Curaçao gonst het van de beschuldigingen van corruptie. Dat is ons bekend en wij zijn daar al jaren mee bezig. Dit keer komen de beschuldigingen niet uit de mond van zomaar iemand. Het gaat om beschuldigingen aan het adres van de premier van Curaçao en twee van zijn ministers die geuit zijn door de directeur van de centrale bank. Dat is voor ons reden genoeg om een dertigledendebat aan te vragen met de minister van Koninkrijksrelaties. De heer Bosman (VVD): Voorzitter. Als wij iedere keer een debat moeten aanvragen als over en weer beschuldigingen worden geuit op de eilanden kunnen wij de hele Kameragenda volplannen. Wij steunen dit verzoek niet. De heer Van Raak (SP): Voorzitter. Het is niet zomaar een gerucht. Dit is een serieuze melding van een zeer serieus figuur. Het raakt de kwaliteit van het bestuur en mogelijk artikel 43 van het Statuut. Daarom steun ik dit verzoek. De heer Van Bochove (CDA): Voorzitter. Ik steun het verzoek om dit debat niet. Ik sluit mij aan bij de woorden van de heer Bosman. Je moet de zaak in dit stadium eerst tot verdere ontwikkeling laten komen. Op dit moment is er geen reden voor een debat. De voorzitter: De heer Lucassen heeft steun van 30 leden. Ik plan het debat. De spreektijd wordt drie minuten per fractie. Het woord is aan mevrouw Venrooy-van Ark. Mevrouw Venrooy-van Ark (VVD): Voorzitter. Afgelopen dinsdag heb ik verzocht om de stemmingen over de wijziging van de AWBZ in het kader van de instelling van het CAK een zelfstandig bestuursorgaan uit te stellen op grond van een brief die wij van de staatssecretaris hebben ontvangen. Die brief heeft de VVD-fractie inmiddels tot zich genomen en die geeft aanleiding tot het verzoek om het plenaire debat over dit wetsvoorstel te heropenen. Mevrouw Leijten (SP): Voorzitter. Het was een heel helder debat waaruit bleek dat de VVD tegen deze wetswijziging is. Welke nieuwe feiten zijn er om het debat te heropenen? Als die er niet zijn adviseer ik de VVD-fractie tegen de wetswijziging te stemmen. De heer Van Bochove (CDA): Voorzitter. Ik steun het verzoek om een heropening. Mevrouw Dille (PVV): Voorzitter. De PVV steunt het verzoek ook. De voorzitter: Mevrouw Venrooy wilt u toelichten welke argumenten er zijn? Mevrouw Venrooy-van Ark (VVD): Voorafgaand aan de afronding van het debat heb ik gevraagd naar de invulling van de p.m.-post. Dat kon op dat moment niet. In de brief staat die informatie wel. Dehoogte van de p.m.-post is voor de VVD-fractie aanleiding voor dit verzoek. De voorzitter: Het debat zal worden heropend. Ik ga daar een goed moment voor zoeken. Het woord is aan de heer Bashir. De heer Bashir (SP): Voorzitter. Vandaag werd bekend dat door de onzinnige bezuinigingsplannen van dit kabinet 500 mensen worden ontslagen bij de HTM. Dat is niet alles. Er zullen ook nog eens 1000 mensen worden ontslagen bij de RET en 1500 bij het GVB in Amsterdam. Dit zal enorme gevolgen hebben niet alleen sociaal maar ook voor de bereikbaarheid van de drie grote steden en de economie van Nederland. Ik wil hierover graag een dertigledendebat voeren met de minister van Infrastructuur en Milieu. De heer Monasch (PvdA): Voorzitter. Wij steunen het verzoek. De voorzitter: Wij gaan het debat plannen. De spreektijd wordt drie minuten per fractie.