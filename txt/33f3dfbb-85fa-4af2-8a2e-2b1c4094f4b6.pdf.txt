14 Stemmingen moties Raad Buitenlandse Zaken Aan de orde zijn de stemmingen over moties ingediend bij het VAO Raad Buitenlandse Zaken te weten: - de motie-Karabulut c.s. over de vrijlating van Ahed Tamimi (21501-02 nr. 1821); - de motie-Van der Staaij over de Kamer voorafgaand informeren over voornemens tot betaling van hulpgeld aan de UNRWA (21501-02 nr. 1822); - de motie-De Roon over veroordelen van de Turkse militaire inval in Afrin (21501-02 nr. 1823); - de motie-De Roon over een door Turkije onderbouwde rechtvaardiging voor de aanval op Afrin (21501-02 nr. 1824). (Zie vergadering van 15 februari 2018.) De voorzitter: Ik geef gelegenheid tot het afleggen van stemverklaringen vooraf. De heer Voordewind (ChristenUnie): Voorzitter. Vorige week hebben we een goed debat gehad met de plaatsvervangend minister van Buitenlandse Zaken over het vredesproces in het Midden-Oosten. Hierbij kwamen ook de plannen ter sprake die de minister heeft met betrekking tot de VN-organisatie UNRWA die de opvang van Palestijnse vluchtelingen verzorgt. De minister zegde de Kamer in dat debat toe om de Kamer op de hoogte te houden van de ontwikkelingen met betrekking tot UNRWA. Met deze toezegging vindt de ChristenUnie het onnodig om nog voor de motie-Van der Staaij te stemmen en dus zullen we tegen deze motie stemmen. De voorzitter: Dank u wel. In stemming komt de motie-Karabulut c.s. (21501-02 nr. 1821). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van der Staaij (21501-02 nr. 1822). De voorzitter: Ik constateer dat de leden van de fracties van de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen.In stemming komt de motie-De Roon (21501-02 nr. 1823). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Roon (21501-02 nr. 1824). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen.