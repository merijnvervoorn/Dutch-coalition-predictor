6 Regeling van werkzaamheden De voorzitter: Ik stel voor toestemming te verlenen tot het houden van een notaoverleg met stenografisch verslag op maandag 6 februari 2017 van 13.00 uur tot 17.30 uur van de vaste commissie voor Onderwijs Cultuur en Wetenschap over de initiatiefnota "Kerels voor de klas" van het lid Bruins (34587). Ik stel voor donderdag a.s. ook te stemmen over de moties ingediend bij het notaoverleg over de uitvoeringsregelgeving Omgevingswet en bij het notaoverleg over de initiatiefnota-Geurts "Een eerlijke boterham over het versterken van de voedselketen". Voorts stel ik voor dan ook te stemmen over de volgende aangehouden moties: - de motie-Van Meenen (34550-XV nr. 49); - de motie-Smaling/Jan Vos (31239 nr. 233); - De moties-Van Gerven (28286 nrs. 894 en 897 en 29644 nr. 167); - de motie-Klein (34567 nr. 9); - de motie-Lodders (34550-XIII nr. 77). Ik stel voor toe te voegen aan de agenda van de Kamer het wetsvoorstel Wijziging van de Zorgverzekeringswet en de Wet op de zorgtoeslag in verband met enkele inhoudelijke en technische verbeteringen (Verzamelwet Zvw 2016) (34575). Op verzoek van de leden Leijten en Voortman stel ik voor hun motie (31765 nr. 238) opnieuw aan te houden. Op verzoek van de D66-fractie benoem ik in de contactgroep Verenigd Koninkrijk het lid Koolmees tot lid. Ik stel voor toe te voegen aan de agenda van voor het kerstreces: - het VAO Politie met als eerste spreker het lid Van Toorenburg. Ik stel voor toe te voegen aan de agenda van na het kerstreces: - het VSO over het ontwerpbesluit houdende wijziging Tabaks- en rookwarenbesluit (32011 nr. 52) met als eerste spreker het lid Ziengs namens de VVD; - het VAO Drugssmokkel bij douane in Rotterdam met als eerste spreker het lid Kooiman namens de SP. Overeenkomstig de voorstellen van de voorzitter wordt besloten. De voorzitter: Het woord is aan mevrouw Van Toorenburg namens het CDA.Mevrouw Van Toorenburg (CDA): Voorzitter. Wij willen het VAO Politie heel graag vandaag agenderen. Ik zag al een minister in de gang rondwandelen dus misschien kan het zo snel mogelijk. Ik weet namelijk dat de minister morgen andere verplichtingen heeft. Dus als het direct kan graag. Iedereen is er klaar voor. De voorzitter: Dat gaan we doen. Daar hebben we al een klein beetje rekening mee gehouden zoals u zag op het schema. Het woord is aan de heer Omtzigt namens het CDA. De heer Omtzigt (CDA): Voorzitter. Dik vier weken geleden heb ik Kamervragen gesteld over de nieuwe EU-pensioenrichtlijn de IORP IIrichtlijn. Daar is hier veel over te doen geweest. Het is al de vijfde keer dat ik ongeveer dezelfde Kamervragen stel zonder dat ik antwoord krijg. Morgen is het VAO Pensioenen dat ook over dit onderwerp gaat. Daarom doe ik het verzoek om die antwoorden morgen voor 12.00 uur te hebben en dan dit keer ook complete en heldere antwoorden. De voorzitter: Ik stel voor het stenogram van dit deel van de vergadering door te geleiden naar het kabinet. Het woord is aan de heer Fritsma namens de PVV. De heer Fritsma (PVV): Voorzitter. Ik wil graag zo snel mogelijk een debat met de staatssecretaris van Veiligheid en Justitie het liefst nog deze week over het bericht van vanmorgen in De Telegraaf dat de asielcheck een totaal fiasco is. Betrokkenen geven aan dat de deur wagenwijd openstaat voor extremisten dat kwaadwillende asielzoekers de boel makkelijk kunnen bedonderen en dat potentiële terroristen gewoonweg niet goed worden doorgelicht. De voorzitter: En u wilt een debat? De heer Fritsma (PVV): Ja. Het zijn grote problemen want de veiligheid van de Nederlandse samenleving staat op het spel. Vandaar dit verzoek. Ik heb inmiddels begrepen dat het rapport van de Inspectie Veiligheid en Justitie waar dit ook in beschreven staat inmiddels binnen is zodat een debat kan volgen. De heer Sjoerdsma (D66): Steun voor dit verzoek. Mevrouw Van Toorenburg (CDA): Zeker steun voor dit verzoek.Mevrouw Tellegen (VVD): Steun voor dit verzoek. Het gaat over jihadstrijders in de asielstroom over terrorisme en over veiligheid. Ik wil daarom voorstellen om het debat niet alleen te voeren met de staatssecretaris maar ook met de minister van Veiligheid en Justitie en met de minister van Binnenlandse Zaken. De heer Bisschop (SGP): Bij het voorstel van mevrouw Tellegen sluit ik mij graag aan. De heer Recourt (PvdA): Ook steun. Als het goed is zal het kabinet in een reactie melden wat er überhaupt gaat gebeuren ook zonder debat. Ik vind de aanwezigheid van de bewindspersonen belangrijk. Die vind ik belangrijker dan het deze week houden van het debat. De voorzitter: Er is een meerderheid voor het houden van een debat over dit onderwerp mijnheer Fritsma. Mevrouw Tellegen (VVD): Excuus voorzitter. Misschien was ik niet helemaal duidelijk. Het lijkt mij nuttig — dat blijkt ook uit de brief die is verstuurd — dat er nog een vervolgbrief of vervolgonderzoek komt op datgene wat het kabinet nu al aan de Kamer heeft gestuurd. Het lijkt mij nuttig voor een volledig debat om dat erbij te betrekken en dus ook om dat af te wachten. De voorzitter: Er is dus wel een meerderheid voor het houden van een debat maar niet voor het deze week houden van het debat. Dat begrijp ik. Dat begrijpt u ook mijnheer Fritsma? De heer Fritsma (PVV): Ja voorzitter. Ik ben blij dat die meerderheid er is. Zelf vind ik de urgentie wel van dien aard dat ik het debat liever deze week zou willen voeren. Ik snap echter het gevoel dat er een gedegen kabinetsreactie op zou moeten komen. Ik wil wel wachten maar niet te lang natuurlijk. Ik stel dus wel voor om echt te vragen om een reactie binnen afzienbare tijd bijvoorbeeld binnen twee weken en om het debat direct na het reces in te plannen. Langer moet dit natuurlijk niet duren want er zijn grote problemen. De voorzitter: Dan stel ik voor het stenogram van dit deel van de vergadering door te geleiden naar het kabinet. Het woord is aan de heer Elias die zal spreken namens de VVD. De heer Elias (VVD): Voorzitter. Er staat een verslag van een algemeen overleg over luchtvaart op de agenda van morgen. Dat debat zou alleen plaatsvinden indien wij een brief zouden hebben ontvangen van de staatssecretaris. Die hebben we nog niet.Mijn pleidooi is niet om dat debatje niet door te laten gaan dus: ik wil die brief hebben. De voorzitter: Dan stel ik voor het stenogram van dit deel van de vergadering door te geleiden naar het kabinet. Hiermee zijn we aan het eind gekomen van de regeling van werkzaamheden. De vergadering wordt enkele ogenblikken geschorst.