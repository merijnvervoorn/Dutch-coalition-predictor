6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over: - de aangehouden motie-Sneller (35954 nr. 7); - de aangehouden motie-Van Ginneken/Ellian (33836 nr. 70). Dan geef ik het woord aan de heer Slootweg van het CDA. De heer Slootweg (CDA): Dank u wel voorzitter. Ik zou graag de stemmingen onder punt 3 over de Wet op het bevolkingsonderzoek met een week willen uitstellen omdat ik nog echt een aantal dingen onderzocht wil hebben om een goede afweging te kunnen maken. Ik hoop daarvoor steun te vinden bij mijn collega's. De voorzitter: Ik kijk even naar de collega's of daar bezwaar tegen is. Dat is niet het geval. Dan gaan we een andere keer stemmen over punt 3 op de stemmingslijst. Dat scheelt weer wat. Dan starten we bij punt 4.