10 Stemmingen moties Evaluatie problemen toegang tot digitale leermiddelen bij de start van het schooljaar in vo en mbo Aan de orde zijn de stemmingen over moties ingediend bij het VSO Evaluatie problemen toegang tot digitale leermiddelen bij de start van het schooljaar in vo en mbo te weten: - de motie-Kwint/Van Meenen over het ondertekenen van het privacyconvenant door internationale technologiebedrijven (32034 nr. 33); - de motie-Kwint/Van Meenen over het uitvoeren van een DPIA op internationale technologiebedrijven (32034 nr. 34); - de motie-Westerveld over in kaart brengen hoeveel kinderen geen toegang hebben tot een device (32034 nr. 35); - de motie-Wiersma over onderzoeken of digitale leermiddelen voldoen aan de Europese privacyregels (32034 nr. 36). (Zie vergadering van 16 juni 2020.) De voorzitter: De motie-Westerveld (32034 nr. 35) is in die zin gewijzigd dat zij thans luidt: Motie De Kamer gehoord de beraadslaging constaterende dat er geen duidelijk beeld is van de bedragen die ouders kwijt zijn aan ICT en devices zoals laptops en tablets die nodig zijn voor het onderwijs; constaterende dat uit de Schoolkostenmonitor blijkt dat ouders vaak aanzienlijke hogere kosten rapporteren voor onderwijsbenodigdheden dan scholen en dat onduidelijk is waar dit verschil vandaan komt; constaterende dat goede ICT en devices voor kinderen die tijdelijk of langer niet naar school kunnen essentieel zijn; constaterende dat stichting Leergeld en het Jeugdeducatiefonds steeds vaker gezinnen helpen die niet in staat zijn digitale schoolbenodigdheden te bekostigen; verzoekt de regering om aan het begin van het nieuwe schooljaar in kaart te brengen hoeveel schoolbesturen niet zelf kunnen voorzien in devices; verzoekt de regering tevens om bij de volgende Schoolkostenmonitor te onderzoeken hoeveel ouders bijdragen aan ICT-benodigdheden en devices waar het verschil tussen kosten gerapporteerd door ouders en scholen vandaan komt en hierbij specifiek in te gaan op de situatie van leerlingen in het vso en thuiszittersen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 37 was nr. 35 (32034). De voorzitter: De motie-Wiersma (32034 nr. 36) is in die zin gewijzigd dat zij thans luidt: Motie De Kamer gehoord de beraadslaging constaterende dat scholen zelf een afweging mogen maken met welke partijen zij in zee gaan als het gaat om digitale leermiddelen en zij hiervoor logischerwijs veelal kiezen voor "gratis" producten; constaterende dat er momenteel strenge Europese regels gelden die de privacy van leerlingen beschermen maar dat het uiteindelijk de verantwoordelijkheid is van scholen en aanbieders om hier verder goede afspraken over te maken en deze in praktijk te brengen; van mening dat het niet wenselijk is om de verantwoordelijkheid van dergelijke afspraken volledig bij scholen en aanbieders te beleggen; verzoekt de regering met de Autoriteit Persoonsgegevens in gesprek te gaan om te inventariseren welke digitale leermiddelen er momenteel door scholen worden gebruikt en of deze volledig voldoen aan de strenge Europese regels die gelden voor de privacy van leerlingen en hierover de Kamer te informeren voor 1 maart 2021 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 38 was nr. 36 (32034). Ik stel vast dat wij nu over deze gewijzigde moties kunnen stemmen. In stemming komt de motie-Kwint/Van Meenen (32034 nr. 33). De voorzitter: Ik constateer dat deze motie met algemene stemmen is aangenomen. In stemming komt de motie-Kwint/Van Meenen (32034 nr. 34).De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Westerveld (32034 nr. 37 was nr. 35). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol/Van Kooten-Arissen D66 de SGP het CDA de ChristenUnie FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Wiersma (32034 nr. 38 was nr. 36). De voorzitter: Ik constateer dat deze gewijzigde motie met algemene stemmen is aangenomen. Mevrouw Bergkamp. Mevrouw Bergkamp (D66): Voorzitter excuses. Bij agendapunt 3 over COVID-19 bij nertsen hebben wij voor de motie op stuk nr. 1115 gestemd maar we worden geacht tegen te hebben gestemd. Dat is de motie van de heer Futselaar. Excuus. De voorzitter: Deze opmerking zal in de Handelingen worden opgenomen.