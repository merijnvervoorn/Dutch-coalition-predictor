23 Stemmingen moties Mediawet 2008 Aan de orde zijn de stemmingen over moties ingediend bij de behandeling van het wetsvoorstel Wijziging van onder meer de Mediawet 2008 te weten: - de motie-Heerma over het verschil tussen belastingopbrengst (33664 nr. 12); - de motie-Heerma over overleg met regionale gesprekspartners (33664 nr. 13); - de motie-Jasper van Dijk over uitstel van de bezuiniging van 100 miljoen (33664 nr. 15); - de motie-Jasper van Dijk over afzien van programmaonderbrekende reclame (33664 nr. 16); - de motie-Verhoeven over het voorkomen van lastenverzwaring (33664 nr. 18); - de motie-Klein over het zelfstandig voort laten bestaan van het Mediafonds (33664 nr. 19); - de motie-Van Dam/Huizing over een evaluatie van de uitwerking van bezuinigingsopties (33664 nr. 20); - de motie-Heerma over de landelijke publieke omroep en de regionale omroep evenredig laten profiteren van de halvering van de bezuiniging (33664 nr. 23); - de motie-Verhoeven c.s. over verlagen van de voorgenomen bezuiniging op de regionale omroepen (33664 nr. 24); - de motie-Segers c.s. over de uitkomsten van rechtszaken en beroepsprocedures (33664 nr. 25); - de motie-Jasper van Dijk over afzien van het voorstel om meer reclame uit te zenden op de publieke omroep (33664 nr. 26). (Zie vergadering van heden.) De voorzitter: Op verzoek van de heer Verhoeven stel ik voor zijn motie (33664 nr. 18) aan te houden. Daartoe wordt besloten. De voorzitter: Op verzoek van de heer Klein stel ik voor zijn motie (33664 nr. 19) aan te houden. Daartoe wordt besloten. De voorzitter: De motie-Van Dam/Huizing (33664 nr. 20) is in die zin gewijzigd dat zij thans luidt: Motie De Kamer gehoord de beraadslaging overwegende dat het kabinet voornemens is om vanaf 2017 50 miljoen euro structureel te bezuinigen op de mediabegroting;overwegende dat daarnaast mogelijk sprake is van teruglopende eigen inkomsten van de publieke omroep en terugloop van de Ster-inkomsten die ten goede komen aan de OCW-begroting; spreekt uit dat uitgangspunt is dat de bezuinigingen op de landelijke publieke omroep en de autonome terugloop van de eigen inkomsten van de landelijke publieke omroep deels worden gerealiseerd met bezuinigingen die niet de programmering raken en verder worden gecompenseerd door de publieke omroep in staat te stellen extra eigen inkomsten te realiseren en eventuele extra inkomsten die voortkomen uit de exploitatie van de Ster; verzoekt de regering in elk geval de volgende zaken uit te werken: • bezuinigingsmogelijkheden op distributie zoals de "freeto-air"-distributie door de ether en de "free-to-view"-distributie via de satelliet; • besparingsmogelijkheden op de auteursrechtelijke vergoedingen die de publieke omroep moet afdragen gelet op de dalende programmabudgetten; • verschillende varianten voor het verhogen van de distributievergoeding die de publieke omroep ontvangt van pakketaanbieders waaronder het zoveel als mogelijk versterken van de onderhandelingspositie van de publieke omroep; • een plan om eventuele wettelijke en organisatorische belemmeringen weg te nemen voor de exploitatie van Video-On-Demand- en abonnementsdiensten sponsoring voor zover die past bij het publieke karakter van de publieke omroep merchandise de verkoop van content en formats en alle andere nevenactiviteiten en verenigingsactiviteiten uit het rapport van BCG; • mogelijkheden om de verdiencapaciteit van de Ster te vergroten waarbij gekeken kan worden naar onder meer opties uit het BCG-rapport met uitzondering van de opties "commercieel programmeren" en "programma-onderbrekende reclame op tv" zodanig dat de hoeveelheid reclame blijft passen bij het publieke karakter van de publieke omroep en het uitgangspunt blijft dat de inhoudelijke opdracht van de publieke omroep leidend is en de Sterinkomsten daaruit volgend; verzoekt de regering voorts om ervoor zorg te dragen dat deze opties waar mogelijk al in 2014 worden geïmplementeerd en de Kamer in elk geval voor de behandeling van de mediabegrotingen voor 2016 en 2017 een evaluatie te doen toekomen van het resultaat van deze inspanningen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 27 was nr. 20 (33664). De voorzitter: De motie-Segers c.s. (33664 nr. 25) is in die zin gewijzigd dat zij thans luidt:Motie De Kamer gehoord de beraadslaging overwegende dat de staatssecretaris bij de overheveling van 1435 miljoen van het Provinciefonds naar de mediabegroting ten behoeve van de regionale omroep zich bij de hoogte van dat bedrag heeft gebaseerd op het rapport van het Commissariaat voor de Media; overwegende dat bij de vaststelling van de hoogte van dit bedrag geen rekening is gehouden met de nog lopende rechtszaken en beroepsprocedures over de taakstellingen die door provincies in de jaren 2012 en 2013 aan regionale omroepen zijn opgelegd; verzoekt de regering om — indien de uitkomsten van rechtszaken en beroepsprocedures in het voordeel van de regionale omroep uitvallen — het gesprek met de provincies te heropenen met als doel om te komen tot aanpassing van het bedrag dat wordt overgeheveld uit het Provinciefonds naar de mediabegroting en structureel wordt besteed aan de regionale omroep en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 28 was nr. 25 (33664). Ik stel vast dat wij hier nu over kunnen stemmen. In stemming komt de motie-Heerma (33664 nr. 12). De voorzitter: Ik constateer dat de aanwezige leden van de fracties van het CDA de ChristenUnie 50PLUS D66 de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Heerma (33664 nr. 13). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Jasper van Dijk (33664 nr. 15). De voorzitter: Ik constateer dat de aanwezige leden van de fracties van het CDA 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (33664 nr. 16).De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van Dam/Huizing (33664 nr. 27 was nr. 20). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 en de PvdA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Heerma (33664 nr. 23). De voorzitter: Ik constateer dat de aanwezige leden van de fracties van het CDA 50PLUS de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Verhoeven c.s. (33664 nr. 24). De voorzitter: Ik constateer dat de aanwezige leden van de fracties van de SGP de ChristenUnie de VVD D66 GroenLinks en de PvdA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Segers c.s. (33664 nr. 28 was nr. 25). De voorzitter: Ik constateer dat de aanwezige leden van de fracties van het CDA de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Jasper van Dijk (33664 nr. 26). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.