8 Stemmingen Afschaffing algemene tegemoetkoming chronisch zieken en gehandicapten Aan de orde is de stemming in verband met het wetsvoorstel Afschaffing van de algemene tegemoetkoming voor chronisch zieken en gehandicapten de compensatie voor het verplicht eigen risico de fiscale aftrek van uitgaven voor specifieke zorgkosten en de tegemoetkoming specifieke zorgkosten en wijziging van de grondslag van de tegemoetkoming voor arbeidsongeschikten (33726). (Zie vergadering van 22 januari 2014.) In stemming komt het gewijzigde amendement-Leijten (stuk nr. 22 II) tot het invoegen van artikel XVa. De voorzitter: Ik constateer dat de aanwezige leden van de fracties van de PVV 50PLUS GroenLinks de PvdD en de SP voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement het andere op stuk nr. 22 voorkomende gewijzigde amendement als verworpen kan worden beschouwd. In stemming komt het amendement-Voortman (stuk nr. 20) tot het invoegen van artikel XVIII. De voorzitter: Ik constateer dat dit amendement met algemene stemmen is aangenomen. Ik geef gelegenheid tot het afleggen van stemverklaringen vooraf. Mevrouw Baay-Timmerman (50PLUS): Voorzitter. De fractie van 50PLUS zal tegen het wetsvoorstel stemmen en ik wil dat graag toelichten. Het grote probleem met de huidige wet is de ongerichtheid ervan. Ondersteuning moet daar terechtkomen waar die echt nodig is. Dat is nu niet het geval. Het is goed om dit aan te pakken maar 50PLUS vindt het geen oplossing om deze problematiek met een flinke korting even over te hevelen naar de gemeenten. 50PLUS vreest vooral rechtsongelijkheid doordat voorzieningen voor mensen in dezelfde situatie per gemeente gaan verschillen. 50PLUS staat daarom voor een landelijke voorziening. Mevrouw Keijzer (CDA): Voorzitter. Het wetsvoorstel waarover wij zo gaan stemmen schaft het grootste gedeelte van de tegemoetkoming voor chronisch zieken en gehandicapten af. Tegelijkertijd stijgen de eigen bijdragen voor de AWBZ en de Wmo fors vaakmet 50%. De uitwerking van dit wetsvoorstel zal zijn dat ouderen chronisch zieken en gehandicapten met een inkomen boven het sociale minimum de middeninkomens bijna alle compensatie kwijtraken terwijl zij soms duizenden euro's meerkosten hebben. De inkomensdalingen zijn soms meer dan 10%. Gemeenten krijgen onvoldoende geld om de middeninkomens te ondersteunen. Alleen de minima zullen hulp krijgen van de gemeenten. Wij voorzien grote problemen bij de middeninkomens die dit land schragen en bij de uitvoering op gemeentelijk niveau. Dit wetsvoorstel zal ook met terugwerkende kracht ingevoerd worden. Wettelijke rechten op een financiële tegemoetkoming worden met terugwerkende kracht op nul gezet. Het CDA stemt dan ook met overtuiging tegen dit wetsvoorstel. Mevrouw Agema (PVV): Voorzitter. Op papier lijkt een bezuiniging van 576 miljoen euro misschien niet zo veel in dit huis maar op mensniveau betekent die des te meer. Die bezuiniging betekent dat mensen die vaak gewoon aan het werk zijn een handicap hebben en soms rolstoelafhankelijk zijn alleen al door dit nu voorliggende wetsvoorstel op hun maandelijks bestedingsgeld van zo'n €250 al €50 verliezen los van alle andere wijzigingen. Op het totaalbeeld hebben we geen zicht maar we weten wel dat deze mensen door de bodem gaan. Daarom zullen wij tegen dit wetsvoorstel stemmen. In stemming komt het wetsvoorstel zoals op onderdelen gewijzigd door de aanneming van het amendement-Voortman (stuk nr. 20). De voorzitter: Ik constateer dat de aanwezige leden van de fracties van Bontes de SGP de ChristenUnie de VVD D66 en de PvdA voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.