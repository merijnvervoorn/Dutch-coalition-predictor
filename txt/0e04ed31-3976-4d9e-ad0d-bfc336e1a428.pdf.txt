43 Regeling van werkzaamheden (stemmingen) De voorzitter: Voordat wij gaan stemmen geef ik de heer Omtzigt het woord voor het intrekken van zijn motie. (Hilariteit) De heer Omtzigt (CDA): Voorzitter. Daar is het onderwerp namelijk marteling in Turkse gevangenissen te erg voor. Ik zou echter het eerste dictum willen wijzigen in: "verzoekt de regering in de aanstaande Raad Algemene Zaken voor te stellen om een onderzoek in te stellen of EU-gelden direct of indirect gebruikt zijn voor marteling." Daarmee zijn enkele partijen iets comfortabeler. Vervolgens is het belangrijk dat het onderzoek er komt. De voorzitter: De motie-Omtzigt c.s. (21501-02 nr. 1704) is in die zin gewijzigd dat zij thans luidt: Motie De Kamer gehoord de beraadslaging constaterende dat de EU onder de preaccessiesteun aan Turkije in 2016: - 114 miljoen euro in Turkije heeft ingezet voor projecten ter ondersteuning van democratie en openbaar bestuur; - 119 miljoen euro heeft ingezet voor rechtsstaat en fundamentele rechten waarvan 22 miljoen specifiek voor het versterken van de justitiële sector en capaciteitsopbouw van detentiecentra; constaterende dat: - Amnesty International zegt dat zij bewijs heeft verzameld dat mensen die zijn opgepakt na de mislukte coup in Turkije worden geslagen gemarteld en in sommige gevallen verkracht; - de speciale VN-rapporteur voor marteling Nils Melzer concludeert dat in de dagen en weken na de staatsgreep in Turkije arrestanten op grote schaal lijken te zijn gemarteld en mishandeld; - het rapport van het Europees Comité voor de Preventie van Foltering en Onmenselijke of Vernederende Behandeling of Bestraffing van het bezoek aan Turkije (Istanbul lzmir en Ankara) in augustus 2016 nog steeds geheim gehouden wordt door de Turkse regering; verzoekt de regering in de aanstaande Raad Algemene Zaken voor te stellen om een onderzoek in te stellen of EUgelden direct of indirect gebruikt zijn voor marteling;verzoekt de regering tevens voor 15 januari 2017 aan de Kamer terug te koppelen of er duidelijke aanwijzingen zijn of dat er bewijs gevonden is dat EU-geld gebruikt is voor de financiering van Turkse detentiecentra waar marteling plaatsvindt of heeft plaatsgevonden of dat mensen die EUgefinancierde mensenrechtencursussen gevolgd hebben betrokken zijn bij martelingen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1705 was nr. 1704 (21501-02). Ik stel vast dat wij hier nu over kunnen stemmen.