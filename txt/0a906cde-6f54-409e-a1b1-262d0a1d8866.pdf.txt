28 Stemmingen moties Importeren en dumpen van vervuilde grond uit het buitenland Aan de orde zijn de stemmingen over moties ingediend bij het debat over het importeren en dumpen van vervuilde grond uit het buitenland te weten: - de motie-Laçin/Kröger over hergebruik van zo schoon mogelijke grond uit de eigen omgeving (27625 nr. 426); - de motie-Kröger/Laçin over een plan voor de lange termijn bij ontginning (27625 nr. 427); - de motie-Kröger/Van Eijs over nieuwe richtlijnen voor het storten van bagger en grond (27625 nr. 428); - de motie-Van Eijs c.s. over het voorkómen van plastic in slib (27625 nr. 429). (Zie vergadering van 14 juni 2018.) De voorzitter: De motie-Laçin/Kröger (27625 nr. 426) is in die zin gewijzigd dat zij thans luidt: Motie De Kamer gehoord de beraadslaging constaterende dat de afgelopen jaren miljoenen tonnen aan vervuilde grond en slib uit het buitenland zijn geïmporteerd en gedumpt in Nederland; constaterende dat bewoners en milieudeskundigen zich zorgen maken over het verondiepen met vervuilde grond en slib; overwegende dat de staatssecretaris aangeeft de kaders van huidige wetten en regels te gaan onderzoeken en indien nodig te actualiseren; verzoekt de regering bij de evaluatie en actualisatie te onderzoeken hoe hergebruik van zo schoon mogelijke grond bij het verondiepen indien beschikbaar uit de eigen omgeving gestimuleerd kan worden en aantrekkelijker gemaakt kan worden dan het importeren van vervuilde grond en slib uit het buitenland en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 432 was nr. 426 (27625). De voorzitter: De motie-Kröger/Laçin (27625 nr. 427) is in die zin gewijzigd dat zij thans luidt:Motie De Kamer gehoord de beraadslaging overwegende dat ontginningen van zand en grind grote gaten in het landschap achterlaten; overwegende dat hierdoor maatschappelijke ecologische en economische risico's en kansen ontstaan; constaterende dat het bij de afgifte van een vergunning voor ontginning soms aan een plan voor de lange termijn en voor de situatie na de ontginning ontbreekt; verzoekt de regering om samen met lagere overheden beleid en regelgeving te ontwikkelen die ervoor zorgen dat bij de afgifte voor een vergunning voor ontginning van zand en grind ook een plan wordt ontwikkeld voor de invulling na de ontginning waarin de beste maatschappelijke en ecologische invulling wordt gekozen inclusief de verantwoordelijkheid voor het dragen van de kosten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 433 was nr. 427 (27625). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Laçin/Kröger (27625 nr. 432 was nr. 426). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Kröger/Laçin (27625 nr. 433 was nr. 427). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Kröger/Van Eijs (27625 nr. 428). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Eijs c.s. (27625 nr. 429).De voorzitter: Ik constateer dat deze motie met algemene stemmen is aangenomen.