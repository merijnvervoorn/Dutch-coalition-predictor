13 Stemmingen moties Fosfaatreductieplan Aan de orde zijn de stemmingen over moties ingediend bij het debat over het fosfaatreductieplan te weten: - de motie-Ouwehand over het onder controle houden van de omvang van de melkveestapel (33037 nr. 204); - de motie-Ouwehand over intrekken van het hoger beroep (33037 nr. 205); - de motie-Grashoff/Futselaar over het begrenzen van de groei van de geitenhouderij (33037 nr. 208); - de motie-Grashoff over een uitzonderingspositie voor biologische boeren (33037 nr. 209); - de motie-Futselaar over het van de regeling uitsluiten van biologische gemengde bedrijven (33037 nr. 210); - de motie-Futselaar over een communicatieoffensief (33037 nr. 211). (Zie vergadering van 18 mei 2017.) De voorzitter: De motie-Futselaar (33037 nr. 211) is in die zin gewijzigd dat zij thans is ondertekend door de leden Futselaar en Lodders en luidt: Motie De Kamer gehoord de beraadslaging overwegende dat er in de melkveehouderij grote onduidelijkheid en daarmee gepaard gaande onzekerheid is ontstaan over de inhoud en de consequenties van de Regeling fosfaatreductieplan 2017; constaterende dat de communicatie over de regeling zeer summier is geweest; verzoekt de regering bij volgende wijzigingen van de Regeling fosfaatreductieplan 2017 (wijzigingen in het kader van het jongveegetal en andere aanpassingen of vast te stellen percentages) na publicatie van de regeling ook de betrokken ondernemers adequaat en eenduidig te informeren over de wijzigingen in de Regeling fosfaatreductieplan 2017 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 213 was nr. 211 (33037). Ik stel vast dat wij hier nu over kunnen stemmen. In stemming komt de motie-Ouwehand (33037 nr. 204).De voorzitter: Ik constateer dat de leden van de fractie van de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ouwehand (33037 nr. 205). De voorzitter: Ik constateer dat de leden van de fracties van de PvdD en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Grashoff/Futselaar (33037 nr. 208). De voorzitter: Ik constateer dat de leden van de fracties van de SP de PvdA GroenLinks de PvdD DENK en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Futselaar (33037 nr. 210). De voorzitter: Ik constateer dat de leden van de fracties van de SP GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. Ik heb de motie op stuk nr. 209 per ongeluk overgeslagen en dat is de heer Grashoff niet eens opgevallen. Wel hoor ik hem zeggen. Ok√©. We gaan er nu over stemmen. In stemming komt de motie-Grashoff (33037 nr. 209). De voorzitter: Ik constateer dat de leden van de fracties van de SP GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Futselaar/Lodders (33037 nr. 213 was nr. 211). De voorzitter: Ik constateer dat deze gewijzigde motie met algemene stemmen is aangenomen.