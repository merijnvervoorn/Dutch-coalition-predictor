12 Stemmingen moties Begroting Wonen en Rijksdienst Aan de orde zijn de stemmingen over moties ingediend bij de behandeling van het wetsvoorstel Vaststelling van de begrotingsstaten van Wonen en Rijksdienst (XVIII) voor het jaar 2015 te weten: - de motie-Karabulut/Jasper van Dijk over uitbesteding bij Defensie voorkomen (34000-XVIII nr. 6); - de motie-Karabulut over in 2015 afzien van huurverhoging (34000-XVIII nr. 7); - de motie-Van der Linde/Monasch over een transformatieregister (34000-XVIII nr. 8); - de motie-Knops over niet verhogen van de verhuurderheffing in 2015 (34000-XVIII nr. 10); - de motie-Knops over evalueren van de btw-verlaging (34000-XVIII nr. 11); - de motie-Monasch/Van der Linde over vrijstelling van de verhuurderheffing voor verhuurders van betaalbare nieuwbouw (34000-XVIII nr. 12); - de motie-Fritsma over geen voorrang voor toegelaten asielzoekers (34000-XVIII nr. 13); - de motie-Fritsma over laten vervallen van de boeterente bij oversluiten (34000-XVIII nr. 14); - de motie-Verhoeven over de werking van het inkoopstelsel (34000-XVIII nr. 15); - de motie-Schouten/Knops over ook corporaties in krimpregio's van de vrijstelling laten profiteren (34000-XVIII nr. 16); - de motie-Voortman over energiebesparing voor sociale huurwoningen (34000-XVIII nr. 18). (Zie vergadering van 29 oktober 2014.) De voorzitter: De motie-Knops (34000-XVIII nr. 10) is in die zin gewijzigd dat zij thans is ondertekend door de leden Knops en Karabulut. Naar mij blijkt wordt de indiening ervan voldoende ondersteund. Zij krijgt nr. 20 was nr. 10 (34000-XVIII). De voorzitter: De motie-Van der Linde/Monasch (34000-XVIII nr. 8) en de motie-Monasch (34000-XVIII nr. 12) zijn in die zin gewijzigd tot één motie dat de nieuwe motie luidt: De Kamer gehoord de beraadslaging overwegende dat de komende jaren de vraag naar huurwoningen zal toenemen; overwegende dat de wachtlijsten in veel plaatsen nu al lang zijn;overwegende dat deze vraag deels kan worden opgevangen door de herbestemming van zorgvastgoed en transformatie van kantoren; overwegende dat het bouwen van woningen tot de eerste aftoppingsgrens van de huurtoeslag zonder onrendabele top nauwelijks mogelijk is; overwegende dat de behoefte aan nieuwe betaalbare huurwoningen groot is en versterkt wordt door de invoering van de passendheidstoets; overwegende dat moet kunnen worden ingespeeld op nieuwe woonconcepten en woonwensen van potentiële huurders alsook via nieuw te vormen corporaties en coöperaties van bewoners in het landelijk en stedelijk gebied; voorts overwegende dat door het stimuleren van deze transformatie en nieuwbouw van betaalbare sociale huurwoningen de bouwsector door het hele land een belangrijke impuls kan krijgen; verzoekt de regering zo snel mogelijk met een voorstel te komen waarin onderstaande voorstellen zijn doorgerekend de consequenties voor stedelijke en landelijke gebieden inzichtelijk zijn gemaakt en is aangegeven hoe ze juridisch kunnen worden vormgegeven opdat een wetsvoorstel ingediend kan worden om: 1. voor de omzetting van kantoren en zorgvastgoed naar woningen gerealiseerd in de komende vijf jaar het mogelijk te maken deze woningen gedurende 30 jaar uit te sluiten van woningwaarderingsstelsel huurtoeslag en verhuurdersheffing; ze in dat geval voor toegelaten instellingen aan te merken als "niet-DAEB" maar in deze situatie de overige bepalingen van huurbescherming onverkort te laten gelden; 2. op korte termijn vrijstelling of heffingsvermindering van de verhuurderheffing te verlenen voor een periode van vijf jaar aan verhuurders van te bouwen zeer energiezuinige nieuwbouwwoningen met een huurprijs die gedurende de economische levensduur van 30 jaar niet boven de eerste aftoppingsgrens uitkomt en deze vrijstelling of vermindering te beperken tot de netto-toename van het aantal sociale huurwoningen (nieuwbouw minus sloop) van de verhuurder en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 19 was nr. 8 (34000-XVIII). Ik stel vast dat wij nu over deze gewijzigde moties kunnen stemmen. Mevrouw Schouten verzoekt om eerst te stemmen over haar motie op stuk nr. 16 alvorens te stemmen over de overige moties. In stemming komt de motie-Schouten/Knops (34000-XVIII nr. 16).De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Van Vliet 50PLUS/Baay-Timmerman 50PLUS/Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Karabulut/Jasper van Dijk (34000-XVIII nr. 6). De voorzitter: Ik constateer dat de aanwezige leden van de fracties van de ChristenUnie 50PLUS/Baay-Timmerman GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Karabulut (34000-XVIII nr. 7). De voorzitter: Ik constateer dat de aanwezige leden van de fracties van de PVV 50PLUS/Baay-Timmerman 50PLUS/Klein GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van der Linde/Monasch (34000-XVIII nr.19 was nr. 8 en nr. 12). De voorzitter: Ik constateer dat de aanwezige leden van de fracties van de VVD Van Vliet 50PLUS/Baay-Timmerman 50PLUS/Klein de PvdA en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Knops/Karabulut (34000-XVIII nr. 20 was nr. 10). De voorzitter: Ik constateer dat de aanwezige leden van de fracties van het CDA 50PLUS/Baay-Timmerman 50PLUS/Klein GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Knops (34000-XVIII nr. 11). De voorzitter: Ik constateer dat de aanwezige leden van de fracties van het CDA de Groep Bontes/Van Klaveren 50PLUS/BaayTimmerman 50PLUS/Klein GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Fritsma (34000-XVIII nr. 13).De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Fritsma (34000-XVIII nr. 14). De voorzitter: Ik constateer dat de aanwezige leden van de fracties van de PVV 50PLUS/Baay-Timmerman GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Verhoeven (34000-XVIII nr. 15). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de Groep Bontes/Van Klaveren ertegen zodat zij is aangenomen. In stemming komt de motie-Voortman (34000-XVIII nr. 18). De voorzitter: Ik constateer dat de aanwezige leden van de fracties van de ChristenUnie 50PLUS/Baay-Timmerman 50PLUS/Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.