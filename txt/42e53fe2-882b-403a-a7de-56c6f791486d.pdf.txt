13 Stemmingen moties Mijnbouw/Groningen Aan de orde zijn de stemmingen over moties ingediend bij het VAO Mijnbouw/Groningen te weten: - de motie-Beckerman over het verschaffen van duidelijkheid over de versterking (33529 nr. 727); - de motie-Beckerman over het opstellen van een subsidieregeling voor huurders (33529 nr. 728); - de motie-Nijboer over de aardbevingsschade in Pieterzijl (33529 nr. 729); - de motie-Van der Lee/Agnes Mulder over voor 1 mei een dashboard voor de versterkingsoperatie publiceren (33529 nr. 730); - de motie-Van der Lee over mogelijk maken dat het ACVG zo nodig achteraf afwegingen kan toetsen (33529 nr. 731); - de motie-Van der Lee over onafhankelijk advies van het SodM over aardgaswinning onder de Waddenzee (33529 nr. 732); - de motie-Agnes Mulder/Sienot over onafhankelijke metingen in de omgeving van mijnbouwlocaties (33529 nr. 733); - de motie-Agnes Mulder over de winst uit mijnbouwactiviteiten deels investeren in de regio (33529 nr. 734); - de motie-Dik-Faber/Sienot over advies van een wetenschappelijk panel over mijnbouw en de Waddenzee (33529 nr. 735); - de motie-Dik-Faber c.s. over inzicht in de contacten tussen mijnbouwbedrijven en de Commissie Mijnbouwschade (33529 nr. 736). (Zie vergadering van 11 maart 2020.) De voorzitter: Op verzoek van de heer Van der Lee stel ik voor zijn motie (33529 nr. 732) aan te houden. Daartoe wordt besloten. De voorzitter: De motie-Dik-Faber/Sienot (33529 nr. 735) is in die zin gewijzigd dat zij thans is ondertekend door de leden DikFaber Sienot en Van der Lee. Naar mij blijkt wordt de indiening ervan voldoende ondersteund. Zij krijgt nr. 739 was nr. 735 (33529). Ik stel vast dat wij hier nu over kunnen stemmen. In stemming komt de motie-Beckerman (33529 nr. 727). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties erte-gen zodat de uitslag bij handopsteken niet kan worden vastgesteld. De heer Hijink weet al een oplossing. De heer Hijink (SP): De oplossing is hoofdelijk stemmen denk ik voorzitter. Nee hoor 1 april. We gaan de motie aanhouden. (Hilariteit) Op verzoek van de heer Hijink stel ik voor de motie-Beckerman (33529 nr. 727) aan te houden. Daartoe wordt besloten. De voorzitter: Goed dank u wel. In stemming komt de motie-Beckerman (33529 nr. 728). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Dezelfde uitslag. Meneer Hijink help! De heer Hijink (SP): Die moeten we dan ook aanhouden voorzitter. Dit is wel een serieus punt. Er komt straks natuurlijk wel een moment waarop we een keer bij elkaar moeten gaan komen en een hele lijst van hoofdelijke stemmingen moeten gaan doen vrees ik. De voorzitter: Ja we gaan het daarover hebben meneer Hijink maar niet vanavond. Vindt u dat goed? De heer Hijink (SP): Ja hoor. De voorzitter: Op verzoek van de heer Hijink stel ik voor de motie-Beckerman (33529 nr. 728) aan te houden. Daartoe wordt besloten. In stemming komt de motie-Nijboer (33529 nr. 729). De voorzitter: Ik constateer dat deze motie met algemene stemmen is aangenomen.In stemming komt de motie-Van der Lee/Agnes Mulder (33529 nr. 730). De voorzitter: Ik constateer dat deze motie met algemene stemmen is aangenomen. In stemming komt de motie-Van der Lee (33529 nr. 731). De voorzitter: Ik constateer dat deze motie met algemene stemmen is aangenomen. In stemming komt de motie-Agnes Mulder/Sienot (33529 nr. 733). De voorzitter: Ik constateer dat deze motie met algemene stemmen is aangenomen. In stemming komt de motie-Agnes Mulder (33529 nr. 734). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Dik-Faber c.s. (33529 nr. 739 was nr. 735). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Dik-Faber c.s. (33529 nr. 736). De voorzitter: Ik constateer dat deze motie met algemene stemmen is aangenomen.