13 Stemmingen moties Burgerinitiatief Abortus is geen misdaad Aan de orde zijn de stemmingen over moties ingediend bij het debat over het burgerinitiatief Abortus is geen misdaad te weten: - de motie-Ellemeet c.s. over uitspreken dat abortus geen misdaad is (36326 nr. 2); - de motie-Dijk over een onderzoek naar de mogelijke gevolgen voor de abortuspraktijk als abortus uit het Wetboek van Strafrecht wordt gehaald (36326 nr. 3); - de motie-Van Houwelingen over uitspreken dat elke abortus een tragedie is (36326 nr. 4). (Zie vergadering van 24 mei 2023.) De voorzitter: De motie-Dijk (36326 nr. 3) is in die zin gewijzigd dat zij thans luidt: Motie De Kamer gehoord de beraadslaging constaterende dat het burgerinitiatief Abortus is geen misdaad oproept om abortus uit het Wetboek van Strafrecht te halen; verzoekt de regering om in kaart te brengen wat de mogelijke gevolgen zijn als artikel 296 uit het Wetboek van Strafrecht wordt gehaald en dit schriftelijk met de Kamer te delen en gaat over tot de orde van de dag. Zij krijgt nr. 5 was nr. 3 (36326). Ik stel vast dat wij hier nu over kunnen stemmen. Allereerst het woord aan de heer Bisschop. De heer Bisschop (SGP): Voorzitter ik wilde u niet in de rede vallen maar ik zou graag een brief willen ontvangen over de uitvoering van de motie-Stoffer/Bisschop (24077 nr. 528) die zojuist is aangenomen. De voorzitter: Dat gaan we doorgeleiden naar het kabinet. Dank u wel meneer Bisschop. De fractie van de PVV verzoekt om een hoofdelijke stemming over de motie op stuk nr. 4 (36326). Voordat we gaan stemmen wil een aantal leden een stemverklaring afleggen.Allereerst de heer Bevers van de VVD dan mevrouw Bikker van de ChristenUnie en dan de heer Van Haga van de Groep Van Haga. De heer Bevers (VVD): Voorzitter. De motie op stuk nr. 2 (36326) van collega Ellemeet en anderen spreekt uit dat abortus geen misdaad is. Dat is feitelijk helemaal juist. Abortus is het recht van vrouwen dat is vastgelegd en geborgd in de Wet afbreking zwangerschap. De VVD vindt ook dat abortus een recht is en geen misdrijf. Dit recht zullen wij vol overtuiging blijven verdedigen. De VVD heeft daar een grote bijdrage aan geleverd in zowel het verre als het recente verleden. We hebben afgelopen woensdag een respectvol inhoudelijk en genuanceerd debat gehad. We hebben ook met elkaar de complexiteit van de abortuswetgeving gewisseld. Het schrappen van artikel 296 van het Wetboek van Strafrecht is niet zonder consequenties. Complexiteit en consequenties wil de VVD in beeld hebben voordat we daarover een uitspraak doen. Daarom zullen wij nu tegen de motie stemmen. Dank u voorzitter. De voorzitter: Dank u wel. Dan mevrouw Bikker ChristenUnie. Mevrouw Bikker (ChristenUnie): Voorzitter. Voor elke vrouw die ongewenst zwanger is is dat intens verdrietig overweldigend en soms ook eenzaam. Dat is een situatie die je voor niemand wilt. Dat is de reden waarom de ChristenUnie voor de motie-Van Houwelingen op stuk nr. 4 zal stemmen. In het debat vorige week is gewisseld dat als een vrouw kiest voor het afbreken van de zwangerschap zij niet strafbaar is. Het Wetboek van Strafrecht beschermt de vrouw wel tegen onkundige en kwaadwillende abortusartsen en beschermt ook tegen gedwongen of illegale abortus. Ook wordt het ongeboren leven beschermd. Dat is in zichzelf waardevol en beschermwaardig ook als het nog niet levensvatbaar is. Dat is waarom abortus in het Wetboek van Strafrecht staat en dat is waarom de ChristenUnie tegen de motie-Ellemeet en de motie-Dijk zal stemmen. De voorzitter: Dank u wel mevrouw Bikker. Dan de heer Van Haga Groep Van Haga. De heer Van Haga (Groep Van Haga): Voorzitter. Aan een abortus kunnen allerhande overwegingen of aanleidingen ten grondslag liggen. De uiteindelijke uitvoering van een abortus kan veel gevoelens oproepen: het gevoel van verdriet het gevoel van opluchting en het gevoel van tragedie. Zowel de overwegingen als de gevoelens daaromtrent zijn onderdeel van de vrijheid van het individu en de lichamelijke integriteit. Daar staat BVNL pal voor. De Tweede Kamer gaat niet over wat mensen welof niet mogen voelen. De Kamer met een motie van één zin over zo'n gevoelig onderwerp een uitspraak ontlokken doet deze gecompliceerde en genuanceerde kwestie geen recht. Daarom stemmen wij tegen de motie van collega Van Houwelingen (36326 nr. 4) in het belang van Nederland. Dank u wel. De voorzitter: Dank u wel meneer Van Haga. In stemming komt de motie-Ellemeet c.s. (36326 nr. 2). De voorzitter: Ik constateer dat de leden van de fracties van de SP GroenLinks BIJ1 Volt Fractie Den Haan de PvdA de PvdD Lid Gündoğan D66 BBB en Groep Van Haga voor deze motie hebben gestemd en de leden van de fracties van DENK de ChristenUnie de VVD de SGP het CDA JA21 de PVV en FVD ertegen zodat zij is verworpen. In stemming komt de gewijzigde motie-Dijk (36326 nr. 5 was nr. 3). De voorzitter: Ik constateer dat de leden van de fracties van de SP GroenLinks Volt Fractie Den Haan de PvdA de PvdD Lid Gündoğan D66 de VVD BBB en Groep Van Haga voor deze gewijzigde motie hebben gestemd en de leden van de fracties van BIJ1 DENK de ChristenUnie de SGP het CDA JA21 de PVV en FVD ertegen zodat zij is aangenomen. In stemming komt de motie-Van Houwelingen (36326 nr. 4). Vóór stemmen de leden: Bikker Bisschop Martin Bosma Ceder Eerdmans Eppink Fritsma De Graaf Van der Graaf Graus Grinwis Van Houwelingen Jansen Léon de Jong Kerseboom Kops Kuzu Maeijer Markuszower Van Meijeren Edgar Mulder Van der Plas Pouw-Verweij Van der Staaij Van Weerdenburg Wilders Van Baarle Baudet en Beertema. Tegen stemmen de leden: Van den Berg Bergkamp Van Beukering-Huijbregts Bevers Bontenbal Boswijk Bouchallikh Boucke Boulakjar Boutkan Brekelmans Van den Brink Bromet Bushoff Van Campen Dassen Dekker-Abdulaziz Tony van Dijck Dijk Inge van Dijk El Yassini Ellemeet Ellian Ephraim Erkens Van Esch Futselaar Van Ginneken Grevink Peter de Groot Tjeerd de Groot Gündoğan Den Haan Van Haga Hagen Hammelburg Haverkort Rudmer Heerema Heinen Van den Hil Idsinga Romke de Jong Kamminga Kat Kathmann Van Kent Klink Koerhuis De Kort Kröger Kuik Kuiken Kwint Van der Laan Van der Lee Leijten Madlener Marijnissen Van Meenen MichonDerkzen Minhas Mohandis Mutluer Nijboer Paul Paulusma Peters Piri Podt Raemakers Rahimi Rajkowski Sahla Chris Simons Sylvana Simons Sjoerdsma Slootweg Smals Smolders Sneller Van Strien Strolenberg Teunissen Thijssen Tielen Valstar Vedder Verkuijlen Wassenberg Van der Werf Werner Westerveld Van Weyenberg Van Wijngaarden Van der Woude Aartsen Akerboom Alkaya Amhaouch en Beckerman.De voorzitter: Ik constateer dat deze motie met 29 stemmen voor en 100 stemmen tegen is verworpen. Ik stel voor het burgerinitiatief met de stemmingen over de moties als behandeld te beschouwen en de initiatiefnemers hierover schriftelijk te informeren onder dankzegging voor het initiatief. Daartoe wordt besloten.