12 Stemmingen Griffierechten burgerlijke zaken Aan de orde zijn de stemmingen in verband met het wetsvoorstel Wijziging van de Wet van 30 september 2010 tot invoering van een nieuw griffierechtenstelsel in burgerlijke zaken (Reparatiewet griffierechten burgerlijke zaken) ( 33108 ) en over: - de motie-Schouw c.s. over het intrekken van het wetsvoorstel inzake de verhoging van de griffierechten (33108 nr. 13); - de motie-De Wit over een uniform systeem voor inning van het griffierecht (33108 nr. 14). (Zie vergadering van 10 oktober 2012.) De voorzitter: De motie-De Wit (33108 nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat er geen uniform systeem bestaat voor het in rekening brengen van de griffierechten; overwegende dat het ontbreken van een eenduidige inning leidt tot verwarring bij onder andere rechtzoekenden hun gemachtigden en gerechten zelf; overwegende dat de niet tijdige betaling van het griffierecht vergaande consequenties heeft voor de zaak; verzoekt de regering in samenspraak met de rechterlijke macht te onderzoeken of het mogelijk is te komen tot een uniform systeem voor inning van het griffierecht en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 18 was nr. 14 (33108). Ik stel vast dat wij hier nu over kunnen stemmen. In stemming komt het gewijzigde amendement-Recourt (stuk nr. 17 I) tot het invoegen van onderdeel Ba. De voorzitter: Ik constateer dat dit gewijzigde amendement met algemene stemmen is aangenomen. Ik stel vast dat door de aanneming van dit gewijzigde amendement de overige op stuk nr. 17 voorkomende amendementen als aangenomen kunnen worden beschouwd.In stemming komt het nader gewijzigde amendement-Gesthuizen (stuk nr. 15). De voorzitter: Ik constateer dat de aanwezige leden van de fracties van de PVV de SGP de ChristenUnie de VVD 50PLUS D66 GroenLinks de PvdA de PvdD en de SP voor dit nader gewijzigde amendement hebben gestemd en de aanwezige leden van de fractie van het CDA ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Gesthuizen (stuk nr. 15) en de amendementen-Recourt (stuk nrs. 17 I tot en met V). De voorzitter: Ik constateer dat dit wetsvoorstel met algemene stemmen is aangenomen. In stemming komt de motie-Schouw c.s. (33108 nr. 13). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-De Wit (33108 nr. 18 was nr. 14). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer De Wit (SP): Nu de gewijzigde motie op stuk nr. 18 was nr. 14 over de uniformering van de wijze waarop het griffierecht moet worden ge√Ønd is aangenomen zou ik graag nog van dit kabinet zo snel mogelijk een brief willen ontvangen over de vraag hoe deze motie wordt uitgevoerd. De voorzitter: Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten.