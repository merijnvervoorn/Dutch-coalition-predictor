21 Stemming motie Landspakketten en hervormingen CAS Aan de orde is de stemming over een aangehouden motie ingediend bij het tweeminutendebat Landspakketten en hervormingen CAS te weten: - de motie-Van den Berg over het aanvullend onderzoek naar het onderwijs op Curaçao door een onafhankelijke expertgroep laten uitvoeren (36200-IV nr. 77). (Zie vergadering van 21 juni 2023.) De voorzitter: De motie-Van den Berg (36200-IV nr. 77) is in die zin gewijzigd dat zij thans luidt: Motie De Kamer gehoord de beraadslaging overwegende dat een goede nulmeting van het onderwijs op Curaçao belangrijk is als vertrekpunt voor ontwikkelingen die nodig zijn voor noodzakelijke verbetering van de basiskwaliteit van het onderwijs; constaterende dat in de landspakketten opgenomen is dat een doorlichting van het onderwijs op Curaçao door een onafhankelijke expertgroep gaat plaatsvinden; constaterende dat nu de onderwijsinspecties van Nederland en Curaçao een doorlichting van het onderwijs hebben opgeleverd; verzoekt de regering over de resultaten en de voortgang van het verbeterplan voor het onderwijs op Curaçao aan de Kamer te blijven rapporteren in ieder geval via de uitvoeringsrapportages en zo nodig tussentijds en gaat over tot de orde van de dag. Zij krijgt nr. 100 was nr. 77 (36200-IV). Ik stel vast dat wij hier nu over kunnen stemmen. In stemming komt de gewijzigde motie-Van den Berg (36200-IV nr. 100 was nr. 77). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 FVD en Groep Van Haga voor deze gewijzigde motie hebben gestemd en de leden van de fracties van de PVV en Lid Ephraim ertegen zodat zij is aangenomen.