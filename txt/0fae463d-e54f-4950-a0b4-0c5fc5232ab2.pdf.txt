31 Stemmingen moties Jaarverslag ministerie van Economische Zaken 2012 Aan de orde zijn de stemmingen over moties ingediend bij het debat over het jaarverslag en de slotwet van het ministerie van Economische Zaken 2012 te weten: - de motie-Klever over zwijggeldclausules in verband met windturbines (33605-XIII nr. 12); - de motie-Van Gerven over behoud van de kerntaken "natuur" (33605-XIII nr. 14); - de motie-Ouwehand/Thieme over een verbod op diertransporten op zeer warme dagen (33605-XIII nr. 16); - de motie-Ouwehand/Thieme over beschutting in weilanden (33605-XIII nr. 17). (Zie wetgevingsoverleg van 26 juni 2013.) De voorzitter: Op verzoek van mevrouw Ouwehand stel ik voor haar motie (33605-XIII nr. 17) aan te houden. Daartoe wordt besloten. De voorzitter: De motie-Ouwehand/Thieme (33605-XIII nr. 16) is in die zin gewijzigd dat zij thans luidt: Motie De Kamer gehoord de beraadslaging constaterende dat er in de zomermaanden diertransporten in tropische temperaturen kunnen plaatsvinden; constaterende dat de Europese Verordening (EG nr. 1/2005) bepaalt dat de temperatuur in de wagen maximaal 30 graden celsius mag zijn maar dat uit onderzoek blijkt dat de temperatuur in de wagens op warme dagen vaak veel hoger is; constaterende dat uit onderzoek is gebleken dat dieren bij een binnentemperatuur van 25 graden celsius hittestress hebben waardoor veel dieren benauwd en uitgeput raken; verzoekt de regering een uitrijverbod voor diertransporten in te stellen op dagen waarop de officiÃ«le weersverwachting een temperatuur van 30 graden celsius of meer aangeeft en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 19 was nr. 16 (33605-XIII).Op verzoek van mevrouw Ouwehand stel ik voor haar motie (33605-XIII nr. 19) aan te houden. Daartoe wordt besloten. In stemming komt de motie-Klever (33605-XIII nr. 12). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Gerven (33605-XIII nr. 14). De voorzitter: Ik constateer dat de aanwezige leden van de fracties van 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.