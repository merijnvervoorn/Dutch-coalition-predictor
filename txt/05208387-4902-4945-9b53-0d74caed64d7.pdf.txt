17 Stemmingen moties Marktordening gezondheidszorg Aan de orde zijn de stemmingen over moties ingediend bij de behandeling van het wetsvoorstel Wijziging van de Wet marktordening gezondheidszorg en enkele andere wetten te weten: - de motie-Bruins Slot over de onderbouwing van de conclusie van de medisch adviseur (33980 nr. 24); - de motie-Volp over controle door verzekeraars op rechtmatige besteding van premiegeld (33980 nr. 25). (Zie vergadering van 8 september 2016.) De voorzitter: De motie-Bruins Slot (33980 nr. 24) is in die zin gewijzigd dat zij thans luidt: Motie De Kamer gehoord de beraadslaging constaterende dat medisch adviseurs of onder hun verantwoordelijkheid werkende personen op basis van de wet als ultimum remedium inzicht hebben in de medische gegevens van een verzekerde; van mening dat een medisch adviseur niet meer informatie aan een zorgverzekeraar verstrekt dan proportioneel of noodzakelijk is; verzoekt de minister in de regeling op basis van artikel 68a derde en vijfde lid en artikel 68b eerste lid van de Wet marktordening gezondheidszorg te regelen dat de conclusie en de onderbouwing van de conclusie door de medisch adviseur niet meer informatie bevat dan noodzakelijk is en dat de beoordeling enkel is aangewezen in het kader van de materiële controle en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 29 was nr. 24 (33980). Ik stel vast dat wij hier nu over kunnen stemmen. In stemming komt de gewijzigde motie-Bruins Slot (33980 nr. 29 was nr. 24). De voorzitter: Ik constateer dat deze gewijzigde motie met algemene stemmen is aangenomen.In stemming komt de motie-Volp (33980 nr. 25). De voorzitter: Ik constateer dat de aanwezige leden van de fracties van de SP de PvdD de PvdA GroenLinks 50PLUS Klein de Groep Kuzu/Öztürk de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.