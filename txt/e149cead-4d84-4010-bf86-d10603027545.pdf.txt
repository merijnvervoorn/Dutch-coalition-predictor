12 Stemmingen moties Noodklok over negatieve gevolgen van de Fraudewet Aan de orde zijn de stemmingen over moties ingediend bij het dertigledendebat over gemeenten die de noodklok luiden over de negatieve gevolgen van de Fraudewet te weten: - de motie-Karabulut c.s. over wijzigingsvoorstellen die recht doen aan de bezwaren van werkzoekenden de Ombudsman en uitvoeringsinstanties (17050 nr. 475); - de motie-Pieter Heerma/Van Weyenberg over concrete uitwerking van de criteria voor verwijtbaarheid (17050 nr. 476). (Zie vergadering van 27 mei 2014.) De voorzitter: De motie-Pieter Heerma/Van Weyenberg (17050 nr. 476) is in die zin gewijzigd dat zij thans luidt: Motie De Kamer gehoord de beraadslaging constaterende dat er sinds 1 januari 2013 een verzwaard sanctieregime in het bestuursrecht geldt voor fraude in de sociale zekerheid en illegale tewerkstelling; constaterende dat uit diverse signalen blijkt dat door de zeer ruime toepassing van het werkgeversbegrip en de ketenbepaling in de Wet arbeid vreemdelingen (Wav) en de brede toepassing van het begrip "verwijtbaarheid" ook goedwillenden hoog worden beboet die zich van geen kwaad bewust zijn en zich niet realiseren dat zij de wet overtreden; overwegende dat reeds bij de behandeling van het wetsvoorstel tot aanscherping van het sanctieregime uitgebreid over dit risico binnen het bestuursrecht is gesproken en de reikwijdte en het effect van het gehanteerde begrip "verwijtbaarheid" ter discussie is gesteld; verzoekt de regering om voor 1 oktober 2014 met een concrete uitwerking te komen binnen de Fraudewet om de criteria van "de mate van verwijtbaarheid" uit te breiden om niet meer standaard een minimumboete van €150 op te leggen om de waarschuwing in de sociale zekerheid uit te breiden naar andere categorieën en om de mogelijkheid uit te breiden om bij een eerste overtreding een waarschuwing te geven in de Wav als niet ook een andere overtreding is begaan; verzoekt de regering tevens om waar uitwerking hiervan niet kan binnen de grenzen van de wet voorstellen voor te bereiden om dit wel mogelijk te maken en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 477 was nr. 476 (17050). Ik stel vast dat wij hier nu over kunnen stemmen. In stemming komt de motie-Karabulut c.s. (17050 nr. 475). De voorzitter: Ik constateer dat de aanwezige leden van de fracties van het CDA de ChristenUnie de SGP 50PLUS/Baay-Timmerman 50PLUS/Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Pieter Heerma/Van Weyenberg (17050 nr. 477 was nr. 476). De voorzitter: Ik constateer dat de aanwezige leden van de fracties van het CDA de ChristenUnie de SGP 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.