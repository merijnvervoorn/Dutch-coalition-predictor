7 Regeling van werkzaamheden Regeling van werkzaamheden De voorzitter: Ik stel voor de volgende stukken af te voeren van de stand van werkzaamheden: 2012Z12291; 28982 nr. 128; 32645/40; 2012Z12292; 29023 nr. 118; 31574 nr. 25; 33000XIII nr. 188; 31239 nr. 138; 32645 nr. 38; 32849 nr. 17; 32839 nr. 10; 31239 nr. 137; 31239 nr. 136; 30196 nr. 175; 25422 nr. 92; 32645 nr. 37; 30212 nr. 80; 33252 nr. 1; 2012Z09221; 32774 nr. 4; 28982 nr. 127; 31574 nr. 24; 31239 nr. 133; 33000-XIII nr. 178; 29383 nr. 194; 30196 nr. 160; 30212 nr. 79; 29023 nr. 117; 32645 nr. 36; 31239 nr. 130; 31239 nr. 131; 32813 nr. 16; 29023 nr. 116. Ik stel voor toe te voegen aan de agenda: - het VAO stelselherziening jeugdzorg met als eerste spreker het lid Dijsselbloem (PvdA). Overeenkomstig de voorstellen van de voorzitter wordt besloten. De voorzitter: Het woord is aan mevrouw Leijten. Mevrouw Leijten (SP): Voorzitter. De koepel van Wmo-raden luidt de noodklok omdat het programma Aandacht voor iedereen voor lokale inspraak per 1 juli wordt gestopt. De patiëntenverenigingen hebben al te maken met een korting op hun budget wat een beetje gecompenseerd werd door inzet op lokale aanspraak. Zij worden nu dus echt geconfronteerd met bestaansonzekerheid. Ik vraag de staatssecretaris om daarover uiterlijk dinsdag een brief te sturen. Dan kunnen wij het onderwerp mogelijk meenemen in het debat over de Wmo van volgende week. De voorzitter: Ik zal het stenogram laten doorgeleiden naar het kabinet. Het woord is aan mevrouw Leijten voor haar tweede verzoek. Mevrouw Leijten (SP): Voorzitter. Ik doe het verzoek om antwoorden op schriftelijke vragen die ik heb gesteld aan de staatssecretaris over het feit dat het CAK een vordering van bijna € 20.000 bij iemand op de deurmat heeft gelegd. Daarvoor is al eens een uitstelbriefje gekomen. Het zijn vragen van 21 mei dus het lijkt mij tijd om daarop antwoord te geven. Er zijn nog twee andere series schriftelijke vragen die ik heb gesteld één aan de staatssecretaris over de sluiting van Klaver 6 van 23 mei en één aan de minister over de medicatiebeoordeling bij ouderen van 29 mei. Het lijkt mij tijd voor antwoord. De voorzitter: Ik zal de stenogrammen laten doorgeleiden. Het woord is aan de heer Ulenbelt. De heer Ulenbelt (SP): Voorzitter. Ik verzoek de minister van Economische Zaken Landbouw en Innovatie om een brief over innovatie.Wij hebben een debat gevoerd met de minister waarin hij zei zich te zullen inspannen voor een bijdrage aan de totstandkoming van een sociaal plan bij Nedcar. Daar wordt vandaag alweer gestaakt. Ik ontvang graag informatie van de minister over zijn inspanningen en pogingen om dat sociaal plan tot stand te brengen. De voorzitter: Ik zal het stenogram doorgeleiden. Het woord is aan mevrouw Bouwmeester. Mevrouw Bouwmeester (PvdA): Voorzitter. Ik krijg graag een brief van de minister en de staatssecretaris van VWS over het bericht dat één op de zeven jongeren een verstandelijke beperking heeft. Dat is een bericht uit Trouw van vanmorgen. Ik hoor vooral graag op welke manier deze jongeren levenslang en levensbreed worden ondersteund want mijn fractie heeft daarover grote zorgen. Mevrouw Venrooy-van Ark (VVD): Voorzitter. Ook mijn fractie ontvangt die brief graag. Ik voeg daaraan graag nog een vraag toe. Volgens de Wereldgezondheidsorganisatie heeft 7% van de bevolking een licht verstandelijke beperking. In Nederland ligt dat percentage door allerlei definities en cijfers op 15% van de bevolking. Kan het kabinet daarop ingaan? De voorzitter: Wij zullen het stenogram doorgeleiden. Het woord is aan mevrouw Schouten. Mevrouw Schouten (ChristenUnie): Voorzitter. Ik doe graag een rappel voor onbeantwoorde schriftelijke vragen van 12 april gesteld door mijn fractievoorzitter de heer Slob over de veiling van gsm-frequenties en de mogelijke interferentie met GSM-rail. Ik verzoek de minister via u om daarbij ook te reageren op de brandbrief van de spoorvervoerders. De voorzitter: Ik herinner in het stenogram maar even aan de regel dat wij schriftelijke vragen ook kunnen omzetten in mondelinge vragen als dat makkelijker is dan schriftelijk. Maar wij doen het eerst nog schriftelijk. Dit verzoek wordt doorgeleid naar het kabinet. Het woord is aan mevrouw Van Tongeren. Mevrouw Van Tongeren (GroenLinks): Ik vervang de heer Braakhuis. De GroenLinksfractie wil graag een brief van de minister van Financiën over het bericht dat de Nederlandsche Bank informatie achterhield voor de commissie-De Wit. De voorzitter: Ik zal het stenogram doorgeleiden. Het woord is aan de heer Koolmees. De heer Koolmees (D66): Voorzitter. Volgende week is er een belangrijk debat over de volgende Europese top. De premier is gisteren en eergisteren op bezoek geweest bij bondskanselier Merkel. Wij willen graag voor het debat van volgende week een uitgebreid verslag ontvangen van dit gesprek. Daar komt bij dat de Duitse minister van Buitenlandse Zaken de heer Westerwelle het initiatief heeft genomen voor eengroep die gaat nadenken over de toekomst van de eurozone en de Europese Unie. Het gaat daarbij om vergaande plannen. Wij weten dat de premier tegen vergezichten is maar in dezelfde brief krijgen wij graag informatie over hoe het kabinet aankijkt tegen dit initiatief van de heer Westerwelle. De voorzitter: Ik zal het stenogram doorgeleiden naar het kabinet. Het woord is aan mevrouw Ouwehand. Mevrouw Ouwehand (PvdD): Voorzitter. Ik heb mij aangemeld voor de regeling maar was vrij laat. Ik wil graag een verzoek doen om de aanwezigheid van de minister-president de staatssecretaris van Economische Zaken Landbouw en Innovatie en de minister van Veiligheid en Justitie bij het wetgevingsoverleg over de Crisis- en herstelwet dat voor maandag staat gepland. Toen het vorige kabinet de tijdelijke Crisisen herstelwet vormgaf waren zij de betrokken bewindspersonen. U herinnert zich dat vast nog wel wij hebben dat hier in deze zaal besproken. Wij hebben vragen die op de terreinen van deze bewindspersonen liggen. Dus ik verzoek om hun aanwezigheid bij het wetgevingsoverleg aanstaande maandag. De voorzitter: Ik zal het stenogram doorgeleiden naar het kabinet. Het woord is aan mevrouw Van Toorenburg. Mevrouw Van Toorenburg (CDA): Voorzitter. Niet om oncollegiaal te zijn maar de heer Heijnen had een aanmelding gedaan. Hij is er niet maar ik hecht zelf ook heel erg aan een brief. Namens het CDA vraag ik daarom alsnog een brief van de minister van Binnenlandse Zaken over het bericht dat Nederlandse scholieren van alle onderzochte landen het slechtst scoren op burgerschap. De voorzitter: Zullen we er dan een verzoek van Heijnen/Van Toorenburg van maken? Ik zie dat mevrouw Van Toorenburg dat goed vindt. Prima. Het woord is aan de heer Van den Besselaar. De heer Van den Besselaar (PVV): Voorzitter. Ik spreek namens mijn collega Lucassen. Hij zou graag een brief van de regering willen ontvangen – nu moet ik even mijn bril opzetten als dat mag – over het rapport van het Amerikaanse ministerie van Buitenlandse Zaken over mensenhandel mensensmokkel en kinderprostitutie op Aruba Curaçao en de BES-eilanden. De voorzitter: We zullen het stenogram doorgeleiden. We zijn eruit mijnheer Lucassen. Fijn dat u er bent. Het woord is aan mevrouw Leijten. Mevrouw Leijten (SP): Voorzitter. We hebben net een algemeen overleg gehad over het pakket. Dat moet voor 1 juli zijn afgerond en het is nog niet aangemeld. Het zou prettig zijn als daarmee rekening kan worden gehouden bij de inplanning voor volgende week.De voorzitter: U bedoelt van een VAO? Mevrouw Leijten (SP): Ja. De voorzitter: Dat zullen wij doen. We gaan volgende week waarschijnlijk een avond voor VAO's inruimen. Mevrouw Leijten (SP): Dat is mooi. De voorzitter: Ik zie dat u zich daarop verheugt dat doe ik ook. Dan zijn wij nu gekomen aan het eind van de regeling van werkzaamheden.