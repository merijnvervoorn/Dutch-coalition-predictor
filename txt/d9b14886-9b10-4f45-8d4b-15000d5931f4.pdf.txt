19 Stemming motie Personen- en familierecht Aan de orde is de stemming over een aangehouden motie ingediend bij het tweeminutendebat Personen- en familierecht te weten: - de motie-Van Ginneken/Ellian over een werkgroep die de doorwerking van meerouderschap in overige wet- en regelgeving nauwkeurig uiteenzet (33836 nr. 70). (Zie vergadering van 25 mei 2022.) De voorzitter: De motie-Van Ginneken/Ellian (33836 nr. 70) is in die zin gewijzigd dat zij thans luidt: Motie De Kamer gehoord de beraadslaging constaterende dat deze Kamer al meermaals heeft gevraagd om invoering van juridisch meerouderschap; overwegende dat juridisch meerouderschap op zichzelf heel afgebakend is maar wel doorwerking heeft op allerlei weten regelgeving en de erkenning van ouderschap in het buitenland; van mening dat er meer onderzoek moet worden gedaan naar deze doorwerking; verzoekt de regering om een werkgroep aan te stellen die de voor meerouderschap benodigde wijzigingen in Burgerlijk Wetboek 1 inventariseert de doorwerking daarvan in alle relevante wet- en regelgeving nauwkeurig uiteenzet en een plan en planning opstelt voor implementatie en de conclusies hiervan voor de zomer van 2023 met de Kamer te delen en gaat over tot de orde van de dag. Zij krijgt nr. 75 was nr. 70 (33836). Ik stel vast dat wij hier nu over kunnen stemmen. In stemming komt de gewijzigde motie-Van Ginneken/Ellian (33836 nr. 75 was nr. 70). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 de VVD het CDA en BBB voor deze gewijzigde motie hebben gestemd en de leden van de fracties van Lid Omtzigt de ChristenUnie de SGP JA21 de PVV FVD en Groep Van Haga ertegen zodat zij is aangenomen.Daarmee zijn we bijna aan het einde gekomen van de normale stemmingen maar u heeft er nog één tegoed. Daar gaan we zo nog even voor schorsen. Ik geef eerst het woord aan mevrouw Van der Plas van BBB. Mevrouw Van der Plas (BBB): Ik dacht ik wacht even omdat er een beetje gedoe was. Onder punt 10 op de stemmingslijst de stemmingen over moties ingediend bij het tweeminutendebat Landbouw- en Visserijraad op 13 juni 2022 word ik geacht voor de motie op stuk nr. 1442 (21501-32) te hebben gestemd. Het slaat natuurlijk helemaal nergens op als ik daar als "tegen" sta want het gaat over voedselzekerheid. Ik heb gewoon voorgestemd althans ... De voorzitter: Dan zullen we dat opnemen in de Handelingen mevrouw Van der Plas. Ik schors de vergadering voor een enkel moment; dan kunnen we even kijken hoe we verdergaan met het betreffende vraagstuk. De vergadering wordt enkele ogenblikken geschorst.