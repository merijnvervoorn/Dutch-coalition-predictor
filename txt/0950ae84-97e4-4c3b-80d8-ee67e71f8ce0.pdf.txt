24 Stemming brief Vervulling vacature van raadsheer in de civiele kamer van de Hoge Raad Aan de orde is de stemming over de brief van de vaste commissie voor Justitie en Veiligheid over het opmaken van een voordracht van drie kandidaten ter vervulling van een vacature van raadsheer in de civiele kamer van de Hoge Raad (33785 nr. 20). De voorzitter: We gaan nu stemmen over de agendapunten 18 18a en 18b. Aangezien is gevraagd om schriftelijke stemmingen over een aantal posities dus eigenlijk over namen op de voordrachten benoem ik nu allereerst tot leden van het stembureau de leden Aukje de Vries tevens voorzitter van het stembureau de heer Geleijnse namens 50PLUS de heer Kops en de heer Van der Molen. Ik verzoek de stemopnemers plaats te nemen aan de tafel in het midden van de zaal en ik verzoek de bodes de eerste stembriefjes uit te delen. Die hebben elke keer een andere kleur. U wordt geacht op het stembriefje één naam en niet één nummer te schrijven. De namen van de voorgedragen personen staan op de stemmingslijst. Ik maak u erop attent dat uw stem alleen geldig is indien u uw stem uitbrengt op een van deze personen. Blanco briefjes en briefjes met meerdere namen zijn ongeldig en die ga ik ook niet voorlezen. Dat soort grappen gaan we vandaag niet maken. Ik verzoek de griffier de namen van de leden die op de presentielijst zijn vermeld voor te lezen en ik verzoek de leden om op die oproep te reageren door op te staan en zich naar het stembureau te begeven. Na het uitbrengen van uw stem kunt u weer uw plaats innemen. Ten slotte verzoek ik u om niet door de zaal te gaan lopen of de zaal te verlaten tijdens de stemmingen. De bode zal mijn stembriefje naar het stembureau brengen en de leden van het stembureau brengen als laatsten hun stem uit. We gaan nu over tot de opmaak van de eerste voordracht van een totaal van drie de voordracht onder agendapunt 18 de vervulling van de vacature van raadsheer in de civiele kamer van de Hoge Raad. Wij gaan stemmen over de persoon die als eerste op de voordracht zal worden geplaatst. Kan de Kamer instemmen met het voorstel van de vaste commissie voor Justitie en Veiligheid om de heer mr. F.J.P. Lock als eerste op de voordracht genoemd bij agendapunt 18 te plaatsen? Dat is het geval. Daartoe wordt besloten. De voorzitter: Dan gaan we nu over tot de stemming over de tweede naam op de voordracht bij agendapunt 18. Daarover stemmen wij schriftelijk. Het woord is nu aan de griffier. Ik zie dat de briefjes nog niet aan iedereen zijn uitgedeeld en die zijn wel belangrijk. Dan wachten we daar eerst op.Wie heeft er nog geen briefje? Ik zie dat het nu rond is. Ik geef het woord aan de griffier. (De leden brengen hun stem uit.) De voorzitter: Dank u wel. Ik schors de vergadering voor enkele ogenblikken om het stembureau de gelegenheid te geven het aantal uitgebrachte stemmen te tellen. De vergadering wordt enkele ogenblikken geschorst. De voorzitter: Ik geef mevrouw Aukje de Vries het woord. Mevrouw Aukje de Vries (VVD): Dank u wel voorzitter. Er zijn in totaal 142 stemmen uitgebracht. De voorzitter: 142 leden staan op de presentielijst vermeld. Mevrouw Aukje de Vries (VVD): Er zijn ook 142 geldige stemmen uitgebracht. De voorzitter: De volstrekte meerderheid bij dit aantal uitgebrachte geldige stemmen is 72. Mevrouw Aukje de Vries (VVD): Er zijn 4 stemmen uitgebracht op de heer mr. F.J.P. Lock er zijn 123 stemmen uitgebracht op de heer mr. M. Kuijer en er zijn 15 stemmen uitgebracht op mevrouw mr. C. Caminada. De voorzitter: Aangezien de heer mr. M. Kuijer de volstrekte meerderheid van het aantal geldig uitgebrachte stemmen heeft behaald zal de heer mr. M. Kuijer als tweede kandidaat op de voordracht worden geplaatst. Dan wil ik nu overgaan tot de stemming over de persoon die als derde op de voordracht zal worden geplaatst. Voor de duidelijkheid: we zijn nog steeds bij agendapunt 18. Kan de Kamer instemmen met het voorstel van de vaste commissie voor Justitie en Veiligheid om mevrouw mr. C. Caminada als derde op de voordracht genoemd bij agendapunt 18 te plaatsen? Dat is het geval. Daartoe wordt besloten.