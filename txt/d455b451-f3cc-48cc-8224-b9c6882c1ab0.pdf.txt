25 Stemming motie Asiel en migratie Aan de orde is de stemming over een aangehouden motie ingediend bij het debat over asiel en migratie te weten: - de gewijzigde motie-Groothuizen/Voordewind over een panel om landeninformatie te toetsen (19637 nr. 2631 was nr. 2616). (Zie notaoverleg van 3 juni 2020.) De voorzitter: De gewijzigde motie-Groothuizen/Voordewind (19637 nr. 2631 was nr. 2616) is in die zin nader gewijzigd dat zij thans luidt: Motie De Kamer gehoord de beraadslaging overwegende dat goede landeninformatie van groot belang is bij het beoordelen van asielverzoeken; overwegende dat de Adviescommissie voor Vreemdelingenzaken adviseert een peer review te laten uitvoeren door EASO en landeninformatieonderzoekers van immigratiediensten uit andere EU-lidstaten; roept de regering op deze suggestie uit te werken en de Kamer daarover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 2667 was nr. 2631 (19637). Ik stel vast dat wij hier nu over kunnen stemmen. In stemming komt de nader gewijzigde motie-Groothuizen/Voordewind (19637 nr. 2667 was nr. 2631). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de SGP het CDA en de ChristenUnie voor deze nader gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.