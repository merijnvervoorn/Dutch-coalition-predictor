12 Stemmingen voordracht vacature Commissie van Toezicht Inlichtingenen Veiligheidsdiensten Aan de orde is de stemming in verband met het opmaken van een voordracht ter vervulling van een vacature voor een voorzitter en een vacature voor een lid van de Commissie van Toezicht betreffende de Inlichtingen- en Veiligheidsdiensten (33596). De voorzitter: Ik stel voor de eerste voordracht vast te stellen conform de procedure zoals vermeld in stuk 24663 nr. 1 en conform het voorstel van de vaste commissie voor Binnenlandse Zaken gedaan in de brief van 19 september 2013 (33596 nr. 3) te weten: 1. de heer mr. H.N. Brouwer 2. de heer mr. D. Pijl 3. de heer mr. R.S. Croll. Ik verzoek de stemopnemers plaats te nemen aan de tafel voor het rostrum. Ik verzoek de bodes de groene stembriefjes uit te delen. U wordt geacht om op het stembriefje één naam te schrijven. De aanbevelingslijst van de aanbevelingscommissie is rondgedeeld (33545 nr. 3). Hierop staan per aanbeveling drie namen. Tevens vestig ik uw aandacht op de brief van de vaste commissie voor Binnenlandse Zaken en Koninkrijksrelaties waarin de voordracht aan de Kamer wordt voorgesteld (33596 nr. 3). Ik verzoek de Griffier om de namen van de leden die de presentielijst hebben getekend voor te lezen. Ik verzoek de leden om op de oproep te reageren door op te staan en zich naar het stembureau te begeven en om na het uitbrengen van hun stem hun plaats weer in te nemen. Wij gaan nu over tot de opmaak van de eerste naam op de eerste voordracht voor een lid van de Commissie van Toezicht betreffende de Inlichtingen- en Veiligheidsdiensten. Nogmaals het gaat om één naam. Het stemmen gaat op alfabetische volgorde. Daartoe wordt besloten. De voorzitter: Aangezien is gevraagd om schriftelijke stemmingen over de op de voordracht te plaatsen namen van de tweede vacature in de Commissie van Toezicht betreffende de Inlichtingen- en Veiligheidsdiensten benoem ik nu tot leden van het stembureau de leden Knops tevens voorzitter Van Gerven Van der Burg en Schouw. Door dit verzoek is nu aan de orde de tweede voordracht van de aanbevelingscommissie zoals gedaan in stuk 33545 nr. 3. Deze voordracht is gelijkluidend aan het voorstel van de vaste commissie voor Binnenlandse Zaken (33596 nr. 3). Ik heb deze beide voordrachten nog rond laten delen. Mevrouw Van Veldhoven (D66): Voorzitter. Een kort punt van orde: de stembriefjes zijn nog niet allemaal uitgedeeld.De voorzitter: Dat heb ik begrepen. Ze worden nu rondgedeeld; dank u wel. De voorzitter: Ik dank de griffier voor het afroepen van de namen en geef nu het woord aan de voorzitter van het stembureau de heer Knops. (De aanwezige leden brengen hun stem uit.) De heer Knops (CDA): Dank u wel voorzitter. Er zijn 143 geldige stemmen uitgebracht. De voorzitter: Er hebben 143 leden de presentielijst getekend. De heer Knops (CDA): Daarvan zijn uitgebracht één blancostem één stem op E.J. Snowden één stem op Plasterk 19 stemmen op de heer Pijl en 121 stemmen op de heer Meijboom. De voorzitter: Aangezien de heer Meijboom de volstrekte meerderheid van het aantal uitgebrachte stemmen heeft behaald zal hij als eerste naam op de voordracht worden geplaatst. Ik dank de heer Knops voor het verrichten van deze mooie taak. Ik dank ook de andere leden van het stembureau. Nu de eerste naam op de tweede voordracht is vastgesteld vraag ik aan de aanvrager van de schriftelijke stemmingen de heer Bontes of hij ook over de voordrachten voor de nummers twee en drie op de lijst schriftelijk wenst te stemmen. Ik constateer dat hij dat niet wil. Dan stel ik voor om de namen van de nummers twee en drie op de voordracht vast te stellen conform de procedure zoals vermeld in stuk 24663 nr. 1 en conform het voorstel van de vaste commissie voor Binnenlandse Zaken gedaan in de brief van 19 september 2013 (33596 nr. 3) te weten de heer mr. Pijl en de heer Verbeek. Daartoe wordt besloten.