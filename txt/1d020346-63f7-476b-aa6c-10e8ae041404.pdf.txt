10 Stemmingen moties Jaarverslag 2016 ministerie van Economische Zaken Aan de orde zijn de stemmingen over moties ingediend bij het debat over Jaarverslag 2016 van het ministerie van Economische Zaken te weten: - de motie-Weverling c.s. over verbeteringen in het informatieproces van begrotingen en jaarverslagen (34725-XIII nr. 10); - de motie-Van der Lee over middelen voor het ROADproject op alternatieve wijze inzetten (34725-XIII nr. 11); - de motie-Grashoff over adequate verantwoording over de staat van de Nederlandse natuur (34725-XIII nr. 12); - de motie-Ouwehand over verder aanscherpen van het hitteprotocol (34725-XIII nr. 13); - de motie-Ouwehand over maatregelen om het aantal stalbranden terug te dringen (34725-XIII nr. 14); - de motie-Ouwehand over maatregelen tegen hittestress bij dieren in de veehouderij (34725-XIII nr. 15); - de motie-Ouwehand/Arissen over maatregelen om het achterlaten van dieren in auto's op warme dagen te voorkomen (34725-XIII nr. 16). (Zie wetgevingsoverleg van 28 juni 2017.) De voorzitter: De motie-Ouwehand (34725-XIII nr. 13) is in die zin gewijzigd dat zij thans is ondertekend door de leden Ouwehand en Graus. Naar mij blijkt wordt de indiening ervan voldoende ondersteund. Zij krijgt nr. 17 was nr. 13 (34725-XIII). De voorzitter: De motie-Ouwehand (34725-XIII nr. 14) is in die zin gewijzigd dat zij thans is ondertekend door de leden Ouwehand en Graus. Naar mij blijkt wordt de indiening ervan voldoende ondersteund. Zij krijgt nr. 18 was nr. 14 (34725-XIII). De voorzitter: De motie-Ouwehand (34725-XIII nr. 15) is in die zin gewijzigd dat zij thans is ondertekend door de leden Ouwehand en Graus. Naar mij blijkt wordt de indiening ervan voldoende ondersteund. Zij krijgt nr. 19 was nr. 15 (34725-XIII). Ik stel vast dat wij nu over de gewijzigde moties kunnen stemmen. Op verzoek van mevrouw Ouwehand stel ik voor haar gewijzigde motie (34725-XIII nr. 18 was nr. 14) en haar gewijzigde motie (34725-XIII nr. 19 was nr. 15) aan te houden. Op verzoek van de heer Van der Lee stel ik voor zijn motie (34725-XIII nr. 11) aan te houden.Daartoe wordt besloten. In stemming komt de motie-Weverling c.s. (34725-XIII nr. 10). De voorzitter: Ik constateer dat deze motie met algemene stemmen is aangenomen. In stemming komt de motie-Grashoff (34725-XIII nr. 12). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Ouwehand/Graus (34725-XIII nr. 17 was nr. 13). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Ouwehand/Arissen (34725-XIII nr. 16). De voorzitter: Ik constateer dat de leden van de fracties van de SP GroenLinks de PvdD DENK 50PLUS D66 de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen.