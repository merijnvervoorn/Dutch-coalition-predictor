11 Stemmingen moties InitiatiefnotaMerkies Duurzaam bankieren Aan de orde zijn de stemmingen over moties ingediend bij het debat over de initiatiefnota van het lid Merkies over duurzaam bankieren te weten: - de motie-Gesthuizen over wettelijk vastleggen van de normen voor mensenrechtenbeleid (34101 nr. 5); - de motie-Grashoff over inzicht voor spaarders in de manier waarop hun spaargeld is belegd (34101 nr. 6); - de motie-Schouten/Nijboer over voldoen aan de OESOrichtlijnen (34101 nr. 7). (Zie notaoverleg van 8 juni 2015.) De voorzitter: De motie-Grashoff (34101 nr. 6) is in die zin gewijzigd dat zij thans luidt: Motie De Kamer gehoord de beraadslaging constaterende dat spaarders momenteel onvoldoende inzicht hebben waarin spaargeld geïnvesteerd wordt; overwegende dat voor het maken van een afgewogen keuze voor een bank deze informatie beschikbaar zou moeten zijn; verzoekt de regering in samenwerking met de banken een protocol op te stellen waarin wordt vastgelegd welke rechten spaarders hebben om inzicht te verkrijgen in de manier waarop het spaargeld bij hun bank is belegd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 8 was nr. 6 (34101). Ik stel vast dat wij hier nu over kunnen stemmen. In stemming komt de motie-Gesthuizen (34101 nr. 5). De voorzitter: Ik constateer dat de aanwezige leden van de fracties van de ChristenUnie de Groep Kuzu/Öztürk GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Grashoff (34101 nr. 8 was nr. 6).De voorzitter: Ik constateer dat de aanwezige leden van de fracties van de ChristenUnie de VVD de Groep Kuzu/Öztürk 50PLUS Van Vliet D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Schouten/Nijboer (34101 nr. 7). De voorzitter: Ik constateer dat de aanwezige leden van de fracties van het CDA de ChristenUnie de SGP Houwers Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.