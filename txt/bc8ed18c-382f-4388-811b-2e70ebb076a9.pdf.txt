8 Stemming brief EU-Meststoffenverordening Aan de orde is de stemming in verband met de brief van de vaste commissie voor Europese Zaken inzake het plaatsen van een parlementair behandelvoorbehoud bij het EU-voorstel: Voorstel voor een Verordening van het Europees Parlement en de Raad tot vaststelling van voorschriften inzake het op de markt aanbieden van bemestingsproducten met CE-markering en tot wijziging van de Verordeningen (EG) nr. 1069/2009 en (EG) nr. 1107/2009 COM (2016) 157 (EU-Meststoffenverordening) (34467 nr. 1). De voorzitter: Ik stel voor conform het advies van de vaste commissie voor Europese Zaken te besluiten en de regering te verzoeken om een parlementair behandelvoorbehoud te laten vastleggen. Daartoe wordt besloten. De voorzitter: Mevrouw De Vries. Ik was u bijna vergeten. U hebt ook een vraag. Mevrouw Aukje de Vries (VVD): Voorzitter. Ik wil de motie op stuk nr. 13 (31447) onder punt 4 van de stemmingslijst over de toegankelijkheid van het UBO-register voor meldingsplichtige instellingen aanhouden. De voorzitter: Op verzoek van mevrouw Aukje de Vries stel ik voor haar motie (31477 nr. 13) aan te houden. Daartoe wordt besloten.