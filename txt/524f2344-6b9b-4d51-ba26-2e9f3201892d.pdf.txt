26 Stemming motie Preventie Aan de orde is de stemming over een aangehouden motie ingediend bij het debat over Preventie te weten: - de motie-Van Esch c.s. over de btw op groente en fruit per 1 juli afschaffen (32793 nr. 530). (Zie notaoverleg van 1 februari 2021.) De voorzitter: De motie-Van Esch c.s. (32793 nr. 530) is in die zin gewijzigd dat zij thans is ondertekend door de leden Van Esch Hijink Kuiken Westerveld en Den Haan en luidt: Motie De Kamer gehoord de beraadslaging constaterende dat toegang tot gezond en duurzaam voedsel van groot belang is; constaterende dat de EU het mogelijk heeft gemaakt om btw op groente en fruit af te schaffen; constaterende dat de recente prijsstijgingen ook groente en fruit duurder maken; verzoekt de regering de btw op groente en fruit per 1 juli af te schaffen indien nodig eerst alleen de btw op onbewerkte groente en fruit en zo snel mogelijk daarna de btw op alle gezonde groente- en fruitproducten en gaat over tot de orde van de dag. Zij krijgt nr. 583 was nr. 530 (32793). Ik stel vast dat wij hier nu over kunnen stemmen. In stemming komt de gewijzigde motie-Van Esch c.s. (32793 nr. 583 was nr. 530). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD BBB JA21 de PVV Groep Van Haga en FVD voor deze gewijzigde motie hebben gestemd en de leden van de fracties van D66 Lid Omtzigt de ChristenUnie de VVD de SGP en het CDA ertegen zodat zij is verworpen.