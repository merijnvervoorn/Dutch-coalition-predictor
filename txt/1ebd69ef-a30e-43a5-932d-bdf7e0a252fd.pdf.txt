6 Regeling van werkzaamheden (stemmingen) De voorzitter: Voordat we gaan stemmen is er een korte regeling van werkzaamheden aan de orde. Ik stel voor zo dadelijk ook te stemmen over: - de aangehouden motie-Asscher c.s. (32820 nr. 364); - de aangehouden motie-Kuzu (32735 nr. 293). Daartoe wordt besloten. De voorzitter: Dan geef ik nu het woord aan de heer Nijboer namens de PvdA. De heer Nijboer (PvdA): Voorzitter. Ik heb het verzoek om vandaag te stemmen over de motie over de huurbevriezing die ik gisteren samen met collega's Beckerman en Smeulders heb ingediend. Anders is het te laat voor de besluitvorming in de ministerraad op vrijdag. De voorzitter: Maar dan ga ik eerst kijken of daar een meerderheid voor is. Heeft iemand bezwaar tegen het voorstel van de heer Nijboer om straks te stemmen over zijn motie 35353 nr. 33? Nee. Dan gaan we daarover stemmen.