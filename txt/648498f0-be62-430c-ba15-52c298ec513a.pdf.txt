11 Stemmingen Nadeelcompensatie Aan de orde zijn de stemmingen in verband met het wetsvoorstel Aanvulling van de Algemene wet bestuursrecht met bepalingen over nadeelcompensatie en schadevergoeding bij onrechtmatige overheidsdaad (Wet nadeelcompensatie en schadevergoeding bij onrechtmatige besluiten) (32621). (Zie wetgevingsoverleg van 19 maart 2012.) In stemming komt het gewijzigde amendement-Taverne c.s. (stuk nr. 11 I). De voorzitter: Ik constateer dat dit gewijzigde amendement met algemene stemmen is aangenomen. Ik stel vast dat door de aanneming van dit gewijzigde amendement de overige op stuk nr. 11 voorkomende gewijzigde amendementen als aangenomen kunnen worden beschouwd. In stemming komt het wetsvoorstel zoals op onderdelen gewijzigd door de aanneming van de amendementen-Taverne c.s. (stuk nrs. 11 I tot en met III). De voorzitter: Ik constateer dat dit wetsvoorstel met algemene stemmen is aangenomen.