4 Beëdiging van mevrouw M.J.T.G. van Beukering-Huijbregts (D66) Aan de orde is de beëdiging van mevrouw M.J.T.G. van Beukering-Huijbregts (D66). De voorzitter: Aan de orde is de beëdiging van mevrouw Van BeukeringHuijbregts namens D66. We gaan dus een nieuwe collega beëdigen. Ik heet iedereen van harte welkom ook de familie in de voorzittersloge. Ik verzoek iedereen om te staan behalve de meneer die nog maar net is gaan zitten. U hoeft niet te staan. Ik verzoek iedereen die dat wel kan om te gaan staan ook de mensen op de publieke tribune. Ik heb iets overgeslagen! We gaan weer zitten. Mevrouw Leijten heeft het woord. (Hilariteit) De voorzitter: Sorry mevrouw Leijten. Mevrouw Leijten voorzitter der commissie: Hoe het is mogelijk voorzitter! Dit is toch het belangrijkste van de dag! Nee hoor. Dit is een heugelijk moment. Ik lees graag de officiële tekst voor. De commissie voor het onderzoek van de geloofsbrieven heeft de stukken onderzocht die betrekking hebben op mevrouw M.J.T.G. van Beukering-Huijbregts te IJsselstein. De commissie is tot de conclusie gekomen dat mevrouw Van Beukering-Huijbregts te IJsselstein terecht benoemd is verklaard tot lid van de Tweede Kamer der StatenGeneraal. De commissie stelt u daarom voor om haar toe te laten als lid van de Kamer. Daartoe dient zij nog wel eerst de eden zoals die zijn voorgeschreven bij de Wet beëdiging ministers en leden Staten-Generaal van 27 februari 1992 Staatsblad nr. 120 af te leggen. Tot slot verzoekt de commissie u de Kamer voor te stellen het volledige rapport in de Handelingen op te nemen. De voorzitter: Dank u wel mevrouw Leijten. Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Jullie staan al. Dat is heel fijn. Mevrouw Van Beukering-Huijbregts is in het gebouw der Kamer aanwezig. Ik verzoek de griffier haar binnen te leiden. Nadat mevrouw Van Beukering-Huijbregts door de griffier is binnengeleid legt zij in handen van de voorzitter de bij de wet voorgeschreven eden af.De voorzitter: Dan wil ik u van harte feliciteren met het lidmaatschap van onze Kamer. Ik schors de vergadering voor enkele ogenblikken want alle collega's willen u graag feliciteren. Van harte gefeliciteerd. De vergadering wordt enkele ogenblikken geschorst.