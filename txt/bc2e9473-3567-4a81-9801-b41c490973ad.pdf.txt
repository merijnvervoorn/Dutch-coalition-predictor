26 Stemmingen Regulering prostitutie Aan de orde is de stemming in verband met het wetsvoorstel Wijziging van de Wet regulering prostitutie en bestrijding misstanden seksbranche (33885). (Zie vergadering van 16 juni 2016.) De voorzitter: Het amendement-Van Toorenburg (stuk nr. 14) is ingetrokken. Ik stel vast dat daarmee wordt ingestemd. In stemming komt het amendement-Van der Staaij (stuk nr. 15) tot het invoegen van een onderdeel Fba. De voorzitter: Ik constateer dat de aanwezige leden van de fracties van de SP de PvdD 50PLUS de Groep Kuzu/Öztürk de SGP de ChristenUnie en het CDA voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het gewijzigde amendement-Van Oosten/Swinkels (stuk nr. 16). De voorzitter: Ik constateer dat de aanwezige leden van de fracties van GroenLinks D66 Van Vliet 50PLUS Houwers en de VVD voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het gewijzigde amendement-Oskam (stuk nr. 10). De voorzitter: Ik constateer dat de aanwezige leden van de fracties van 50PLUS Klein de SGP de ChristenUnie het CDA de Groep Bontes/Van Klaveren en de PVV voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Swinkels (stuk nr. 13). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de Groep Kuzu/Öztürk en Houwers voor dit amendement hebben gestemd en de aanwezige leden van de overige fracties ertegen zodat het is verworpen. Ik geef gelegenheid tot het afleggen van een stemverklaring vooraf.Mevrouw Swinkels (D66): Voorzitter. D66 is een groot voorstander van de regulering van de seksbranche. De mogelijkheid om werkzaam te zijn in die branche voor sekswerkers is hun goed recht. In het verleden is mijn fractie heel kritisch geweest op deze wet omdat volgens ons het oorspronkelijke voorstel in de praktijk onwerkbaar was. Het voorstel is nu sterk afgezwakt maar er zijn nog steeds twee belangrijke punten waarmee D66 moeite heeft. Het eerste punt is de leeftijdsverhoging naar 21 jaar. Dat heeft te maken met de dreigende vlucht naar de illegaliteit. Het tweede punt is de strafbaarstelling van de klant in de legale sector. Voor D66 weegt één principieel punt ook heel zwaar namelijk dat de regulering van de sector ook erkenning van het beroep betekent. Daar staat D66 pal voor net als voor het uniforme vergunningstelsel en het waarborgen van de positie van thuiswerkers. Alles afwegende zal D66 voor de Wet regulering prostitutie stemmen maar met de evaluatie zullen wij de effecten hiervan heel kritisch blijven volgen. In stemming komt het wetsvoorstel. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet Klein de Groep Kuzu/Öztürk Houwers de VVD de SGP de ChristenUnie het CDA en de PVV voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.