13 Stemmingen Wijziging Wet SUWI Aan de orde zijn de stemmingen in verband met het wetsvoorstel Wijziging van de Wet SUWI in verband met aanpassing van de dienstverlening van het UWV aan werkgevers en werkzoekenden en de opheffing van de Raad voor werk en inkomen als publiekrechtelijke rechtspersoon met een wettelijke taak en van de Werkloosheidswet en enige andere wetten in verband met de beëindiging van de inzet van het re-integratiebudget Werkloosheidswet en van loonkostensubsidies (33065) en over: - de motie-Van Hijum over intensivering van van-werknaar-werkbemiddeling (33065 nr. 10); - de motie-Koşer Kaya c.s. over gegevensuitwisseling zichtbaar maken voor klanten (33065 nr. 11); - de motie-Koşer Kaya over digitale coaching (33065 nr. 13); - de motie-Vermeij over aanhouden van het wetsvoorstel (33065 nr. 15); - de motie-Vermeij/Klaver over voortzetting van succesvolle pilots (33065 nr. 16); - de motie-Klaver over behoud van loopbaanbegeleiding in het eerste jaar van werkloosheid (33065 nr. 17). (Zie vergadering van 16 februari 2012.) De voorzitter: De motie-Van Hijum (33065 nr. 10) is in die zin gewijzigd dat zij thans luidt: Motie De Kamer gehoord de beraadslaging constaterende dat de persoonlijke dienstverlening door het UWV aan werkzoekenden in de WW de komende jaren stapsgewijs zal worden afgebouwd en grotendeels wordt vervangen door e-dienstverlening; overwegende dat in diverse regio’s in de afgelopen jaren – met rijkssubsidie – is gewerkt aan het faciliteren van werkgeversnetwerken voor het over en weer herplaatsen van werknemers zoals de poortwachtercentra en het transfercentrum Maasland; voorts overwegende dat de regering met ingang van 1 januari 2013 afspraken tussen sociale partners over intersectorale scholing en een individueel opeisbaar van-werknaar-werkbudget bij ontslag financieel gaat ondersteunen; verzoekt de regering te bevorderen dat de van-werk-naarwerkbemiddeling door werkgevers in de regio’s wordt geïntensiveerd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 22 (33065). Ik stel vast dat wij hier nu over kunnen stemmen.Aangezien in de motie-Vermeij (33065 nr. 15) wordt gevraagd om aanhouding van het wetsvoorstel zal er eerst worden gestemd over deze motie alvorens er wordt gestemd over het wetsvoorstel en de overige moties. In stemming komt de motie-Vermeij (33065 nr. 15). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt het amendement-Klaver/Vermeij (stuk nr. 21 I). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 21 voorkomende amendementen als verworpen kunnen worden beschouwd. In stemming komt het wetsvoorstel. De voorzitter: Ik constateer dat de aanwezige leden van de fracties van D66 de VVD de SGP de ChristenUnie het CDA en de PVV voor dit wetvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de gewijzigde motie-Van Hijum (33065 nr. 22). De voorzitter: Ik constateer dat de aanwezige leden van de fracties van de PvdD de PvdA GroenLinks D66 de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Koşer Kaya c.s. (33065 nr. 11). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Koşer Kaya (33065 nr. 13). De voorzitter: Ik constateer dat de aanwezige leden van de fracties van de PvdD GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Vermeij/Klaver (33065 nr. 16).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Klaver (33065 nr. 17). De voorzitter: Ik constateer dat de aanwezige leden van de fracties van GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele ogenblikken geschorst.