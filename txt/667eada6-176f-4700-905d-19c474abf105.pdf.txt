7 Regeling van werkzaamheden (stemmingen) De voorzitter: Voordat we gaan stemmen is er een korte regeling van werkzaamheden. Ik stel voor zo dadelijk ook te stemmen over de aangehouden motie-Popken (34550-X nr. 102). Daartoe wordt besloten. De voorzitter: Dan geef ik nu de heer Van Rooijen namens 50PLUS het woord. Het moet een beetje stil zijn in de zaal of niet een beetje maar helemaal. Mijnheer Van Rooijen u kunt uw verzoek ook bij de interruptiemicrofoon doen. De heer Van Rooijen. De heer Van Rooijen (50PLUS): Voorzitter dank u wel. De fractie van 50PLUS verzoekt om uitstel van de stemmingen in verband met de Wet waardeoverdracht klein pensioen de punten 3 en 4 van de stemmingslijst en om een korte heropening van de beraadslaging om met de minister te praten over de brief die we gisteren hebben ontvangen. Het gaat over artikel 83. De voorzitter: Even kijken. Dat moet een meerderheid hebben. De heer Gijs van Dijk. De heer Gijs van Dijk (PvdA): Ik vind ieder voorstel natuurlijk sympathiek alleen hebben we dit vorige week ook aan de hand gehad. We hebben toen gezegd dat we het een week uitstelden. Het is een belangrijk wetsvoorstel. Wat onze fractie betreft gaan we stemmen. De heer Van Kent (SP): Dank u wel voorzitter. Als mijn collega Van Rooijen heropening van het debat wil dan zullen wij dat van harte steunen. Wat ons betreft kan het vanavond na behandeling van de wet-Hillen. (Hilariteit) De voorzitter: Fijn dat u zo met ons meedenkt meneer Van Kent! De heer Grashoff. Ik ga gewoon het rijtje af. De heer Grashoff (GroenLinks): Voorzitter we hebben vorige week nadrukkelijk aangegeven dat we dit niet steeds vooruit willen schuiven. EÃ©n week uitstel was voldoende. We zien geen aanleiding om nu opnieuw de stemmingen uit te stellen.De heer Van Weyenberg (D66): Ik sluit me aan bij de collega's van de Partij van de Arbeid en GroenLinks. Mevrouw Lodders (VVD): Voorzitter het is een belangrijk wetsvoorstel dus ook ik sluit me aan bij de voorgaande collega's: geen uitstel. De heer Bruins (ChristenUnie): Geen uitstel. De heer De Jong (PVV): Voorzitter ik heb geen bezwaar tegen een korte heropening van het debat. De voorzitter: U hebt geen meerderheid meneer Van Rooijen dus we gaan stemmen. De heer Van Rooijen (50PLUS): Dan zullen we tegenstemmen. De voorzitter: Ja dank u wel. Dan gaan we stemmen. O de heer Arno Rutte. Ik was u bijna vergeten. De heer Arno Rutte (VVD): Dat lag meer aan mij want ik moest nog even de wandeling maken. Voorzitter ik zou mijn motie op stuk nr. 16 (34775-VIII) graag aanhouden. De voorzitter: Op verzoek van de heer Arno Rutte stel ik voor zijn motie (34775-VIII nr. 16) aan te houden. Daartoe wordt besloten. De voorzitter: Dan gaan we nu stemmen.