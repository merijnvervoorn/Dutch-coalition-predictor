14 Stemmingen moties Verruiming mogelijkheden bestrijding financieeleconomische criminaliteit Aan de orde zijn de stemmingen over moties ingediend bij de behandeling van het wetsvoorstel Wijziging van het Wetboek van Strafrecht het Wetboek van Strafvordering en de Wet op de economische delicten met het oog op het vergroten van de mogelijkheden tot opsporing vervolging alsmede het voorkomen van financieel-economische criminaliteit te weten: - de motie-Helder over de strafverzwarende grond (33685 nr. 11); - de motie-Van Oosten/Recourt over het aanpassen van de witwaswetgeving (33685 nr. 12); - de motie-Bontes over het invoeren van minimumstraffen voor financieel-economische criminaliteit (33685 nr. 13); - de motie-Berndsen-Jansen over het evalueren van de verruimde mogelijkheden voor de bestrijding van financieeleconomische criminaliteit (33685 nr. 14). (Zie wetgevingsoverleg van 16 juni 2014.) De voorzitter: De motie-Berndsen-Jansen (33685 nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering de mogelijkheden voor de bestrijding van financieel-economische criminaliteit verruimt; overwegende dat de effectiviteit uitvoerbaarheid en behaalde resultaten op onderdelen vooralsnog niet gegeven zijn; verzoekt de regering de verruimde mogelijkheden voor de bestrijding van financieel-economische criminaliteit na vijf jaar te evalueren op effectiviteit uitvoerbaarheid en behaalde resultaten en de Kamer over de uitkomsten te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 14 (33685). Ik stel vast dat wij hier nu over kunnen stemmen. In stemming komt de motie-Helder (33685 nr. 11).De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de SGP de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Oosten/Recourt (33685 nr. 12). De voorzitter: Ik constateer dat deze motie met algemene stemmen is aangenomen. In stemming komt de motie-Bontes (33685 nr. 13). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Berndsen-Jansen (33685 nr. 17 was nr. 14). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.