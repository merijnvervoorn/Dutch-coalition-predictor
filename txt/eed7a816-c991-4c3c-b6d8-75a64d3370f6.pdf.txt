3 Telecomraad d.d. 2 december 2016 Aan de orde is het VAO Telecomraad d.d. 2 december (AO d.d. 30/11). De voorzitter: Ik heet de minister van Economische Zaken van harte welkom. Het woord is aan de heer Remco Bosma namens de VVD. Hij kent de spelregels: twee minuten spreektijd inclusief het eventueel indienen van moties die bij voorkeur kort en helder zijn. De heer Remco Bosma (VVD): Voorzitter. Ik begin gelijk met het indienen van mijn moties. Motie De Kamer gehoord de beraadslaging constaterende dat de Europese Commissie voornemens is wifi in de openbare ruimte te subsidiëren en dat het onduidelijk is hoe dit bekostigd wordt; constaterende dat de middelen van de Europese Commissie beter ingezet kunnen worden op andere terreinen zoals het bevorderen van snel internet in het buitengebied; overwegende dat het voorstel marktverstorend werkt zeker qua concurrentie met andere netwerken zoals 4G en 5G; overwegende dat gratis wifi een service is waar een lokale ondernemer of dienstverlener zelf voor kan kiezen; verzoekt de regering zich in te zetten om te voorkomen dat het voorstel Wifi4EU ten koste gaat van andere initiatieven zoals de financiering van snel internet in het buitengebied en gaat over tot de orde van de dag. De voorzitter: Deze motie is voorgesteld door de leden Remco Bosma en Agnes Mulder. Naar mij blijkt wordt de indiening ervan voldoende ondersteund. Zij krijgt nr. 623 (21501-33). Motie De Kamer gehoord de beraadslaging constaterende dat de Europese Commissie een verordening tot oprichting van het orgaan van Europese regelgevendeinstanties voor elektronische communicatie (BEREC) heeft gepresenteerd; constaterende dat de Europese Commissie voornemens is bevoegdheden bij de nationale lidstaten weg te halen ten gunste van onafhankelijke toezichthouders en de Europese instantie BEREC; constaterende dat deze bevoegdheden de afgelopen jaren belangrijk zijn geweest om op nationaal niveau flexibiliteit te bieden op diverse onderwerpen; overwegende dat de regering heeft aangegeven een negatief subsidiariteitsoordeel te hebben over de richtlijn en de verordening; verzoekt de regering zich gedurende de onderhandelingen uit te spreken tegen de overdracht van bevoegdheden naar de onafhankelijke toezichthouder en naar BEREC in zowel de richtlijn ter vaststelling van het wetboek voor elektronische communicatie als in de verordening tot oprichting van het orgaan van Europese regelgevende instanties voor elektronische communicatie (BEREC) en gaat over tot de orde van de dag. De voorzitter: Deze motie is voorgesteld door het lid Remco Bosma. Naar mij blijkt wordt de indiening ervan voldoende ondersteund. Zij krijgt nr. 624 (21501-33). Er hadden zich meer mensen ingeschreven maar die wensen niet het woord te voeren. Ik zie dat de minister meteen kan antwoorden. Ik geef hem graag het woord. Minister Kamp: Voorzitter. Ik denk dat de heer Bosma de term wifi goed uitspreekt door het in het Engels te doen al was het maar omdat de titel van het voorstel Wifi4EU is. Ik ben echter gewend om wifi op zijn Nederlands uit te spreken en dat blijf ik nu maar even doen. De heer Bosma geeft aan dat er verschillende technieken voor mobiele communicatie zijn: 4G 5G en wifi. De Europese Unie wil wifi subsidiëren. Zij wil een bedrag beschikbaar stellen om het gebruik daarvan te stimuleren. De vraag is of je dat moet doen. Het is belangrijk dat middelen van de Europese Unie effectief worden ingezet voor noodzakelijke dingen. In Europa moet er nog een discussie plaatsvinden over de vraag of wij dit wel moeten doen of dit wel meerwaarde heeft. Ik zie de motie van de heer Bosma en mevrouw Mulder waarin dit kritisch wordt benaderd als ondersteuning van mijn beleid. Ik het laat het oordeel daarover graag aan de Kamer. In zijn tweede motie geeft de heer Bosma aan dat hij zorgen heeft over het verschuiven van bevoegdheden van de minister naar de ACM de Nederlandse toezichthouder maar ook naar Europa. BEREC en de Europese Commissie krijgen hier dingen over te zeggen terwijl wij in Nederland er tot nu toe over gaan. Als ik ergens bevoegd voor ben betekent dat dat ik verantwoording aan de Kamer moet afleggen en dat de Kamer dat proces dus kan beïnvloeden. We moeten er kritisch op zijn om dat daar weg te halen enbij toezichthouders of instanties in die sfeer neer te leggen. Daarmee onttrek je het aan de democratische controle en komt het meer in een bureaucratische omgeving terecht. Op het gebied van spectrumbeleid — daar ziet de motie van de heer Bosma met name op — denk ik dat het heel nuttig is om de samenwerking tussen de landen van de Europese Unie en tussen de toezichthouders in die landen te versterken. Ik zie mogelijkheden om verder te komen bij de harmonisering van technische voorschriften voor het gebruik van frequentieruimte. Het is heel nuttig om gemeenschappelijke doelen en principes te formuleren veilingontwerpen uit te wisselen en de transparantie in voorgenomen veilingen te vergroten maar ik ben er geen voorstander van om dat nu over te dragen aan BEREC de koepel van toezichthouders in de Europese Unie en de Europese Commissie zodat zij ook bij besluiten van ACM op het gebied van bijvoorbeeld toegangsregulering een vetorecht krijgen. De heer Bosma is daar ook geen voorstander van. Hij roept de Kamer op om daarover een uitspraak te doen en ik laat het oordeel daarover graag aan de Kamer. Ik denk dat dit mij ondersteunt in het verdere optreden in Europees verband met betrekking tot dit onderwerp. De beraadslaging wordt gesloten. De voorzitter: Ik stel voor om vandaag over de moties te stemmen. Ik dank de minister en schors de vergadering voor enkele minuten. Daartoe wordt besloten. De vergadering wordt van 10.25 uur tot 10.35 uur geschorst.