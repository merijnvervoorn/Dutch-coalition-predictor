10 Regeling van werkzaamheden (stemmingen) De voorzitter: Ik geef een aantal mensen het woord. Vervolgens gaan we stemmen. Allereerst geef ik het woord aan de heer Haverkort van de VVD. De heer Haverkort (VVD): Voorzitter dank u vriendelijk. Afgelopen dinsdag hebben wij gestemd over de amendementen en de moties rondom de Wet gewasbeschermingsmiddelen buiten de landbouw. De implicaties van de amendementen zijn nog niet bekend. We hebben toen ook uitstel van het wetsvoorstel met elkaar afgesproken. Ik zou de Kamer willen vragen om dat nog een keer te doen en daarmee het kabinet de gelegenheid te geven nog met een brief te komen om die consequenties nog eens een keer glashelder voor de Kamer op een rijtje te zetten. De voorzitter: Dat gaat over punt 16 op de stemmingslijst. U wilt eerst een brief. Daarna kunnen we vanavond stemmen. Ik geef even een aantal collega's het woord om te horen of daar bezwaar tegen is. Mevrouw Vestering Partij voor de Dieren. Mevrouw Vestering (PvdD): Dank u wel voorzitter. Namens de Partij voor de Dieren bezwaar tegen dit voorstel. Er is twee keer een plenair debat gevoerd over dit onderwerp over deze amendementen. Dat het nu is aangenomen en dat deze partijen dat misschien een beetje lastig vinden wil niet zeggen dat we dan om uitstel moeten vragen. Als ik iedere keer aan de microfoon zou staan om uitstel te vragen over wetten waarbij amendementen zijn aangenomen waar ik het niet mee eens was … Dat lijkt me toch niet een goede democratische besluitvorming. Mevrouw Bromet (GroenLinks): Voorzitter namens GroenLinks hetzelfde verhaal. Ik snap dat er coalitiepartijen zijn die niet gewend zijn dat ze hun zin niet krijgen maar in dezen zou ik zeggen: gewoon stemmen. De heer Graus (PVV): Wij steunen doorgaans dit soort verzoeken als een collega erom vraagt dus wij willen dat graag van harte steunen. De heer Geurts (CDA): Voorzitter ook steun voor dit verzoek. Ik zeg tegen mevrouw Bromet: u neemt als u vandaag voorstemt een wet aan die misgaat bij de rechter.De voorzitter: Ik kijk even naar de collega's: is er bezwaar tegen het verzoek? Dan is er een meerderheid voor uw verzoek meneer Haverkort. Sorry mevrouw Kuiken PvdA. Mevrouw Kuiken (PvdA): Voorzitter we lopen tegen een reces aan. Het kabinet gaat niet voor vanavond een brief sturen want anders hadden ze die vandaag al geleverd. Dat betekent dat dit dus een proces is om het wetsvoorstel te vertragen en uit te stellen of niet uit te voeren. Dat is natuurlijk niet de bedoeling van een uitstel van een stemming want als dat de werkwijze is kunnen we dat met allerlei wetten doen. Als die brief er zeker zou zijn: geen probleem. Maar die komt niet anders had die er al gelegen. Mevrouw Belhaj (D66): Voorzitter het voorstel wordt niet gesteund door D66. De voorzitter: Dank u wel. Er is dus nog geen meerderheid voor uw verzoek meneer Haverkort. Nee. Dus er moet dan meer steun uitgesproken worden wilt u een meerderheid hebben. Mevrouw Bikker ChristenUnie. Mevrouw Bikker (ChristenUnie): Voorzitter ik had net in gebaar aangegeven dat ik geen bezwaar had tegen het voorstel. Ik wil dat natuurlijk nog een keer bij de microfoon aangeven. In dit huis is het volgens mij goed gebruik als partijen vragen om uitstel van stemmingen en we ook nog wel een kans hebben om dat toe te kennen. Dus dat doe ik graag. De voorzitter: U steunt het verzoek. De heer Stoffer SGP. De heer Stoffer (SGP): Ik stond hier om te steunen voorzitter. Maar toen concludeerde u dat het toegewezen was. Toen ben ik weer teruggelopen. Dus wij steunen het. De heer Van Haga (Groep Van Haga): BVNL steunt het voorstel ook mede namens JA21 en BBB. De heer Kuzu (DENK): Voorzitter als de heer Haverkort aangeeft dat we vanavond daarover gaan stemmen dan steun ik zijn voorstel. Als het over het zomerreces wordt getild niet. De heer Omtzigt (Lid Omtzigt): Voorzitter ik zie dat er een meerderheid is dus ik zal het steunen. Ik hoop ook dat dat betekent dat wanneer andere partijen die in de minderheid zitten dat een keer vragen dat op dat moment ook herinnerd wordt.De voorzitter: Dank u wel. Ik concludeer even dat er een meerderheid is voor uw verzoek maar wel om vanavond te stemmen. Wij zullen in ieder geval het stenogram doorgeleiden naar het kabinet om ervoor te zorgen dat er een brief komt. De heer Haverkort. De heer Haverkort (VVD): Voorzitter u heeft mijn voorstel goed gehoord. Ik heb het niet over het moment waarop die brief gaat komen gehad. Als die brief er vanavond niet is dan is dat aan het kabinet niet aan de fractie van de VVD en is het verzoek dus ook om te wachten met stemmen totdat die brief er eventueel na het reces is. Laat dat glashelder zijn zodat ik dat voor de collega's helder heb. De voorzitter: Ik kijk nog heel even naar de collega's die hebben ingestemd. Dit is namelijk wel het verzoek wat betekent dat als de brief vanavond niet komt we vanavond niet over het wetsvoorstel gaan stemmen. Mevrouw Kuiken (PvdA): Nou ja dat is dus wat er gebeurt. We hebben een deugdelijke wetsbehandeling gehad. Als het wetsvoorstel inhoudelijk niet goed genoeg is dan moet je het kabinet daarop aankijken maar dit is een proceduretruc om een wetsvoorstel dat je niet bevalt op deze manier twee maanden vooruit te schuiven. Ik ga daar niet mee akkoord. De voorzitter: Ik kijk even naar de collega's die hun steun hebben uitgesproken om na te gaan of er iets is veranderd wat betreft die steunvraag in de zin dat als de brief er niet komt we niet over het wetvoorstel gaan stemmen. De heer Kuzu (DENK): Ik had aangegeven dat als we er vanavond over zouden kunnen stemmen ik het steunde. Dus ik trek mijn steun nu in. De voorzitter: Ja maar dan is er nog steeds een meerderheid voor het verzoek van meneer Haverkort. Dan geef ik het woord aan mevrouw Maatoug van GroenLinks. Mevrouw Maatoug (GroenLinks): Voorzitter als het kan pak ik altijd de linkermicrofoon! Ik had twee vragen. Vorige week hebben we een debat gehad over de energietoelage. Vanochtend hebben we een brief en een nota van wijziging gekregen met betrekking tot een wet en een incidentele begroting waarover we vandaag gaan stemmen. In het debat vorige week is het uitgebreid gegaan over de vraag of er hulp is voor studenten. In de beantwoording is toen aangegeven dat de route voor de bijzondere bijstand openstond. We hebben dezeweek een brief van de VNG gekregen waarin aangegeven wordt dat dit grote uitvoeringsproblemen kent. Het is ons nu onduidelijk wat het betekent voor de energietoelage voor studenten. We zouden daar graag een antwoord op krijgen van het kabinet voordat wij vanavond stemmen. De tweede vraag ook op dit onderwerp gaat over de hoogte van het bedrag. Veel collega's in de Kamer hebben zich ingezet zodat gemeenten hun eigen beleidsvrijheid kunnen gebruiken en het sociaal minimum dat zij hanteren ook boven de 120% kunnen uitkeren. Er lijkt nu extra geld te komen. Een van de vragen die ook in de brief van het kabinet niet beantwoord zijn is: kunnen gemeenten nu uitkeren en hebben ze middelen voor de hele groep die onder het sociaal minimum valt? Die informatie hebben wij nodig om een en ander te kunnen appreciëren en om over die wetten te kunnen stemmen. De voorzitter: Dank u wel. Dus u vraagt uitstel van de stemmingen onder de punten 17 18 en 19 zodat u een brief kunt krijgen met antwoord op de door u zo-even gestelde vragen? Mevrouw Maatoug (GroenLinks): Juist. De voorzitter: De heer Omtzigt geef ik hierover het woord. De heer Omtzigt (Lid Omtzigt): Over de moties kunnen we best stemmen want die liggen er. Maar ik zou de stemming over het wetsvoorstel wel graag uitgesteld willen hebben. Nu het kabinet ook besloten heeft om het op te hogen van €800 naar €1.300 komt ook de juridische vraag naar voren of er vanuit de algemene beginselen van behoorlijk bestuur en vanuit de hoogste rechters van Nederland straks akkoord gegaan wordt met de hele harde grens dat je €1.300 toeslag mist als je €1 te veel krijgt. Dan gaan gemeenten te maken krijgen met grote bezwaar- beroeps- en rechtszaken. De voorzitter: Dus die vraag wilt u ook graag … De heer Omtzigt (Lid Omtzigt): Ik wil graag de vraag beantwoord hebben hoe het juridisch kader er dan uitziet. De voorzitter: Ja. Dan is het voorstel om de stemmingen onder de punten 17 18 en 19 uit te stellen tot vanavond. Is daar bezwaar tegen? Dat is niet het geval. Dan gaan we vanavond stemmen over 17 18 en 19. We zullen het stenogram doorgeleiden naar het kabinet om de gestelde vragen te beantwoorden. Dan geef ik het woord aan de heer Van der Lee van GroenLinks.De heer Van der Lee (GroenLinks): Voorzitter. Ik wil één motie intrekken. Dat is onder punt 21 de stemmingen over moties over gasmarkt en leveringszekerheid de motie op stuk nr. 319 van de leden Kröger en Thijssen. De voorzitter: Ja. Aangezien de motie-Kröger/Thijssen (29023 nr. 319) is ingetrokken maakt zij geen onderwerp van behandeling meer uit. Dan gaan we nu stemmen.