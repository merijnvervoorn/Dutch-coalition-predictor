34 Nucleaire veiligheid Aan de orde is het tweeminutendebat Nucleaire veiligheid (25422 nrs. 273 en 268). De voorzitter: We gaan meteen door met het tweeminutendebat Nucleaire veiligheid Kamerstuk 25422 nrs. 273 en 268. Ook daar is de spoeling dun en hebben we slechts één spreker en dat is mevrouw Beckerman van de fractie van de SP. Het woord is aan haar. Mevrouw Beckerman (SP): Voorzitter dank u wel. In maart werd mijn motie aangenomen om geen kerncentrale te bouwen in Groningen en die locatie te schrappen. Uiteraard ga ik ervan uit dat het kabinet druk bezig is die motie uit te voeren. Daarmee is het natuurlijk voor de grensregio nog niet voorbij. Duitsland is op zoek naar plekken om zijn radioactief afval op te slaan. Twente Achterhoek Drenthe Groningen zijn alle in beeld. De SP is geen voorstander van deze manier van opslag in zoutkoepels. We zijn erg benieuwd naar het standpunt van het kabinet. Hoewel het in Duitsland ligt hebben Nederlandse inwoners in de omgeving volgens het Verdrag van Aarhus recht op inspraak. De vraag is dus: is het kabinet in gesprek met de Duitse overheid en is het kabinet in gesprek met de Nederlandse overheden in de grensstreek? We dienen de volgende motie in. Motie De Kamer gehoord de beraadslaging constaterende dat Duitsland heeft aangekondigd onderzoek te doen naar opslag van radioactief afval in zoutkoepels en/of kleilagen langs de Nederlandse grens; overwegende dat Nederlanders in de grensregio in protest komen tegen deze mogelijke berging; overwegende dat iedereen op de hoogte moet zijn van en in staat moet worden gesteld te kunnen reageren op een dergelijke ingrijpende situatie in de omgeving; verzoekt de regering in gesprek te gaan met provincies en de Duitse overheid om te zorgen dat inwoners goed worden geïnformeerd en gebruik kunnen maken van hun rechten en gaat over tot de orde van de dag. De voorzitter: Deze motie is voorgesteld door het lid Beckerman. Zij krijgt nr. 275 (25422). Dank u wel. Dat was uw bijdrage en dat was tevens de termijn van de Kamer. Kan de staatssecretaris al reageren? Gaat uw gang.Staatssecretaris Van Veldhoven-van der Meer: Voorzitter. Laat ik zeggen dat ik het van groot belang vind dat Nederlandse burgers en overheden inspraak hebben bij de besluitvorming in de ons omringende landen. Dat geldt zowel voor België waar we dit een aantal keer besproken hebben als voor Duitsland. Er is op dit moment in Duitsland geen concreet voornemen om radioactief afval in zoutkoepels op te slaan in Eemsland. Wat wel aan de orde is is dat de Duitse overheid een proces is gestart voor de locatiekeuze voor een eindberging. De Espoo-conventie verplicht Duitsland ertoe om Nederland in het zoekproces te betrekken bij de MER-procedures. Inspraak is mogelijk via de door Duitse overheid te zijner tijd aan te geven route. Het ministerie heeft regelmatig contact met de betrokken Duitse overheden en zal participeren in de inspraakprocedures. Dus we zijn continu met elkaar in overleg. Maar omdat ik echt nog graag wil benadrukken hoe belangrijk ik het vind dat we niet alleen zorgen voor theoretische inspraakmogelijkheden maar dat we er ook voor zorgen dat mensen echt goed geïnformeerd zijn te zijner tijd geef ik deze motie oordeel Kamer. Laten we als het wel aan de orde is met elkaar ervoor zorgen dat mensen er echt goed van op de hoogte zijn dat ze die rechten hebben en die ook kunnen uitoefenen. De voorzitter: Helder dank u wel. De motie krijgt oordeel Kamer. Tot zover dit debat. De beraadslaging wordt gesloten. De voorzitter: Donderdag stemmen wij over de moties. Dan hebben wij nu een debat dat om 18.30 uur op de nominatie staat maar ik mis de spreker de heer Stoffer nog. Die gaan we even zoeken. Als de heer Stoffer aanwezig is gaan we gewoon beginnen. De vergadering wordt enkele ogenblikken geschorst.