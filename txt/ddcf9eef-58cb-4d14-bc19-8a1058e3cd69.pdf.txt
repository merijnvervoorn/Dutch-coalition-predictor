12 Stemming motie Emancipatiebeleid Aan de orde is de stemming over een aangehouden motie ingediend bij het VAO Emancipatiebeleid te weten: - de motie-Yücel over vormen van volwasseneneducatie die leiden tot arbeidsmarktparticipatie (30420 nr. 181). (Zie vergadering van 20 juni 2013.) De voorzitter: De motie-Yücel (30420 nr. 181) is in die zin gewijzigd dat zij thans luidt: Motie De Kamer gehoord de beraadslaging constaterende dat de helft van de vrouwen in Nederland niet financieel onafhankelijk is; overwegende dat een praktijkopleiding van zowel laaggeschoolde vrouwen als mannen het emancipatieproces en de participatie op de arbeidsmarkt zal bevorderen; verzoekt de regering in overleg te gaan met de VNG en lokale overheden met als doel om naar mogelijkheden te zoeken om vanuit educatie- en re-integratiemiddelen naar het idee van de vroegere moedermavo's educatievormen aan te bieden aan vrouwen en mannen die kunnen leiden naar arbeidsmarktparticipatie en daarmee financiële onafhankelijkheid en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 199 was nr. 181 (30420). Ik stel vast dat wij hier nu over kunnen stemmen. In stemming komt de gewijzigde motie-Yücel (30420 nr. 199 was nr. 181). De voorzitter: Ik constateer dat de aanwezige leden van de fracties van het CDA de VVD 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.