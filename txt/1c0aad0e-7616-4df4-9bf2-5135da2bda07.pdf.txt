32 Stemmingen moties Arbeidsmarktdiscriminatie Aan de orde zijn de stemmingen over moties ingediend bij het VAO Arbeidsmarktdiscriminatie te weten: - de motie-Karabulut over vaart maken met de actieve bestrijding van discriminatie op de arbeidsmarkt (29544 nr. 605); - de motie-Karabulut over presenteren van concrete buurtgerichte plannen (29544 nr. 606); - de motie-Karabulut over terugdraaien van de opheffing van het Landelijk Expertisecentrum Diversiteit (29544 nr. 607); - de motie-De Graaf over een einde maken aan positieve discriminatie diversiteitsbeleid en de subsidies (29544 nr. 608); - de motie-Öztürk over onderzoek naar een Educatieve Maatregel Discriminatie (29544 nr. 609); - de motie-Öztürk over een Racismeregister (29544 nr. 610); - de motie-Öztürk over overheidsinstellingen wettelijk verbieden mensen in dienst te hebben en/of nemen die bewezen racistische uitlatingen hebben gedaan (29544 nr. 611). (Zie vergadering van heden.) De voorzitter: De motie-Karabulut (29544 nr. 606) is in die zin gewijzigd dat zij thans is ondertekend door de leden Karabulut en Yücel en luidt: Motie De Kamer gehoord de beraadslaging overwegende dat het kabinet in buurten met hoge jeugdwerkloosheid samen met gemeenten werkgevers en jongeren extra inspanningen wil verrichten om jongeren met een migrantenachtergrond aan een baan te helpen; verzoekt de regering om hiertoe zo spoedig mogelijk concrete buurtgerichte plannen te presenteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 612 was nr. 606 (29544). Ik stel vast dat wij hier nu over kunnen stemmen. In stemming komt de motie-Karabulut (29544 nr. 605).De voorzitter: Ik constateer dat de aanwezige leden van de fracties van de ChristenUnie de Groep Kuzu/Öztürk 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Karabulut/Yücel (29544 nr. 612 was nr. 606). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Karabulut (29544 nr. 607). De voorzitter: Ik constateer dat de aanwezige leden van de fracties van de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Graaf (29544 nr. 608). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Öztürk (29544 nr. 609). De voorzitter: Ik constateer dat de aanwezige leden van de fracties van de Groep Kuzu/Öztürk 50PLUS GroenLinks en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Öztürk (29544 nr. 610). De voorzitter: Ik constateer dat de aanwezige leden van de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Öztürk (29544 nr. 611). De voorzitter: Ik constateer dat de aanwezige leden van de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen.