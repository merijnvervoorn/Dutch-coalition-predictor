23 Stemmingen moties Strafmaximum overtreding rookverbod Aan de orde zijn de stemmingen over moties ingediend bij de behandeling van het wetsvoorstel Wijziging van de Tabakswet (verhoging strafmaximum overtreding rookverbod en leeftijdsgrens verkoop tabaksproducten) te weten: - de motie-Leijten over onderzoek naar de handhaving van de verkoopleeftijd van tabak (33738 nr. 12); - de motie-Dik-Faber over het verbieden van sigarettenautomaten in de horeca (33738 nr. 13); - de motie-Bruins Slot over het storten van boetes in een preventiefonds (33738 nr. 14). (Zie vergadering van 22 januari 2015.) De voorzitter: Op verzoek van mevrouw Dik-Faber stel ik voor haar motie (33738 nr. 13) aan te houden. Op verzoek van mevrouw Leijten stel ik voor haar motie (33738 nr. 12) aan te houden. Daartoe wordt besloten. In stemming komt de motie-Bruins Slot (33738 nr. 14). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.