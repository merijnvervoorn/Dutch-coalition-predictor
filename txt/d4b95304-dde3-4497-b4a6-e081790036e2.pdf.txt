54 Stemming motie MIRT Aan de orde is de stemming over een aangehouden motie ingediend bij het debat over het MIRT te weten: - de gewijzigde motie-Von Martels/Amhaouch over complete realisering van de Maaslijn (34775-A nr. 51 was nr. 41). (Zie vergadering van 19 december 2017.) De voorzitter: De gewijzigde motie-Von Martels/Amhaouch (34775-A nr. 51 was nr. 41) is in die zin nader gewijzigd dat zij thans luidt: Motie De Kamer gehoord de beraadslaging overwegende dat de realisering Maaslijn (Nijmegen- Sittard) problemen kent door vertraging en een financieel tekort; overwegende dat alle politieke partijen in het Limburgs parlement een oproep steunen voor complete realisatie; overwegende dat de provincie Limburg wederom een substantiële bijdrage wil doen; overwegende dat regionale initiatieven bijdragen aan positieve ontwikkelingen aan leefbaarheid en economie van de regio; verzoekt de regering in overleg met de provincies de financiële uitdagingen hiertoe voor de Kamer inzichtelijk te maken en mogelijke niet-financiële oplossingsrichtingen aan te geven en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 54 was nr. 51 (34775-A). Ik stel vast dat wij hier nu over kunnen stemmen. In stemming komt de nader gewijzigde motie-Von Martels/Amhaouch (34775-A nr. 54 was nr. 51). De voorzitter: Ik constateer dat deze nader gewijzigde motie met algemene stemmen is aangenomen. (Geroffel op de bankjes)