87 Stemming motie Berichtgeving regie invoering pgb-trekkingsrecht Aan de orde is de stemming over een motie ingediend bij het VAO Berichtgeving regie invoering pgb-trekkingsrecht te weten: - de motie-Leijten c.s. over openbaarmaking van alle documenten met betrekking tot de besluitvorming over de invoering van het trekkingsrecht (25657 nr. 285). (Zie vergadering van heden.) In stemming komt de motie-Leijten c.s. (25657 nr. 285). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de Groep Kuzu/Öztürk Houwers Monasch het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. Daarmee zijn we aan het eind gekomen … O nee! We stemmen nog en we gaan niet meteen weg. We stemmen nog over een wijziging voorgesteld door de regering die de aangenomen amendementen van de heer Van Meenen op stukken nrs. 24 en 25 op een technisch juiste wijze in het wetsvoorstel verwerkt heeft.