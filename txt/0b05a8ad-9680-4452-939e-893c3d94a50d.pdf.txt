8 Regeling van werkzaamheden (stemmingen) De voorzitter: Ik stel voor straks ook te stemmen over drie aangehouden moties namelijk de motie-Krol (34550-XV nr. 61) de motieKarabulut c.s. (34550-XV nr. 27) en de motie-Marcouch c.s. (34550-XV nr. 38) en over de Wijziging van het Reglement van Orde en de Regeling Grote Projecten in verband met de overdracht van de taken van de commissie voor de Rijksuitgaven aan de vaste commissie voor FinanciÃ«n en de opheffing van de commissie voor de Rijksuitgaven (34624). Daartoe wordt besloten. De voorzitter: Het woord is aan de heer Smaling namens de SP. De heer Smaling (SP): Voorzitter. Bij punt 13 de stemmingen over moties die zijn ingediend bij het VAO Energie zou ik graag de motie op stuk nr. 232 willen aanhouden. Dat scheelt meteen een hoofdelijke stemming. Ik wil die motie volgende week in stemming brengen. De voorzitter: Op verzoek van de heer Smaling stel ik voor zijn motie (31239 nr. 232) aan te houden. Daartoe wordt besloten. De voorzitter: Het woord is aan de heer Van Helvert van het CDA. De heer Van Helvert (CDA): Voorzitter. Bij de stemmingen onder punt 4 in verband met de wijziging van de Wegenverkeerswet 1994 wil ik graag een hoofdelijke stemming over het wetsvoorstel zelf. De voorzitter: Dat gaan we doen.