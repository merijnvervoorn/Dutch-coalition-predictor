25 Stemmingen VAO leefomgeving Aan de orde is de stemming over een motie ingediend bij het debat over de leefomgeving (lucht geluid bodem) te weten: - de motie-Van Gent/Van Veldhoven over Euro VI-stimuleringsregeling (30175 nr. 140). (Zie vergadering van 27 maart 2012.) De voorzitter: De motie-Van Gent/Van Veldhoven (30175 nr. 140) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging overwegende dat wispelturig gedrag van de overheid die haar eigen regelingen voortdurend verandert een van de grootste ergernissen is van ondernemers; overwegende dat juist koplopers van goede wil in de vervoersbranche de dupe zullen worden van het intrekken van de stimuleringsregeling voor Euro VI-vrachtwagens; verzoekt de regering om de Euro VI-stimuleringsregeling voor de zomer te publiceren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 147 (30175). Ik stel vast dat wij hier nu over kunnen stemmen. In stemming komt de nader gewijzigde motie-Van Gent/ Van Veldhoven (30175 nr. 147). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.