Rosenthal Mevrouw Wiegman-van Meppelen Scheppink (ChristenUnie): Ja graag. Ik stem in met deze uitleg. De voorzitter: Mag het een beetje rustiger in de zaal? Nog een motie minister. Minister Rosenthal: Tot slot ga ik in op de motie van de heer Ten Broeke waar ik kort over kan zijn. De regering vindt dit een prima aanzet. Zij vindt dat deze motie in overeenstemming is met het beleid dat zij graag op korte termijn wil voeren. De beraadslaging wordt gesloten. De voorzitter: Ik dank de bewindslieden voor de beantwoording. Er is al gebeld voor de stemmingen. Ik neem aan dat iedereen de presentielijst heeft getekend. Ik geef gelegenheid tot het afleggen van een stemverklaring vooraf. â€¢ De heer De Roon (PW): Voorzitter. De PVV-fractie zal tegen de moties op stuk nrs. 500 en 501 stemmen omdat wij voor mevrouw Ashton in het hele verhaal geen rol wensen. Wij zullen ook tegen de motie-Wiegman op stuk nr. 504 stemmen omdat wij voor de Moslimbroederschap in Egypte helemaal geen rol wensen onder geen enkele voorwaarde. Bij de motie-Van der Staaij op stuk nr. 502 kunnen we ons niet goed vinden in het deel van het dictum dat dwingende onderhandelingen als een oplossing ziet voor het vraagstuk in het Midden-Oosten. Die zoeken wij voor de Palestijnen aan de oostzijde van de Jordaan onder het motto: Jordanie is Palestina. Andere onderdelen van het dictum vinden wij wel erg sympathiek. Het verzet tegen het eenzijdig uitroepen van de Palestijnse staat is een belangrijk aspect en ook de expliciete erkenning van Israel als een democratische en joodse staat. Dat geeft voor ons de doorslag om wel voor deze motie te stemmen. In stemming komt de motie-Van den Berge/Albayrak (21501-20 nr. 500). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de fractie van de PV ertegen zodatzij is aangenomen. In stemming komt de motie-Albayrak c.s. (21501-20 nr. 501). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de fractie van de PV ertegen zodatzij is aangenomen. In stemming komt de motie-Van der Staaij c.s. (21501-20 nr. 502).De voorzitter: Ik constateer dat de aanwezige leden van de fracties van de PvdA de VVD de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ormel c.s. (21501-20 nr. 503). De voorzitter: Ik constateer dat deze motie met algemene stemmen is aangenomen. In stemming komt de motie-Wiegman-van Meppelen Scheppink/Voordewind (21501-20 nr. 504). De voorzitter: Ik constateer dat de aanwezige leden van de fracties van de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ten Broeke c.s. (21501-20 nr. 505). De voorzitter: Ik constateer dat deze motie met algemene stemmen is aangenomen. De vergadering wordt van 17.11 uur tot 17.30 uur geschorst.