9 Stemmingen moties Kabinetsinzet Europese agenda Aan de orde zijn de stemmingen over aangehouden moties ingediend bij het debat over de inzet van het kabinet ten aanzien van een eerste gedachtewisseling over de Europese agenda voor de komende periode te weten: - de motie-Omtzigt over actief verzet tegen de IORP IIrichtlijn (21501-20 nr. 867); - de motie-Segers/Rebel over een prioriteit maken van de bestrijding van mensenhandel (21501-20 nr. 869). (Zie vergadering van 27 mei 2014.) In stemming komt de motie-Omtzigt (21501-20 nr. 867). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP 50PLUS/Baay-Timmerman 50PLUS/Klein de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Segers/Rebel (21501-20 nr. 869). De voorzitter: Ik constateer dat de aanwezige leden van de fracties van het CDA de Groep Bontes/Van Klaveren de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de PVV ertegen zodat zij is aangenomen. De voorzitter: Ik zei zo-even per ongeluk "50PLUS/Bontes" — het is onvergeeflijk — maar ik bedoelde natuurlijk "50PLUS/Baay". Er zijn wat veranderingen geweest maar niet zo veel!