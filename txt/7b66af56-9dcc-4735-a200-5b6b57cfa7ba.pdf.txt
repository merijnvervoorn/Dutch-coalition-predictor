8 Stemmingen moties Milieuraad d.d. 20 juni 2023 Aan de orde zijn de stemmingen over moties ingediend bij het tweeminutendebat Milieuraad d.d. 20 juni 2023 te weten: - de motie-Van Esch over in Europa niet pleiten voor uitstel voor het halen van de voorgestelde EU-luchtkwaliteitsnormen (21501-08 nr. 902); - de motie-Van Esch/Van Raan over niet voor de Renewable Energy Directive stemmen zolang houtige biomassa hierin staat aangemerkt als hernieuwbare energie (21501-08 nr. 903). (Zie vergadering van heden.) De voorzitter: Voordat we gaan stemmen geef ik het woord aan mevrouw Van der Plas BBB voor een stemverklaring. Mevrouw Van der Plas (BBB): Dank u wel voorzitter. Ik wil graag een stemverklaring afleggen over de motie-Van Esch/Van Raan op stuk nr. 903 over niet voor de Renewable Energy Directive stemmen zolang houtige biomassa hierin staat aangemerkt als hernieuwbare energie. Deze motie betekent dat dus ook sloopafval snoeiafval en resten uit de akkerbouw en de maisteelt niet als biomassa mogen worden gebruikt. Dat is voor mij de reden om tegen deze motie te stemmen. Het lijkt erop alsof die alleen maar over bomen gaat en ook ik vind bomen kappen voor biomassa heel onwenselijk. Maar het betekent dus ook heel veel meer voor andere houtige biomassa. Ik denk dat we daarmee het paard achter de wagen spannen. Dat is de reden waarom ik tegen deze motie stem. Dat is niet omdat ik zo graag bomen in de biomassacentrale wil hebben want dat wil ik dus niet. Dank u wel. De voorzitter: Dank u wel mevrouw Van der Plas. In stemming komt de motie-Van Esch (21501-08 nr. 902). De voorzitter: Ik constateer dat de leden van de fracties van de SP GroenLinks Volt Fractie Den Haan de PvdA de PvdD en D66 voor deze motie hebben gestemd en de leden van de fracties van DENK Lid Gündoğan Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga ertegen zodat zij is verworpen. In stemming komt de motie-Van Esch/Van Raan (21501-08 nr. 903).De voorzitter: Ik constateer dat de leden van de fracties van de SP DENK Fractie Den Haan de PvdD Lid Omtzigt JA21 de PVV FVD en Groep Van Haga voor deze motie hebben gestemd en de leden van de fracties van GroenLinks Volt de PvdA Lid Gündoğan D66 de ChristenUnie de VVD de SGP het CDA en BBB ertegen zodat zij is verworpen. Daarmee zijn we aan het einde gekomen van deze stemmingen.