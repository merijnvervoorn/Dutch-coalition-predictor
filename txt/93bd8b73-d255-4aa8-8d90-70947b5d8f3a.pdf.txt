12 Stemmingen moties Tegengaan huwelijksdwang Aan de orde zijn de stemmingen over moties ingediend bij de behandeling van het wetsvoorstel Wet tegengaan huwelijksdwang te weten: - de motie-Helder over niet erkennen van huwelijken die volgens de sharia worden gesloten (33488 nr. 9); - de motie-Helder over geen nieuwe buitenlandse partner voor wegens huwelijksdwang veroordeelden (33488 nr. 10); - de motie-Van Oosten c.s. over niet erkennen van in het buitenland gesloten huwelijken tussen neef en nicht (33488 nr. 11). (Zie vergadering van 20 maart 2014.) In stemming komt de motie-Helder (33488 nr. 9). De voorzitter: Ik constateer dat de aanwezige leden van de fracties van de PVV en Bontes voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Helder (33488 nr. 10). De voorzitter: Ik constateer dat de aanwezige leden van de fracties van de PVV en Bontes voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Oosten c.s. (33488 nr. 11). De voorzitter: Ik constateer dat de aanwezige leden van de fracties van de PVV Van Vliet Bontes de SGP het CDA de VVD 50PLUS D66 de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.