24 Stemmingen Veteranenwet Aan de orde zijn de stemmingen in verband met het voorstel van wet van de leden Eijsink Van Dijk Hachchi El Fassed Voordewind Ouwehand Van der Staaij Hernandez Bruins Slot en Bosman tot vaststelling van regels omtrent de bijzondere zorgplicht voor veteranen (Veteranenwet) (32414). (Zie vergadering van 27 oktober 2011.) In stemming komt het voorstel van wet. De voorzitter: Ik constateer dat dit voorstel van wet met algemene stemmen is aangenomen. (geroffel op de bankjes) De voorzitter: Mag ik aan de indieners vragen of zij bereid zijn de verdediging van dit voorstel van wet in de Eerste Kamer op zich te nemen? Mevrouw Eijsink (PvdA): Voorzitter. Namens collega's Van Dijk Hachchi El Fassed Voordewind Ouwehand Van der Staaij Hernandez Bruins Slot en Bosman mag ik u vertellen dat wij met alle plezier dit voorstel van wet zo spoedig mogelijk zullen verdedigen in de Eerste Kamer. (geroffel op de bankjes) De voorzitter: Dat is mooi. Wij hebben hier echt te maken met een unicum. Het is sinds 1946 – ik heb het laten opzoeken – niet meer voorgekomen dat de Kamer een initiatiefwetsvoorstel in de volle breedte heeft ingediend en aangenomen. Dat is echt mooi.