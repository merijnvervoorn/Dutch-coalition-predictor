29 Stemmingen moties Geneesmiddel Orkambi Aan de orde zijn de stemmingen over moties ingediend bij het dertigledendebat over het geneesmiddel Orkambi te weten: - de motie-Agema over openbaarmaking van de onderhandelingsstukken over Orkambi (29477 nr. 463); - de motie-Agema over vergoeden van geneesmiddelen gedurende de sluisperiode (29477 nr. 464). (Zie vergadering van 18 januari 2018.) In stemming komt de motie-Agema (29477 nr. 463). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Agema (29477 nr. 464). De voorzitter: Ik constateer dat de leden van de fracties van DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.