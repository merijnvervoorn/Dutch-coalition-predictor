13 Extra regeling van werkzaamheden De voorzitter: Aan de orde is een extra regeling van werkzaamheden. Ik vraag de leden of ze hun plaats kunnen innemen en ik geef het woord aan de heer Azarkan van DENK. De heer Azarkan (DENK): Voorzitter. Gisteren is met veel steun een debat toegekend over de uitgelekte notulen van de ministerraad. We hebben gisteren in meerderheid besloten dat dat debat er komt. Maar nu heb ik begrepen dat het goed is dat we ook nog aanvragen dat dat volgende week gebeurt. Dan is het reces dus vandaar het formele verzoek om dat debat volgende week te plannen. Daarbij ook het verzoek om uiterlijk aanstaande maandag de brief vanuit de ministerraad en de notulen te ontvangen; althans voor die notulen was geen meerderheid maar wel voor de brief. De voorzitter: Dank u wel. Ik kijk even of er bezwaar is tegen het voorstel om volgende week een debat te hebben en de brief op maandag. De heer Wilders. De heer Wilders (PVV): Nee geen bezwaar integendeel. Ik zou alleen willen benadrukken dat wij willen we woensdag het debat goed voeren echt uiterlijk maandag — en dan bedoel ik niet maandag om 23.50 uur — voor een uur of 10.00 uur 's morgens die stukken moeten krijgen want dan kunnen wij het voorbereiden. De voorzitter: We zullen het stenogram van dit deel van de vergadering doorgeleiden naar het kabinet. Dank u wel meneer Azarkan. Ik schors de vergadering voor een enkel moment zodat ook de bewindspersonen kunnen plaatsnemen. De vergadering wordt enkele ogenblikken geschorst.