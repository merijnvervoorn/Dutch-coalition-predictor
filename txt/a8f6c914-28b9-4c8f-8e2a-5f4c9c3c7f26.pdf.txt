6 Regeling van werkzaamheden (stemmingen) Regeling van werkzaamheden (stemmingen) Regeling van werkzaamheden (stemmingen) De voorzitter: Ik stel voor zo dadelijk ook te stemmen over: - de aangehouden motie-Flach c.s. (32813 nr. 1340); - de aangehouden motie-Van Hijum (21501-07 nr. 2013); - de aangehouden motie-Tuinman c.s. (36410-X nrs. 53 en 54); - de aangehouden motie-Hirsch/Teunissen (21501-02 nr. 2834); - de aangehouden motie-Omtzigt/Mutluer (29628 nr. 1202). In deze korte regeling van werkzaamheden geef ik graag het woord aan mevrouw Lahlah van de fractie van GroenLinks-Partij van de Arbeid. Mevrouw Lahlah (GroenLinks-PvdA): Dank u wel voorzitter. Afgelopen donderdag hebben we het kabinet met behulp van een e-mailprocedure gevraagd om een brief met een nieuwe appreciatie van het wetsvoorstel Wijziging van de Penitentiaire beginselenwet. Er zijn een aantal amendementen aangenomen die de wet dusdanig hebben veranderd dat we om een nieuwe appreciatie hebben gevraagd. Die appreciatie hebben we nog niet ontvangen. Daarom wil ik een verzoek doen om uitstel van de stemming over deze wet. De voorzitter: Prima. U wilt uitstel van de stemming over punt 6. Bestaat daar enig bezwaar tegen? Mevrouw Faber-van de Klashorst (PVV): Voorzitter. Wij willen het voorstel gewoon in stemming brengen. De voorzitter: Zijn er andere fracties die het eens zijn met mevrouw Faber? Ze volgen mevrouw Lahlah snap ik. Dan stellen we de stemming een week uit. De heer Tuinman van de fractie BBB. De heer Tuinman (BBB): Voorzitter. Vanochtend ontvingen we een Kamerbrief van staatssecretaris Van der Burg over mijn motie over in gesprek treden met Oekraïense overheidsinstanties om te bezien onder welke voorwaarden ontheemde Oekraïners terug kunnen. In die brief negeert hij eigenlijk de inhoud. Daarom wil ik de motie op stuk nr. 2030 — die staat bij de stemmingen onder punt 21 over de staat van de oorlog inEuropa — aanhouden zodat ik eerst in gesprek kan treden met de staatssecretaris. De voorzitter: Heel goed. Op verzoek van de heer Tuinman stel ik voor zijn motie (21501-20 nr. 2030) aan te houden. Daartoe wordt besloten. De voorzitter: De heer Van Hijum. De heer Van Hijum (NSC): Dank u wel voorzitter. Het gaat er echt een keer van komen hoor maar ik zou u toch willen verzoeken om de stemming onder punt 4a over de motie ingediend bij het tweeminutendebat Eurogroep/Ecofin-Raad nog een keer een week aan te houden. De voorzitter: Op verzoek van de heer Van Hijum stel ik voor zijn motie (21501-07 nr. 2013) opnieuw aan te houden. Daartoe wordt besloten. De voorzitter: Ik heb een personele mededeling. Het is als Voorzitter van de Kamer altijd prachtig om een zilveren koetsje uit te reiken. Dat gaat naar mensen die hier 25 jaar een kwart eeuw gewerkt hebben. Maar soms zijn er mensen die dat overtreffen. Dat geldt bijvoorbeeld voor mevrouw Dorrit Klein. Zij heeft maar liefst 47 jaar hier in de Tweede Kamer gewerkt voor de fractie van het CDA. Ze zit nu in de Voorzittersloge. Voor de snelle rekenaars: zij is hier dus in 1977 begonnen. Haar eerste fractieleider was meneer Aantjes. Al die tijd heeft zij het CDA trouw gediend. Wij en zeker haar eigen fractie zijn haar daar ontzettend dankbaar voor en roemen haar trouw aan dit prachtige instituut. Tijdens de lunch die ik met haar mocht gebruiken vroeg ik haar: "Mevrouw Klein kan ik u nog huldigen met een klein gedicht?" "Ja hoor" zei ze en ze suggereerde het prachtige gedicht Vandaag van Toon Hermans. Dat klinkt als volgt. Vandaag is de dag hij komt maar een keer morgen dan is het vandaag al niet meer Niet zeuren geniet van het leven dat mag maar doe het vandaag want vandaag is de dag. Dank u wel mevrouw Klein. (Geroffel op de bankjes)