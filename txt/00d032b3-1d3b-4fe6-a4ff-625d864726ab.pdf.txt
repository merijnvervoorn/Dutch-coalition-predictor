15 Stemmingen Zesde wijziging Comptabiliteitswet 2001 Aan de orde zijn de stemmingen in verband met het wetsvoorstel Wijziging van de Comptabiliteitswet 2001 onder andere in verband met het invoeren binnen de rijksdienst van verplichtingen-kasagentschappen en van een gezamenlijke accountantsdienst en in verband met het uitbreiden van de voorhangprocedure bij de Staten-Generaal ter zake van bepaalde privaatrechtelijke rechtshandelingen door het Rijk (Zesde wijziging van de Comptabiliteitswet 2001) (33837). (Zie vergadering van 18 juni 2014.) In stemming komt het gewijzigde amendement-Aukje de Vries c.s. (stuk nr. 10). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP de VVD Van Vliet 50PLUS/Baay-Timmerman en D66 voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het gewijzigde amendement-Aukje de Vries c.s. (stuk nr. 10). De voorzitter: Ik constateer dat dit wetsvoorstel met algemene stemmen is aangenomen.