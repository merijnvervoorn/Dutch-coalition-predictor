5 Besluit privatisering Intravacc Aan de orde is het VSO Besluit privatisering Intravacc (34951 nr. 2). De voorzitter: Een hartelijk welkom aan de minister voor Medische Zorg aan mijn collega's en aan alle mensen op de publieke tribune. Wij gaan door met een korte plenaire afronding van het onderwerp Besluit privatisering Intravacc. Ik zou mevrouw Ploumen van de PvdA het woord willen geven. Mevrouw Ploumen (PvdA): Voorzitter dank u wel. Ik heb één motie. Motie De Kamer gehoord de beraadslaging van mening dat betrouwbare en nieuwe vaccins levens kunnen redden; overwegende dat het Instituut voor Translationele Vaccinologie wordt geprivatiseerd; verzoekt de regering erop toe te zien dat de privatisering van Intravacc zorgvuldig verloopt zodat onderzoek naar nieuwe vaccins gegarandeerd blijft en gaat over tot de orde van de dag. De voorzitter: Deze motie is voorgesteld door de leden Ploumen en Renkema. Naar mij blijkt wordt de indiening ervan voldoende ondersteund. Zij krijgt nr. 4 (34951). De heer Van Gerven van de SP. De heer Van Gerven (SP): Voorzitter. Dit neoliberale kabinet doet alles in de uitverkoop. Nu staat Intravacc op de rol. Dat lijkt mij heel erg onverstandig. Vandaar de volgende motie. Motie De Kamer gehoord de beraadslaging constaterende dat het Instituut voor Translationele Vaccinologie (Intravacc) zowel in Nederland als wereldwijd van groot belang is voor translationeel vaccinonderzoek en ontwikkeling;van mening dat het bestrijden van infectieziekten nu en in de toekomst van groot belang is dat het ontwikkelen van nieuwe en verbeterde vaccins moet blijven voortbestaan en dat vaccins beschikbaar moeten blijven; van mening dat het ontwikkelen en de beschikbaarheid van vaccins niet overgelaten moeten worden aan de grillen van de markt; verzoekt de regering het besluit om Intravacc te privatiseren terug te draaien en gaat over tot de orde van de dag. De voorzitter: Deze motie is voorgesteld door het lid Van Gerven. Naar mij blijkt wordt de indiening ervan voldoende ondersteund. Zij krijgt nr. 5 (34951). De heer Van Gerven (SP): Dank u wel. De voorzitter: Dank u wel. De vergadering wordt enkele ogenblikken geschorst. De voorzitter: Ik geef de minister het woord. Minister Bruins: Voorzitter. Er zijn twee moties ingediend over Intravacc. De eerste motie over het zorgvuldig laten verlopen van het proces van de privatisering krijgt het oordeel van de Kamer. Natuurlijk willen wij ook bij de verkoop dat er sprake is van een zorgvuldig proces. De voorzitter: Excuus maar de motie op stuk nr. 4 krijgt dus oordeel Kamer? Minister Bruins: Oordeel Kamer juist. De motie op stuk nr. 5 wil ik ontraden. Nogmaals aan het belang van aandacht voor vraagstukken zoals infectieziektebestrijding zit een publieke kant die is belegd bij het Centrum Infectieziektebestrijding dat onderdeel is van het RIVM. Dus die publieke taak vind ik goed geborgd. Daarom is het niet nodig om Intravacc aan de zijde van de overheid te houden. Ik denk dat de kansen voor ontwikkeling van research-and-developmenttaken beter gestalte kan krijgen in een geprivatiseerde vorm. Daarom ontraad ik deze motie. De voorzitter: De motie op stuk nr. 5 wordt ontraden. Daarmee zijn we aan het einde gekomen van dit VAO.De beraadslaging wordt gesloten. De voorzitter: Over de twee moties wordt dindag gestemd. De vergadering wordt enkele ogenblikken geschorst.