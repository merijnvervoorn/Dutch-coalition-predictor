9 Stemmingen moties Aanwijzen van en opdracht verlenen aan de informateur Aan de orde zijn de stemmingen over moties ingediend bij het debat over aanwijzen van en opdracht verlenen aan de informateur te weten: - de motie-Kaag over aanwijzen van de heer Tjeenk Willink als informateur (35788 nr. 20); - de motie-Wilders over ontbinden van de Kamer (35788 nr. 21); - de motie-Eerdmans/Wilders over de gespreksverslagen van de informatieronde gelijktijdig met het verslag van de informateur openbaar maken (35788 nr. 22). (Zie vergadering van heden.) De voorzitter: Aan de orde zijn de stemmingen. We beginnen bij agendapunt 1. Er is maar één punt op de agenda. De heer Wilders heeft een ordevoorstel. Nee een opmerking. De heer Wilders (PVV): De heer Rutte zit daar natuurlijk in een andere rol. Maar mijn motie is een oproep aan de regering. Niet dat ik verwacht dat zij oordeel Kamer zal geven maar formeel moet de motie wel een oordeel van de regering krijgen. Misschien kan de heer Rutte even die kant op rennen en zeggen: ik steun die motie. De heer Rutte (VVD): Voorzitter ik ben niet in staat om dat nu te overleggen in het kabinet maar ik heb zo'n vermoeden dat zou ik hier als premier hebben gestaan ik de motie na lange aarzeling zou hebben ontraden. De voorzitter: Dan weet u dat ook meneer Wilders. We gaan over tot de stemmingen. In stemming komt de motie-Kaag (35788 nr. 20). De voorzitter: Ik constateer dat de leden van de fracties van BIJ1 JA21 Volt de SP de PvdA GroenLinks de PvdD 50PLUS DENK D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Wilders (35788 nr. 21).De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Eerdmans/Wilders (35788 nr. 22). De voorzitter: Ik constateer dat de leden van de fracties van BIJ1 JA21 Volt BBB de SP de PvdA GroenLinks de PvdD DENK D66 de VVD de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. Daarmee zijn wij aan het einde gekomen van dit debat. Ik dank iedereen en sluit de vergadering.