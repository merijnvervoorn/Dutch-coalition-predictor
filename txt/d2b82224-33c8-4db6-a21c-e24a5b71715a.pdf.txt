28 Stemmingen moties Lhbti-monitor 2018 en Nashvilleverklaring Aan de orde zijn de stemmingen over moties ingediend bij het debat over de lhbti-monitor 2018 en over de Nashvilleverklaring te weten: - de motie-Özütok c.s. over beter borgen van de positie van Roze in Blauw (30420 nr. 306); - de motie-Bergkamp c.s. over de belemmeringen van transgenderpersonen op de arbeidsmarkt (30420 nr. 307); - de motie-Bergkamp c.s. over de inzet van gespecialiseerde rechercheurs bij discriminatie (30420 nr. 308); - de motie-Bergkamp/Yeşilgöz-Zegerius over het naleven van het Coman-arrest (30420 nr. 309); - de motie-Van den Hul c.s. over een leerlijn lhbti-discriminatie ontwikkelen (30420 nr. 310); - de motie-Van Kooten-Arissen c.s. over de regenboogvlag op een jaarlijks terugkerend moment in de plenaire zaal (30420 nr. 312); - de motie-Jasper van Dijk over de passage dat onderwijsbestuurders zich verre moeten houden van discriminerende uitlatingen (30420 nr. 313). (Zie vergadering van 16 mei 2019.) De voorzitter: Op verzoek van de heer Jasper van Dijk stel ik voor zijn motie (30420 nr. 313) aan te houden. Daartoe wordt besloten. De voorzitter: De motie-Özütok c.s. (30420 nr. 306) is in die zin gewijzigd dat zij thans is ondertekend door de leden Özütok Van den Hul Krol Van Kooten-Arissen en Bergkamp en luidt: Motie De Kamer gehoord de beraadslaging overwegende dat het Roze in Blauwnetwerk als vangnet voor lesbiennes homo- en biseksuelen en transgenders zowel binnen als buiten het politiekorps van grote waarde is; overwegende dat Roze in Blauw nu vooral een intern netwerk is en zo wordt gezien binnen de nationale politie; overwegende dat Roze in Blauw een grotere rol zou kunnen vervullen bij het bijstaan van slachtoffers van lhbti-geweld en discriminatie doordat zij bekend zijn met en worden vertrouwd door de doelgroep; verzoekt de regering te onderzoeken hoe de positie van Roze in Blauw beter geborgd kan worden in de politieorga-nisatie waarbij ook gekeken wordt naar de rechtspositie van het netwerk en gaat over tot de orde van de dag. Zij krijgt nr. 314 was nr. 306 (30420). De voorzitter: De motie-Bergkamp c.s. (30420 nr. 308) is in die zin gewijzigd dat zij thans is ondertekend door de leden Bergkamp Den Boer Özütok en Van den Hul. Naar mij blijkt wordt de indiening ervan voldoende ondersteund. Zij krijgt nr. 315 was nr. 308 (30420). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Özütok c.s. (30420 nr. 314 was nr. 306). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Bergkamp c.s. (30420 nr. 307). De voorzitter: Ik constateer dat deze motie met algemene stemmen is aangenomen. Mevrouw Özütok. Mevrouw Özütok (GroenLinks): Nu mijn motie (30420 nr. 314 was nr. 306) over Roze in Blauw is aangenomen verzoek ik het kabinet om een brief te sturen over de uitvoering van de motie. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de gewijzigde motie-Bergkamp c.s. (30420 nr. 315 was nr. 308). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS D66 de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Bergkamp/Yeşilgöz-Zegerius (30420 nr. 309).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van den Hul c.s. (30420 nr. 310). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Kooten-Arissen c.s. (30420 nr. 312). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS en D66 voor deze motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.