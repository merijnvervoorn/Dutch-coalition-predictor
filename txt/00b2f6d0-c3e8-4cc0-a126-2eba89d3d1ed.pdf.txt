37 Stemming motie Begroting Economische Zaken en Klimaat 2023 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken en Klimaat (XIII) voor het jaar 2023 te weten: - de motie-Dassen/Koekkoek over het oprichten van een Europees steunfonds voor strategisch noodzakelijke en duurzame industrie (36200-XIII nr. 75). (Zie vergadering van 23 november 2022.) De voorzitter: De motie-Dassen/Koekkoek (36200-XIII nr. 75) is in die zin gewijzigd dat zij thans luidt: Motie De Kamer gehoord de beraadslaging overwegende dat cruciale sectoren voor onder andere de energietransitie en strategische autonomie van Europa voor de toekomst behouden moeten blijven; overwegende dat de Europese Commissie afgelopen zondag (4 december 2022) gepleit heeft voor de komst van een EUstaatsfonds waarmee Europese industriepolitiek bekostigd kan worden de EU tot groene marktleider gemaakt kan worden en waarmee het Europese antwoord op de Amerikaanse megasubsidies voor bedrijfssteun onder de Inflation Reduction Act gevonden wordt; overwegende dat Nederland en Duitsland zich vervolgens uitgesproken hebben tegen de oprichting van een dergelijk fonds evenals het aangaan van nieuwe gezamenlijk Europese leningen; verzoekt de regering om haar standpunt te wijzigen en zich in te zetten voor het oprichten van een Europees steunfonds ten behoeve van de strategisch noodzakelijke en duurzame industrie waarbij voorwaarden voor steun expliciet gekoppeld worden aan verduurzaming om de doelen van Parijs te halen en waarbij het aangaan van gezamenlijke leningen niet op voorhand wordt uitgesloten en gaat over tot de orde van de dag. Zij krijgt nr. 113 was nr. 75 (36200-XIII). Ik stel vast dat wij hier nu over kunnen stemmen. In stemming komt de gewijzigde motie-Dassen/Koekkoek (36200-XIII nr. 113 was nr. 75).De voorzitter: Ik constateer dat de leden van de fracties van GroenLinks Volt Fractie Den Haan de PvdA Lid Gündoğan en BBB voor deze gewijzigde motie hebben gestemd en de leden van de overige fracties ertegen zodat zij is verworpen.