18 Stemmingen moties Ouderenmishandeling Aan de orde zijn de stemmingen over moties ingediend bij het VAO Ouderenmishandeling te weten: - de motie-Agema over een drie keer hogere straf bij ouderenmishandeling (33750-XVI nr. 98); - de motie-Baay-Timmerman/Bergkamp over wijziging van de naam van de Wet verplichte meldcode huiselijk geweld en kindermishandeling (33750-XVI nr. 99); - de motie-Baay-Timmerman over agressief gedrag van dementerenden tegen mantelzorgers (33750-XVI nr. 100). (Zie vergadering van 16 april 2014.) De voorzitter: De motie-Baay-Timmerman/Bergkamp (33750-XVI nr. 99) is in die zin gewijzigd dat zij thans luidt: Motie De Kamer gehoord de beraadslaging overwegende dat de naam Advies- en Meldpunt Huiselijk Geweld en Kindermishandeling (AMHK) de lading niet volledig dekt; overwegende dat ook ouderenmishandeling hieronder valt; overwegende dat de naamgeving voor verwarring kan zorgen bij het melden van een incident van mishandeling of geweld thuis; verzoekt de regering in overleg met de sector tot een andere naam voor de AMHK's te komen opdat deze verwarring weg kan worden genomen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 102 was nr. 99 (33750-XVI). Ik stel vast dat wij hier nu over kunnen stemmen. In stemming komt de motie-Agema (33750-XVI nr. 98). De voorzitter: Ik constateer dat de aanwezige leden van de fracties van de PVV en Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de gewijzigde motie-Baay-Timmerman/Bergkamp (33750-XVI nr. 102 was nr. 99). De voorzitter: Ik constateer dat de aanwezige leden van de fracties van Groep Bontes/Van Klaveren Van Vliet de SGP de ChristenUnie de VVD 50PLUS D66 GroenLinks de PvdA en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Baay-Timmerman (33750-XVI nr. 100). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.