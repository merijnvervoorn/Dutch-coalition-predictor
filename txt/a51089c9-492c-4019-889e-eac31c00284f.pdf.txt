24 Stemmingen moties Professionalisering van de jeugdzorg Aan de orde zijn de stemmingen over moties ingediend bij de behandeling van het wetsvoorstel Aanpassingen van de Wet op de jeugdzorg en enkele andere wetten ten behoeve van de professionalisering van de jeugdzorg te weten: - de motie-Kooiman over registratie zorgberoepen aan laten sluiten bij het publiekrechtelijk BIG-register (33619 nr. 11); - de motie-Kooiman over voorkomen dat gemeenten jeugdzorginstellingen opheffen (33619 nr. 12); - de motie-Bergman over aandacht besteden aan waarheidsvinding in opleidingen en permanente educatie (33619 nr. 13); - de motie-Ypma over de integrale aanpak uitwerken in het kwaliteitskader en in de opleidingen (33619 nr. 14). (Zie vergadering van 27 maart 2014.) De voorzitter: De motie-Bergman (33619 nr. 13) is in die zin gewijzigd dat zij thans luidt: Motie De Kamer gehoord de beraadslaging constaterende dat uit het rapport van de Kinderombudsman over waarheidsvinding blijkt dat onvoldoende vaardigheden bij sommige jeugdzorgprofessionals kan leiden tot een te eenzijdige duiding van incidenten tot het vermengen van feiten en meningen in de rapportage van onzorgvuldige bronvermeldingen of het niet navolgbaar formuleren van conclusies; overwegende dat in de Jeugdwet is opgenomen dat jeugdzorginstellingen verplicht zijn om in rapportages of verzoekschriften de van belang zijnde feiten volledig en naar waarheid aan te voeren; verzoekt de regering te stimuleren dat in de opleidingen en permanente educatie aandacht wordt besteed aan het belang van waarheidsvinding en het ontwikkelen van vaardigheden op dat punt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 16 was nr. 13 (33619).De voorzitter: De motie-Ypma (33619 nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat "één gezin-één plan-één coördinerende hulpverlener" (integrale aanpak) belangrijk is om kwetsbare gezinnen en kinderen te ondersteunen en te helpen; overwegende dat deze integrale aanpak nieuwe vaardigheden vergt van professionals; overwegende dat professionals opgeleid moeten worden teneinde deze nieuwe vaardigheden te beheersen; verzoekt de regering te bevorderen dat de nieuwe vaardigheden die vereist zijn voor de integrale aanpak "één gezinéén plan-één coördinerende hulpverlener" worden uitgewerkt in het kwaliteitskader en in de opleidingen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 14 (33619). Ik stel vast dat wij nu over de gewijzigde moties kunnen stemmen. In stemming komt de motie-Kooiman (33619 nr. 11). De voorzitter: Ik constateer dat de aanwezige leden van de fracties van de ChristenUnie 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kooiman (33619 nr. 12). De voorzitter: Ik constateer dat de aanwezige leden van de fracties van de PVV de ChristenUnie 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Bergman (33619 nr. 16 was nr. 13). De voorzitter: Ik constateer dat de aanwezige leden van de fracties van Van Vliet Bontes de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.In stemming komt de gewijzigde motie-Ypma (33619 nr. 17 was nr. 14). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. Nu er een einde gekomen is aan de stemmingen gaan we het over iets anders hebben waar ook een einde aan komt na vandaag.