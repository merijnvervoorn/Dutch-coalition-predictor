10 Extra regeling van werkzaamheden De voorzitter: We hebben een extra regeling van werkzaamheden op verzoek van mevrouw Van der Plas van BBB. Het woord is aan mevrouw Van der Plas BBB. Gaat uw gang. Mevrouw Van der Plas (BBB): Dank u wel voorzitter. Op dit moment zijn Rijkswaterstaat en Schiphol op een ware strooptocht zoals de heer Grinwis het afgelopen week ook uitdrukte om boeren uit te kopen en de stikstofruimte te gebruiken voor de luchtvaart en het uitbreiden van snelwegen. Dit heeft helemaal niks te maken met natuurherstel. Het kabinet heeft beloofd voorrang te geven aan de PAS-melders. Die vallen nu een voor een om en krijgen te maken met dwangsommen. Voorrang geven aan de PAS-melders is nu een inspanningsverplichting. Ik wil hier graag een debat over. De voorzitter: Dank u wel. Ik kijk of daar steun voor is. De heer Thijssen (PvdA): Er moeten honderdduizenden woningen gebouwd de natuur moet beschermd we hebben minder stikstof nodig maar meer boeren. Dus heel veel steun voor dit debat. De heer Omtzigt (Lid Omtzigt): Voorzitter. Van harte steun voor dit debat. Ik ben best wel geschrokken van de omvang daarvan. Ik zou graag ook een lijst willen hebben van welke ministeries opgekocht hebben. Weten we nu alles of zijn er nog andere ministeries agentschappen of ik-weet-niet-wat die aan het opkopen zijn geslagen? Hoeveel boerderijen hectares en rechten hebben ze de afgelopen jaren opgekocht? Daarna graag een debat volgende week. De heer Bisschop (SGP): Voorzitter. Op 28 februari jongstleden is het legalisatieprogramma voor PAS-melders vastgesteld. Dat betekent dat het binnen drie jaar geëffectueerd moet worden. Maar het is heel duidelijk: we kunnen het niet op z'n beloop laten. Het heeft haast. Door allerlei rijksorganen worden er opkoopprogramma's gestart tot grote woede terechte woede van provincies. Het is dringend nodig om daar het debat over te voeren en ook over hoe we het legalisatieprogramma kunnen versnellen. Ik sluit me graag aan bij de wensen voor informatie van de heer Omtzigt. Mevrouw Bromet (GroenLinks): Voorzitter. Het liefst zouden wij dit debat natuurlijk voeren op het moment dat we alle brieven die allang beloofd zijn door het kabinet daarbij kunnen betrekken; dus dat is ook een verzoek. Steun voor het debat maar wel een verzoek aan het kabinet om die brieven voor dat debat naar de Kamer te sturen want volgens mij zijn ze klaar.De heer Boswijk (CDA): Voorzitter. Dit is inderdaad niet uit te leggen. Ik was van de week met collega Van Campen bij een familie. Die staat het huilen nader dan het lachen terwijl tegelijkertijd de overheid diezelfde overheid allemaal stikstofruimte wegkaapt. De voorzitter: Dus u steunt het debat? De heer Boswijk (CDA): Wij hebben eerder deze week mondelinge vragen hierover gehad. Toen hebben wij gevraagd om extra informatie onder andere wat de heer Omtzigt vraagt. Het kabinet heeft dat toegezegd. Er zijn schriftelijke vragen gesteld. Wij willen dat eerst afwachten en een brief daarover krijgen. Als we die krijgen laten we dan gaan kijken of er een debat moet komen of dat we het wellicht bij de begrotingsbehandeling betrekken met extra spreektijd. De voorzitter: Dus u steunt nog geen debat. Eerst een informatieverzoek. De heer Van Campen (VVD): Voorzitter. Het beeld van een soort Wilde Westen met stikstofruimtehandel over de rug van boeren vinden we allemaal onwenselijk. Daarover moeten we met elkaar een stevig debat voeren met het kabinet. Ik steun de lijn van Boswijk om het kabinet te vragen om snel de antwoorden op onze Kamervragen te sturen. Ik zou collega Van der Plas ook het voorstel van de heer Boswijk ter overweging willen geven namelijk: laten we voor die week van 6 december wanneer we de begroting behandelen twee dagen lang desnoods wat extra spreektijd vragen zodat we hier wat langer bij stil kunnen staan. Ik denk dat dat de snelste manier is om het debat te voeren. Dus geen steun voor een extra debat want dat gaat nog veel te lang duren. Het eerstvolgende moment is de begroting. De heer Kops (PVV): Voorzitter. Alles wat er gebeurt rondom stikstof is een zooitje écht. De boeren zijn de dupe. Dat kan niet. Dus van harte steun voor dit verzoek. De heer Sneller (D66): Ik sluit me aan bij het procedurele voorstel van collega Boswijk. Mevrouw Bikker (ChristenUnie): Voorzitter. Mijn collega Grinwis heeft zich niet voor niks luidruchtig uitgesproken tegen die strooptochten zoals hij het verwoordde. Maar nu willen we wel eerst de informatie en de antwoorden op de vragen. De snelste manier is dat debat rondom de begroting van Landbouw. Ik zou de voorzitter willen suggereren om dan wat minuten spreektijd toe te voegen zodat we zo snel mogelijk met de ministers hierover kunnen spreken.De heer Van Nispen (SP): Natuurlijk moet alle informatie die gevraagd is naar de Kamer. Steun vanuit de SP voor een debat. Wat ons betreft moet dit een apart debat worden want je kunt niet alles onder de begrotingsbehandeling voegen. De heer Wassenberg (PvdD): Voorzitter. Het stikstofbeleid moet gericht zijn op één doel: natuurherstel. Al het andere gemarchandeer is allemaal heel onverkwikkelijk dus wij steunen dit debatverzoek. De heer Ephraim (Groep Van Haga): Voorzitter. Ik heb nooit dat soort mooie tekstjes voorbereid dus gewoon: steun. De heer Azarkan (DENK): Voorzitter. We willen ook eerst de brief afwachten. De suggestie is gedaan om minuten toe te voegen maar ik weet niet of dat zomaar kan bij een begroting. Ik dacht dat daar andere regels voor waren. Dus ik denk dat dat voorstel van de coalitie niet opgaat. Dus mijn vraag is of je minuten kunt toevoegen aan de begrotingsbehandeling. De voorzitter: Daar ga ik zo iets over zeggen. De heer Azarkan (DENK): Maar voorlopig even geen steun ook namens Den Haan. Mevrouw Koekkoek (Volt): Steun op basis van alle informatie. En het eerstvolgende moment inderdaad. De voorzitter: Er is geen meerderheid voor uw verzoek mevrouw Van der Plas. Er is wel een informatieverzoek door een aantal leden. Dat zullen wij doorgeleiden richting het kabinet. Verder zijn er wat suggesties gedaan onder andere om het onderwerp mee te nemen bij de begroting. Leden gaan natuurlijk over hun eigen spreektekst en de duur daarvan. Mevrouw Van der Plas (BBB): Ik wil daar graag wel kort iets over zeggen. Kwam ik wel aan 30 leden? De voorzitter: Ja. Mevrouw Van der Plas (BBB): Dan wil ik dat graag sowieso noteren. De voorzitter: Dan zetten we deze op de lijst.Mevrouw Van der Plas (BBB): Nog heel even kort over de opmerking dat zo'n debat lang gaat duren. Kijk ik vraag of het voor volgende week op de agenda gezet kan worden. Dan over extra spreektijd. Ja die gaat wel af van de andere begrotingsspreektijdenminuten. Dus ik vind extra spreektijd helemaal geen optie. Dat is gewoon een soort van U-bocht om het verder uit te stellen. De PAS-melders kunnen niet wachten. De voorzitter: Maar daar gaan we verder even geen discussie over hebben. Mevrouw Van der Plas (BBB): Nee maar dat is mijn conclusie voorzitter. De voorzitter: We hebben het afgeconcludeerd. Het is in ieder geval een dertigledendebat. De leden bepalen zelf tijdens de begroting of ze hier aandacht aan willen besteden. Heeft u daar nog iets over te zeggen meneer Omtzigt? De heer Omtzigt (Lid Omtzigt): Ik had gehoopt dat het debat wel toegelaten werd. De voorzitter: Maar dat is niet het geval. De heer Omtzigt (Lid Omtzigt): Dat snap ik. Het is niet het geval. Het is per meerderheid besloten maar dan wil ik wel graag dat de verzochte informatie dinsdag voor het einde van de dag hier ligt. Ik wil die lijsten dan echt hebben. De voorzitter: Prima. Dat zullen wij op deze manier doorgeleiden naar het kabinet. De heer Van Campen (VVD): Voorzitter. Volgens mij heeft de Kamer in meerderheid het voorstel gedaan om extra minuten op te plussen bij de begroting. Dat is een nieuw voorstel en daar kan de Kamer gewoon in meerderheid toe besluiten. Dat hoeft dus niet af te gaan van andere begrotingsbehandelingen. Plak er gewoon een paar minuten spreektijd aan vast zodat we dit onderwerp zorgvuldig en snel kunnen behandelen als het kabinet alle informatie heeft toegestuurd. De voorzitter: Wij komen terug op dit verzoek. Ik zie dat daar een meerderheid voor is maar ik wil procedureel even goed uitzoeken wat dat betekent. Daarmee zijn we aan het einde gekomen van deze regeling van werkzaamheden.De vergadering wordt enkele ogenblikken geschorst.