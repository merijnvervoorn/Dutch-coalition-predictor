21 Regeling van werkzaamheden De voorzitter: Op verzoek van de GroenLinks-fractie benoem ik: - in de vaste commissie voor Binnenlandse Zaken het lid Voortman tot lid in plaats van het lid Buitenweg en het lid Buitenweg tot plaatsvervangend lid in plaats van het lid Voortman; - in de vaste commissie voor Onderwijs Cultuur en Wetenschap het lid Özütok tot plaatsvervangend lid in plaats van het lid Voortman; - in de algemene commissie voor Buitenlandse Handel en Ontwikkelingssamenwerking het lid Kröger tot lid in plaats van het lid Van Ojik en de leden Van Ojik en Buitenweg tot plaatsvervangend lid in plaats van de leden Snels en Van der Lee; - in de vaste commissie voor Justitie en Veiligheid het lid Van Ojik tot lid in plaats van het lid Özütok; - in de vaste commissie voor Europese Zaken het lid Buitenweg tot plaatsvervangend lid in plaats van het lid Grashoff; - in de vaste commissie voor Economische Zaken en Klimaat het lid Diks tot lid in plaats van het lid Grashoff; - in de vaste commissie voor Financiën het lid Grashoff tot plaatsvervangend lid in plaats van het lid Özdil; - in de vaste commissie voor Sociale Zaken en Werkgelegenheid het lid Özütok tot plaatsvervangend lid in plaats van het lid Ellemeet; - in de vaste commissie voor Volksgezondheid Welzijn en Sport het lid Voortman tot lid in plaats van het lid Westerveld en de leden Westerveld en Özütok tot plaatsvervangend lid in plaats van de leden Voortman en Özdil. Op verzoek van de D66-fractie benoem ik: - in de vaste commissie voor Binnenlandse Zaken het lid Verhoeven tot lid in plaats van het lid Pia Dijkstra en het lid Van Weyenberg tot plaatsvervangend lid in plaats van het lid Verhoeven; - in de vaste commissie voor Buitenlandse zaken het lid Pia Dijkstra tot lid in plaats van het lid Belhaj en het lid Belhaj tot plaatsvervangend lid in plaats van het lid Groothuizen; - in de vaste commissie voor Europese Zaken het lid Belhaj tot lid in plaats van het lid Sjoerdsma en het lid Sjoerdsma tot plaatsvervangend lid in plaats van het lid Belhaj; - in de vaste commissie voor Infrastructuur en Waterstaat het lid Diertens tot plaatsvervangend lid in plaats van het lid Belhaj; - in de vaste commissie voor Koninkrijksrelaties het lid Groothuizen tot lid in plaats van het lid Van Meenen en het lid Sienot tot plaatsvervangend lid in plaats van het lid Jetten; - in de vaste commissie voor Justitie en Veiligheid het lid Van Meenen tot lid in plaats van het lid Verhoeven en het lid Verhoeven tot plaatsvervangend lid in plaats van het lid Sjoerdsma. Op verzoek van de PvdA-fractie benoem ik:- in de vaste commissie voor Landbouw Natuur en Voedselkwaliteit het lid Kuiken tot plaatsvervangend lid in plaats van het lid Gijs van Dijk. Op verzoek van de VVD-fractie benoem ik: - in de vaste commissie voor Binnenlandse Zaken de leden Ziengs Van den Bosch Koerhuis en Laan-Geselschap tot lid in plaats van de leden Tellegen Van Oosten Wörsdörfer en Koopmans en tot plaatsvervangend lid de leden Koopmans en Van Oosten in plaats van de leden Yeşilgöz-Zegerius en Koerhuis; - in de vaste commissie voor Koninkrijksrelaties de leden Remco Dijkstra en Becker tot lid in plaats van de leden Van Oosten en Van der Linde en de leden Van den Bosch en Koopmans tot lid in de bestaande vacatures en tot plaatsvervangend lid de leden Rudmer Heerema Van Haga Koerhuis en Lodders in plaats van de leden Aukje de Vries Koopmans Ziengs en Arno Rutte; - in de vaste commissie voor Onderwijs Cultuur en Wetenschap de leden Rudmer Heerema Tielen LaanGeselchap en El Yassini tot lid in plaats van de leden Arno Rutte Van der Linde Becker en Wiersma en tot plaatsvervangend lid de leden Wiersma en Van Haga in plaats van de leden Ten Broeke en Van 't Wout en het lid Veldman in de bestaande vacature; - in de algemene commissie voor Buitenlandse Handel en Ontwikkelingssamenwerking de leden Veldman Azmani Van den Bosch en Bosman tot lid in plaats van de leden Ten Broeke Ziengs Anne Mulder en Yeşilgöz-Zegerius en tot plaatsvervangend lid de leden Van Oosten Arno Rutte Weverling en Wiersma in plaats van de leden Van der Linde Koopmans Nijkerken-de Haan en Azmani en het lid El Yassini in de bestaande vacature; - in de vaste commissie voor Infrastructuur en Waterstaat de leden Ziengs en Weverling tot lid in plaats van de leden Wörsdörfer en Middendorp en het lid Van Oosten tot lid in de bestaande vacature en tot plaatsvervangend lid de leden De Lange Tielen en Wörsdörfer in plaats van de leden Lodders Bosman en Anne Mulder en het lid Wiersma in de bestaande vacature; - in de vaste commissie voor Justitie en Veiligheid het lid Arno Rutte tot lid in plaats van het lid Tellegen en het lid Middendorp tot lid in de bestaande vacature en tot plaatsvervangend lid de leden Van Haga Bosman De Lange en Koerhuis in plaats van de leden Van 't Wout YeşilgözZegerius Anne Mulder en Van den Bosch; - in de vaste commissie voor Landbouw Natuur en Voedselkwaliteit de leden Weverling Wörsdörfer YeşilgözZegerius en Ziengs tot lid in plaats van de leden Bosman Remco Dijkstra Rudmer Heerema en Veldman en tot plaatsvervangend lid de leden Wiersma Van den Bosch Van der Linde Koerhuis en Van Haga in de bestaande vacatures; - in de vaste commissie voor Buitenlandse Zaken de leden Azmani en Van den Bosch tot lid in plaats van de leden Bosman en Yeşilgöz-Zegerius en tot plaatsvervangend lid de leden Van Haga Middendorp Tielen Laan-Geselschap en Yeşilgöz-Zegerius in plaats van de leden Azmani Tellegen Van den Bosch Van der Linde en Remco Dijkstra; - in de vaste commissie voor Defensie de leden De Lange Van Oosten Arno Rutte Wörsdörfer en Weverling tot plaatsvervangend lid in plaats van de leden Van der Linde Yeşilgöz-Zegerius Van 't Wout Koopmans en Azmani;- in de vaste commissie voor Europese Zaken de leden Hennis-Plasschaert en Becker tot lid in plaats van de leden Tellegen en Aukje de Vries en tot plaatsvervangend lid de leden Ziengs Bosman en Koerhuis in plaats van de leden Van Oosten Van 't Wout en Hermans en het lid Van der Linde in de bestaande vacature; - in de vaste commissie voor Economische Zaken en Klimaat de leden Veldman Wörsdörfer en Yeşilgöz-Zegerius tot lid in plaats van de leden Bosman Lodders en Aukje de Vries en de leden Lodders Koopmans Aukje de Vries Tellegen tot plaatsvervangend lid in plaats van de leden Hermans Koerhuis El Yassini en Middendorp en het lid Nijkerken-de Haan in de bestaande vacature; - in de vaste commissie voor Financiën de leden HennisPlasschaert en Lodders tot lid in plaats van de leden Ziengs en Aukje de Vries en de leden Van der Linde en Azmani tot lid in de bestaande vacatures en tot plaatsvervangend lid de leden Koerhuis Becker Hermans en Laan- Geselschap in plaats van de leden Wiersma Lodders Van 't Wout en Wörsdörfer en het lid Middendorp in de bestaande vacature; - in de vaste commissie voor Sociale Zaken en Werkgelegenheid de leden Van Haga en Van der Linde tot lid in plaats van de leden Lodders en Van 't Wout en tot plaatsvervangend lid de leden Becker De Lange Hennis-Plasschaert en Laan-Geselschap in plaats van de leden Aukje de Vries Yeşilgöz-Zegerius Ziengs en Azmani; - in de vaste commissie voor Volksgezondheid Welzijn en Sport de leden Aukje de Vries Rudmer Heerema en De Lange tot lid in plaats van de leden Ziengs Arno Rutte en El Yassini en tot plaatsvervangend lid de leden Veldman Van Haga Tielen en El Yassini in plaats van de leden Wiersma Van 't Wout Bosman en Nijkerken- De Haan en het lid Tellegen in de bestaande vacature; - in de Bouwbegeleidingscommissie het lid Tellegen tot lid in de bestaande vacature; - in de commissie voor de Verzoekschriften en de Burgerinitiatieven het lid Koopmans tot lid in de bestaande vacature; - in de commissie voor de Werkwijze het lid Ziengs tot lid in plaats van het lid Van der Linde. Op verzoek van de SP-fractie benoem ik: - in de vaste commissie voor Justitie en Veiligheid het lid Hijink tot plaatsvervangend lid in plaats van het lid Jasper van Dijk. Ik stel voor toestemming te verlenen voor het houden van een notaoverleg met stenografisch verslag: - op maandag 5 februari 2018 van 14.30 uur tot 17.30 uur van de vaste commissie voor Europese Zaken over het werkprogramma van de Europese Commissie. Op verzoek van de aanvrager stel ik voor van de agenda af te voeren: - het dertigledendebat over het rapport Toezicht op banken. Op verzoek van een aantal leden stel ik voor de volgende door hen ingediende moties opnieuw aan te houden: 26991499; 32813-151; 34648-10. Ik stel voor toe te voegen aan de agenda van de Kamer:- het VAO Slachtofferbeleid met als eerste spreker het lid Van Nispen namens de SP; - het VAO Zesde actieprogramma Nitraatrichtlijn met als eerste spreker het lid Grashoff namens GroenLinks. Overeenkomstig de voorstellen van de voorzitter wordt besloten. De voorzitter: Ik geef nu het woord aan mevrouw Ouwehand namens de Partij voor de Dieren. Mevrouw Ouwehand (PvdD): Voorzitter dank u wel. Er is sprake van grootschalige mestfraude. Het OM spreekt van tien tot twintig criminele bendes. We hebben vorige week in een algemeen overleg een begin van een debat daarover kunnen voeren met de minister van Landbouw. Zij heeft aangekondigd dat zij binnen vier weken een plan van de sector wil dat zij gaat bespreken. Ik stel voor dat we na het kerstreces alvast een debat inplannen met de minister van Landbouw en de minister van Justitie om de uitkomsten van dat plan en de vervolgstappen van het kabinet met elkaar te bespreken. De voorzitter: Dus in het nieuwe jaar? En u vraagt nu alvast een debat aan? Mevrouw Ouwehand (PvdD): In het nieuwe jaar. Zeker. De voorzitter: Oké. De heer De Groot (D66): Voorzitter we hebben net een VAO ingepland hierover. De minister komt nog met een antwoord. Dat gaan we eerst afwachten. Geen steun. De heer Futselaar (SP): Voorzitter. Er komt een VAO en er zijn verschillende dingen toegezegd. Ik ga ervan uit dat we daarna alsnog een groot en breed debat zullen hebben. Ik denk dat we daarop moeten wachten. Dus voor deze ene keer helaas geen steun. De heer Grashoff (GroenLinks): Voorzitter. We hebben inderdaad een uitvoerig AO gehad en er komt een VAO. Het is helder hoe de minister erin zit. Ze heeft zelfs een debat in de Eerste Kamer gehad vandaag. Het is echt tijd dat de Kamer zich uitspreekt. Dat doen we bij motie en dat doen we in het VAO. Dat is volgens mij wat nu aan de orde is. De voorzitter: Dus geen steun?De heer Grashoff (GroenLinks): Geen steun. De heer Geurts (CDA): Voorzitter gewoon geen steun. De heer Moorlag (PvdA): Voorzitter. De argumenten zijn zo-even al genoemd. Geen steun van de PvdA-fractie. De heer Öztürk (DENK): Wel steun. De heer Bisschop (SGP): Voorzitter. Het lijkt me ordelijk om eerst de ingezette trajecten af te wachten en dan verder te kijken. Geen steun. Mevrouw Lodders (VVD): Geen steun. Mevrouw Dik-Faber (ChristenUnie): Geen steun. De heer Madlener (PVV): Geen steun. De voorzitter: Mevrouw Ouwehand u heeft geen steun. Mevrouw Ouwehand (PvdD): Overweldigend niet; klopt. Wij gaan zeker moties indienen. Zodra het plan naar de Kamer is gekomen zal ik waarschijnlijk opnieuw om een debat vragen. Dank u wel. De voorzitter: Dank u wel. Dan geef ik nu het woord aan de heer Moorlag in plaats van de heer Gijs van Dijk namens de PvdA. De heer Moorlag (PvdA): Voorzitter. Er zijn zo-even mondelinge vragen gesteld over de voorgenomen sluiting van Siemens. De Partij van de Arbeid vindt het om twee redenen wenselijk om ook met de minister een debat te gaan voeren. In de eerste plaats omdat de minister maar weinig innerlijke overtuiging tentoonspreidde in zijn wil en inzet om zich in te zetten voor het behoud van het bedrijf. Dat is een trendbreuk met zijn voorgangers. De voorzitter: U wilt een debat meneer Moorlag?De heer Moorlag (PvdA): Ik wil daar graag een debat over. Het tweede argument daarvoor is dat de minister heeft toegezegd stille diplomatie te zullen bedrijven. Wij willen onze controlerende taak serieus nemen en daarom een debat aanvragen. De heer Paternotte (D66): Dit is een ongelooflijk belangrijk onderwerp waarover we snel moeten praten. Alleen weten we allemaal dat als we nu een debat inplannen het door alle begrotingen misschien pas in januari kan plaatsvinden. We hebben vanmiddag een procedurevergadering over het AO Bedrijfslevenbeleid waar dit op de agenda zou staan dat bovenaan de lijst staat. Dat kan dus binnen enkele weken plaatsvinden. Wat ons betreft moeten we het er snel over hebben en is dat de beste route. Overigens wel steun voor een brief. De heer Hijink (SP): Steun uiteraard voorzitter voor dit debat. Het is heel belangrijk en in die zin heeft de heer Paternotte wel een punt. De agenda is vol genoeg maar het is natuurlijk wel belangrijk dat dit tussen nu en twee of twee en een halve week wordt ingepland want anders heeft het straks geen zin meer. Maar steun voor het debat. De heer Bisschop (SGP): Voorzitter. Ik vraag mij af wat de waarde is die wordt gehecht aan een afspraak die de minister met de Kamer maakt. Er is tijdens de mondelinge vragen zojuist door de minister toegezegd stille diplomatie te bedrijven en de Kamer te informeren over een brief en desondanks wordt er om een debat gevraagd. Ik vind dat ontijdig. Kortom ik steun het niet. De heer Bruins (ChristenUnie): Voorzitter. Het heeft alleen zin om erover te praten als het snel gebeurt. Dus stel ik voor om het niet plenair te agenderen maar via de procedurevergadering een snellere route te kiezen. De heer Veldman (VVD): Voorzitter. Volgens mij is het goed als de minister nu eerst aan het werk gaat. Een plenair debat heeft dus nu geen zin. Het staat sowieso dan pas in januari of februari op de rol. Daarom steun ik het verzoek dat hier wordt gedaan om het in een eerstvolgend AO mee te nemen. De heer Van der Lee (GroenLinks): Ik kan me veel voorstellen bij beide routes zowel via de commissie als plenair en het zal een paar maanden duren maar dan kunnen wij er toch goed op terugblikken. Dus steun voor het verzoek. De heer Amhaouch (CDA): Voorzitter. Wij hebben vanmorgen opgeroepen tot stille diplomatie. Daarom meer steun voor het initiatief van D66 om het in een AO te doen als daar behoefte aan is maar wij zouden dan ook graag vooraf een vertrouwelijke briefhebben. Wij hebben het vanmorgen gehad over stille diplomatie; graag een vertrouwelijke brief vooraf. De heer De Jong (PVV): Voorzitter. Het is belangrijk dat er duidelijkheid komt. Dus ook steun voor een brief en een snelle route. Niet zo'n debat dat maanden op zich laat wachten. Dus op zich steun voor een debat maar als het via de commissie sneller gaat dan graag op die manier. De heer Öztürk (DENK): Voorzitter. De mensen hebben recht op snelle duidelijkheid. De mensen hebben ook recht om te weten wat de partijen daarover denken. Dus alle steun voor een debat op korte termijn. De voorzitter: Mijnheer Moorlag u heeft geen meerderheid voor het houden van een debat. Er is ook een suggestie gedaan om dat via een algemeen overleg te doen. De heer Moorlag (PvdA): Wel een dertigledendebat? De voorzitter: Ja zeker. De heer Moorlag (PvdA): Oké. De voorzitter: U wilt dit debat toevoegen aan de lijst van dertigledendebatten? De heer Moorlag (PvdA): Vooralsnog wel voorzitter. Als er een snellere route wordt gekozen kan het altijd nog worden ingetrokken. De voorzitter: Dank u wel. Dan stel ik voor het stenogram van dit deel van de vergadering door te geleiden naar het kabinet. U heeft nog een verzoek. De heer Moorlag (PvdA): Ja ja. Voorzitter. Het Planbureau voor de Leefomgeving heeft een rapport gepubliceerd over fiscale vergroening. Daaruit blijkt dat maar liefst 55% van het energieverbruik niet wordt belast. Wij zien dat gewone burgers hun energierekening torenhoog zien oplopen door de stijging van de energiebelasting. Wij lezen in het rapport ook dat de milieuschade van die bedrijven …De voorzitter: U wilt een debat meneer Moorlag. De heer Moorlag (PvdA): … een hogere waarde heeft dan de waarde van de producten die worden geproduceerd. Dat is voor de PvdA-fractie aanleiding om hierover een debat te vragen. Mevrouw Agnes Mulder (CDA): Voorzitter dank u wel. Het CDA zou hierover graag een brief van het kabinet willen hebben. Ik zou de PvdA-fractie de suggestie willen doen dit onderwerp dan te betrekken bij de Nationale Energieverkenning of bij de begroting van Economische Zaken en Klimaat want dat leent zich er goed voor. Die brief zou dan ook wel voor die tijd binnen moeten zijn. Dus geen steun voor een apart debat in plaats daarvan de suggestie om het bij een van de andere debatten onder te brengen. De heer Van der Lee (GroenLinks): Dank u wel voorzitter. Ik had over dezelfde kwestie mondelinge vragen aangemeld. Ik steun ook het verzoek om een debat maar het is zo'n belangrijk rapport dat het ook inderdaad bij de begrotingsbehandeling en het debat over de Nationale Energieverkenning aan de orde zal komen. Mevrouw Dik-Faber (ChristenUnie): Voorzitter. Ik steun de brief en laten wij het inderdaad betrekken bij een reeds gepland debat. Mevrouw Beckerman (SP): Voorzitter. Volgens mij is dit een extreem belangrijk onderwerp. Mijn partij heeft zelfs voorgesteld om hier een permanente onderzoekscommissie van de Kamer voor te maken. Hoe zorgen wij ervoor dat die omschakeling naar duurzame energie eerlijk is? Dus ik ben er groot voorstander van om een debat te organiseren. Volgende week spreken wij over de Wet ODE en het viel mij wel op dat ik nog steeds de enige ben die daarvoor is ingeschreven. Daar gaat het echt over de energiebelasting. Daarom een oproep aan de collega's om het ook daar te bespreken. De heer Bisschop (SGP): Voorzitter. De suggestie van het CDA lijkt mij prima: een brief en het betrekken bij of de begroting of bij een reeds gepland debat over deze thematiek. Mevrouw Arissen (PvdD): Voorzitter. Van harte steun voor de aanvraag. Mevrouw Yeşilgöz-Zegerius (VVD): Voorzitter. We sluiten ons aan bij het CDA: een brief en betrekken bij een reeds gepland overleg. De heer Jetten (D66): Voorzitter. Ook steun voor de brief en betrekken bij de begroting Economische Zaken en Klimaat.Mevrouw Sazias (50PLUS): Voorzitter. Wij steunen ook de brief maar wij vinden dit onderwerp zo belangrijk dat dit echt een apart debat verdient. Dus steun voor het debat. De voorzitter: Dank u wel. Meneer Moorlag ook hier geen meerderheid voor het houden van een debat maar er zijn verschillende suggesties gedaan om het op een andere manier te bespreken. De heer Moorlag (PvdA): Wat ik hier tel is dat er ten minste 30 leden zijn die het steunen. De PvdA-fractie ziet de brief van de minister met belangstelling tegemoet. De voorzitter: We zullen dit debat toevoegen aan de lijst van dertigledendebatten. Verder stel ik voor het stenogram van dit deel van de vergadering door te geleiden naar het kabinet. Dank u wel. Mevrouw Leijten namens de SP. Mevrouw Leijten (SP): Voorzitter. Toen we de initiatiefwet van de heer Van Raak bespraken over het opnemen van een correctief referendum in de Grondwet heb ik gevraagd om deze niet in stemming te brengen omdat we het mogelijk nog wilden heropenen met de nieuwe regering. Ik heb de begrotingsbehandeling van Binnenlandse Zaken afgewacht en ik zou toch graag verzoeken om heropening voor een derde termijn. Dat hoeft niet dit jaar. Dat mag ook gerust in januari. De voorzitter: Kijk … Een heropening. Ook daarvoor geldt dat er een meerderheid moet zijn. Dan begin ik bij de heer Koopmans namens de VVD. De heer Koopmans (VVD): Dank u wel voorzitter. We hebben hier al zo uitgebreid over gedebatteerd eigenlijk al twaalf jaar het is tijd om erover te gaan stemmen. Geen steun. De heer Jetten (D66): Voorzitter we hebben zeer uitgebreid gesproken in eerste en tweede termijn over deze wet. Naar aanleiding van het regeerakkoord is er ook geen nieuwe informatie die aanleiding geeft tot een derde termijn. Dus ik steun niet het verzoek van mevrouw Leijten en ik zou ook over willen gaan tot stemming. De heer Bisschop (SGP): Voorzitter dank. Ik denk dat de argumenten voor en tegen voldoende zijn uitgewisseld. Geen steun voor het verzoek.De heer Van der Molen (CDA): Voorzitter geen steun voor het verzoek. Het is tijd om te gaan stemmen. Mevrouw Kuiken (PvdA): Voorzitter in de oude rol werden wij ook vaak gevraagd om redelijkheid. Voor ons hoeft het niet per se maar als mijn collega dat graag wil steunen wij het verzoek. Mevrouw Özütok (GroenLinks): Inderdaad als een collega dat wil steunen wij het verzoek voor een debat. De heer Öztürk (DENK): Dat doen wij van DENK ook als een collega dat wil. Steun. De heer Krol (50PLUS): In dat geval steunen wij ook. Mevrouw Van der Graaf (ChristenUnie): Geen steun voor het verzoek mevrouw de voorzitter. Ik sluit mij aan bij de woorden van de heer Jetten. Mevrouw Arissen (PvdD): Voorzitter steun voor het verzoek. De heer Martin Bosma (PVV): Steun want er is wel een nieuw feit namelijk dat het D66congres voor de 628ste keer de partij van positie heeft laten veranderen. De jongeren van D66 steunen de PVV-lijn. Dank daarvoor. De voorzitter: Geen meerderheid mevrouw Leijten. Mevrouw Leijten (SP): Voorzitter het is wel heel frappant hoe snel deze partijen de stemming erdoorheen willen jassen. Dan zou ik voor een heropening deze week willen verzoeken als ze er deze week over willen stemmen. De voorzitter: Voor de heropening is ook een meerderheid van de Kamer nodig en die had u bijna maar die heeft u net niet. Mevrouw Leijten (SP): Nou als ze er zo snel over willen stemmen hadden ze het vandaag voor de stemmingen moeten agenderen. Dat hebben ze ook niet gedaan. De voorzitter: Nee maar u heeft geen meerderheid.Mevrouw Leijten (SP): Ik wil graag een derde termijn. Dat kan dan deze week. We hebben donderdag stemmingen. Vanavond na de wet-Hillen hebben we nog alle tijd. De voorzitter: U heeft geen meerderheid. Er is geen meerderheid voor een heropening mevrouw Leijten. Dan houdt het op. Dan ga ik nu naar de heer Kuzu namens DENK. De heer Kuzu (DENK): Voorzitter. Tijdens het mondelinge vragenuurtje hebben we het er al over gehad. Ik heb slechts 10% van mijn vragen kunnen stellen. Nu hebben we op de rol een debat staan met de minister-president maar ik wil geen debat met de minister-president maar met de minister van Binnenlandse Zaken en de minister voor Rechtsbescherming over het feit dat mensen het grondrecht voor vreedzame demonstraties wordt ontzegd door criminele rechts-extremistische clubjes. De heer Groothuizen (D66): Voorzitter dit is een belangrijke kwestie waar we eerder over hebben gesproken. Steun voor het debat met de minister van Binnenlandse Zaken en de minister voor Rechtsbescherming. Mevrouw Arissen (PvdD): Voorzitter. Het recht op een vrije betoging is een groot goed en daarom steunen wij de aanvraag van DENK. De heer Arno Rutte (VVD): Geen steun. Mevrouw Kuiken (PvdA): Steun voorzitter. De heer Bisschop (SGP): Voorzitter. Dit is in de mondelinge vragen aan de orde geweest en dat is op dit moment wat ons betreft voldoende. Geen steun. De heer Van der Molen (CDA): Voorzitter. Geen steun voor een debat. Mevrouw Özütok (GroenLinks): Steun voor het debat. De voorzitter: Nee u hebt geen meerderheid meneer Kuzu. De heer Kuzu (DENK): Voorzitter. Er is helaas geen meerderheid. Ik weet ook dat er nu een strafrechtelijk onderzoek loopt. Ik wil het debatgraag als dertigledendebat ingepland hebben op het moment dat het strafrechtelijk onderzoek is afgerond. De voorzitter: Dan zullen we dit debat toevoegen aan de lijst van dertigledendebatten. Ik geef het woord aan mevrouw Buitenweg namens GroenLinks maar ik zie dat zij er niet is. Niemand vervangt haar? Dan ga ik naar mevrouw Arissen namens de Partij voor de Dieren. Mevrouw Arissen (PvdD): Voorzitter. De giftige stof GenX wordt op steeds meer plaatsen in ons drinkwater gevonden. Dat vindt de Partij voor de Dieren een zeer slechte en zorgwekkende zaak. De stof blijkt ook gevonden te worden in drinkwater waar chemiebedrijf Chemours geen invloed op heeft. Dat geeft te denken of er misschien andere bedrijven zijn die GenX lozen in het oppervlaktewater zodat het in het drinkwater komt. Wij willen graag een debat met de staatssecretaris van Infrastructuur en Waterstaat over het bericht dat mogelijk een tweede bedrijf of meer bedrijven GenX in het oppervlaktewater loost. De heer Van der Lee (GroenLinks): Voorzitter. Wij steunen graag dit verzoek om een debat maar willen ook graag voorafgaand aan het debat een brief omdat het hierbij om een gepatenteerd product gaat. Het zou heel vreemd zijn als er een andere bron in Nederland bestaat die GenX in het milieu brengt. Dus graag een brief in combinatie met steun voor een debat. De heer Sienot (D66): Mevrouw de voorzitter. Wij vinden dit inderdaad een heel belangrijk onderwerp. Daarom zijn wij razend nieuwsgierig naar de reactie van de minister in de vorm van een brief. Wij steunen deze oproep tot een debat niet. Wel zouden we de brief graag betrekken bij het wetgevingsoverleg Water. De heer Geurts (CDA): Voorzitter. Geen steun voor dit verzoek. Wij kunnen dit betrekken bij het WGO. Voor de rest van de overweging sluit ik me aan bij de D66-fractie. Mevrouw Dik-Faber (ChristenUnie): Ook de ChristenUnie wil graag een kabinetsreactie en die betrekken bij het WGO Water. De heer Laçin (SP): Wij zijn inmiddels zover dat bedrijven GenX lozen zonder een vergunning te hebben. Dat geeft te denken. Dus zeker steun voor het debat en ook voor de brief. De heer Öztürk (DENK): Steun voor de brief en het debat.De heer Bisschop (SGP): Voorzitter. Steun voor de brief maar het lijkt me verstandig om die te betrekken bij het WGO Water. De heer Remco Dijkstra (VVD): Daar sluit ik me bij aan. Mevrouw Van Brenk (50PLUS): Voorzitter. Maandag hebben we dat WGO Water dus wij zouden graag voor die tijd de brief hebben. De heer Gijs van Dijk (PvdA): Steun voor het verzoek. De heer Van Aalst (PVV): Geen steun voorzitter dit kan gewoon bij het WGO. De voorzitter: Even kijken. Nee u hebt geen meerderheid mevrouw Arissen. Mevrouw Arissen (PvdD): Is er wel steun voor een dertigledendebat? De voorzitter: Ja. Mevrouw Arissen (PvdD): Ik wil daarbij wel opmerken dat het wetgevingsoverleg Water over het water gaat. De insteek hierbij is ook vergunningen. We zouden niet willen dat zo'n belangrijk onderwerp ondergesneeuwd raakt in een WGO Water. Voorzitter dank u wel. De voorzitter: Dan zullen we dit debat toevoegen aan de lijst. Verder stel ik voor het stenogram van dit deel van de vergadering door te geleiden naar het kabinet. Ik zie dat mevrouw Buitenweg terug is. Het woord is aan mevrouw Buitenweg namens GroenLinks. Mevrouw Buitenweg (GroenLinks): Dank u wel mevrouw de voorzitter. Excuus ik was het vergeten. Ik heb heel hard gerend! Mevrouw de voorzitter. Vanaf 2009 staan er vingerafdrukken op ons Europese paspoort als gevolg van een Europese afspraak waar Nederland hartstochtelijk voorstander van was maar naar nu blijkt worden die vingerafdrukken nauwelijks gebruikt. Toch kost natuurlijk het opnemen daarvan ook geld geld dat voor veiligheid beter besteed kan worden. Ik zou graag een debat willen hebben met zowel de minister van Justitie als de minister van Binnenlandse Zaken over hoe vingerafdrukken op dit moment gebruikt worden in diepaspoorten of dat ook in lijn is met de oorspronkelijke bedoeling ... De voorzitter: Dat gaat u allemaal in het debat vertellen. Mevrouw Buitenweg (GroenLinks): Ja … en ook hoe het in andere landen op dit moment gebeurt. De voorzitter: Wie hierover? Mevrouw Arissen. Mevrouw Arissen (PvdD): Voorzitter. De Partij voor de Dieren had al Kamervragen over dit onderwerp in voorbereiding. Wij steunen dan ook van harte de aanvraag van GroenLinks. De heer Bisschop (SGP): Voorzitter ik zou een brief op prijs stellen. Of dat naar aanleiding van de Kamervragen van de Partij voor de Dieren is of niet dat laat ik in het midden maar daarna kunnen we dan bekijken of een debat gewenst is. Op dit moment geen steun voor een debat. Mevrouw Den Boer (D66): Voorzitter. Wij vinden dit een heel belangrijk thema. Wij zien graag eerst een aanvullende brief met verduidelijkingen op dit thema. Als de brief daartoe aanleiding geeft steunen we alsnog het verzoek om een debat. De heer Öztürk (DENK): Alle steun voor een brief en een debat. De heer Van der Molen (CDA): Voorzitter. De CDA-fractie ziet graag eerst een brief en wil daarna kijken of een debat nodig is. De heer Arno Rutte (VVD): Voorzitter de VVD kan zich aansluiten bij de woorden van mevrouw Den Boer. De voorzitter: Mevrouw Buitenweg u heeft geen steun in elk geval geen meerderheid ook geen meerderheid voor een dertigledendebat. Mevrouw Buitenweg (GroenLinks): Maar dat hoeft ook helemaal niet. Ik heb gewoon een brief en ik heb net uiteengezet welke elementen daarin moeten staan. Dus ik hoop dat dit doorgeleid kan worden naar het kabinet. Hartelijk dank.De voorzitter: Oké dank u wel. Mijnheer Van Raak? Het hoeft niet het is goed. De heer Van Raak (SP): Ik wilde graag mijn steun uitspreken maar het maakt voor het debat niet meer uit merk ik. De voorzitter: Ik stel voor het stenogram van dit deel van de vergadering door te geleiden naar het kabinet. Het woord is aan de heer Krol namens 50PLUS. De heer Krol (50PLUS): Mevrouw de voorzitter. Het wetsvoorstel afschaffing wetHillen is nog maar twee weken oud en wij als 50PLUS vinden dat de behandeling daarvan echt zorgvuldig moet. Dat bleek ook bij de hoorzitting. Bijna alle deskundigen waren tegen afschaffen maar zelfs de voorstanders waarschuwden dat het niet overhaast zou moeten. De amendementen zijn tot op dit moment nog steeds niet beschikbaar en ook zijn alle vragen nog steeds niet beantwoord. Vandaar dat 50PLUS ervoor pleit om het plenaire debat over dit wetsvoorstel uit te stellen. Mevrouw Leijten (SP): Wat een verstandig voorstel van 50PLUS. Alle steun. De heer Kuzu (DENK): Voorzitter in onze fractie waren we het er unaniem over eens; we sluiten ons aan bij de woorden van mevrouw Leijten. De heer Edgar Mulder (PVV): Kort en bondig zoals altijd: steun. De heer Snels (GroenLinks): Verstandig en redelijk vooral dus steun. De heer Bisschop (SGP): Steun voorzitter. De heer Van Weyenberg (D66): Voorzitter we hebben twee schriftelijke rondes gehad. Het is ook in een aantal debatten al aan de orde geweest. Verder is er een ronde tafel geweest die mede door de heer Van Rooijen en mijzelf is voorbereid. Wij zijn klaar voor behandeling. Geen steun. Mevrouw Aukje de Vries (VVD): Wij zijn ook klaar voor behandeling geen steun.De heer Nijboer (PvdA): Voorzitter er zijn heel veel schriftelijke vragen nog onbeantwoord of heel gemakkelijk beantwoord en als parlement worden we met een kluitje in het riet gestuurd. Dat is echt onzorgvuldige wetgeving. Dus steun voor het verzoek. De heer Bruins (ChristenUnie): Geen steun. De heer Omtzigt (CDA): Voorzitter geen steun. Ik kan mij ook niet herinneren dat ik eerder wetsvoorstellen gezien heb waarin wel 25 tabellen stonden met koopkrachtplaatjes en alle cijfers die gevraagd zijn door iedereen in twee schriftelijke rondes. We hebben meer koopkrachtoverzichten bij dit wetsvoorstel gehad dan bij de Algemene Politieke Beschouwingen. De voorzitter: Geen steun. De heer Krol (50PLUS): Ik kan u verzekeren mevrouw de voorzitter dat de heer Van Rooijen zich op de komende nacht verheugt. De voorzitter: Dank u wel. Het klinkt heel dreigend. We gaan het meemaken. Dan geef ik nu het woord aan de heer Koopmans namens de VVD. De heer Koopmans (VVD): Voorzitter we hebben zojuist besloten dat we geen derde termijn van het wetsvoorstel over het correctief referendum zullen houden. Daarom is het tijd denk ik om duidelijkheid te geven en hierover in ieder geval deze week te stemmen. Mevrouw Kuiken (PvdA): Voorzitter volgens mij is de heer Koopmans van de VVD geen indiener van het wetsvoorstel. Er ligt nota bene nog een verzoek om uitstel van de indiener dus ik snap echt niet waar deze haast nu vandaan komt. Ik steun dit verzoek dus niet. Als we het hebben over uitgestoken handjes maak er dan geen vingertjes van en … De voorzitter: Dank u wel mevrouw Kuiken. De heer Jetten (D66): Voorzitter we hebben in september zeer uitgebreid het debat gevoerd over dit wetsvoorstel in tweede lezing. Dat is nu klaar. Ik steun het verzoek om over te gaan tot stemming.De heer Bisschop (SGP): Voorzitter blijven dimdammen en argumenten blijven uitwisselen voegt niet zo veel toe aan het democratische proces. Dan moet er een moment komen om te stemmen. Het lijkt mij prima dat dat deze week gebeurt. De heer Van der Molen (CDA): Voorzitter ik sluit mij aan bij de wijze woorden die zonet door de heer Jetten van D66 zijn gesproken. De heer Öztürk (DENK): Voorzitter ik sluit mij daar niet bij aan. Ik vind het niet zo wijs dus geen steun. Mevrouw Van der Graaf (ChristenUnie): Voorzitter het lijkt ons heel goed om de stemming deze week te laten plaatsvinden. Steun voor het verzoek. Mevrouw Voortman (GroenLinks): Voorzitter er is geen enkele haast om deze stemming te houden op een aparte dag deze donderdag dus wij steunen het voorstel van de VVD absoluut niet. De heer Martin Bosma (PVV): Ik vind het niet zo kies voorzitter want dit is een verweesd wetsvoorstel. Het is geadopteerd door de heer Van Raak. Ik vind niet dat het aan andere fracties is om te zeggen: nu vinden wij dat er X of Y mee moet gebeuren. De heer Van Raak is de adoptiefouder van dit wetsvoorstel. Laat het alsjeblieft aan hem over. De voorzitter: Ik weet nog steeds niet wat u wilt. Mevrouw Leijten (SP): Voorzitter het is ronduit kinderachtig van de VVD om dit zo te doen. Ze was ook diep in slaap. Als wij niet om een heropening hadden gevraagd had zij ook niet om stemming gevraagd. Wij steunen deze stemming absoluut niet. Mevrouw Arissen (PvdD): Voorzitter ook absoluut geen steun van de Partij voor de Dieren. De voorzitter: Er is een meerderheid om donderdag over dit voorstel te stemmen. Daarmee zijn we aan het eind gekomen van de regeling van werkzaamheden. De vergadering wordt enkele ogenblikken geschorst. Voorzitter: Tellegen