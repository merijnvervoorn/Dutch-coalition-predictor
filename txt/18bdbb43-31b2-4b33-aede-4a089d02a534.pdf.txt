14 Regeling van werkzaamheden De voorzitter: Ik deel aan de Kamer mee dat de ChristenUnie de heer Segers tot haar fractievoorzitter heeft gekozen. (Geroffel op de bankjes) De voorzitter: Gefeliciteerd mijnheer Segers. Op een later moment zullen we afscheid nemen van uw voorganger. Op verzoek van de D66-fractie benoem ik in de vaste commissie voor Binnenlandse Zaken het lid Pia Dijkstra tot lid in de bestaande vacature. Op verzoek van de vaste commissie voor Financiën stel ik voor een debat over het verdrag betreffende de Aziatische Infrastructuurinvesteringsbank (34332) aan de agenda van de Kamer toe te voegen en daarbij spreektijden te hanteren van vier minuten per fractie. Op verzoek van het lid Klein stel ik voor zijn motie (29544 nr. 648) opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor deze motie opnieuw gaat lopen. Ik stel voor een de volgende stukken van de stand van werkzaamheden af te voeren: 31497-178; 31524-253; 34300-V-7; 29689-623; 34300-XVI-9; 29689-649; 34300-XVI-11; 32623-151; 32623-152; 26150-145; 32623-153; 33783-21; 29452-195; 31935-22; 31789-78; 3178975; 26485-213; 30136-42; 30136-40; 2015Z13214; 30196-352; 17050-519; 30136-43; 30196-361; 32757-116; 2015Z19739; 24557-136; 29279-283; 2015Z20007; 30072-34; 29838-82; 33997-51; 29521-291; 29521-296; 31490-170; 34000-XVIII-24; 32156-59; 32156-60; 32156-63; 31568-163; 29279-274; 2523265; 29279-271; 33542-19; 29279-265; 17050-518; 25232-64; 29279-227; 29279-225; 29279-224; 30517-27; 29279-215; 22112-2016; 22112-1986; 22112-1983; 22112-1984; 2961438; 32824-105; 30950-78; 31839-485; 34053-36; 2015Z14638; 31839-487; 31839-486; 33942-5; 33930-IV-5; 33750-IV-46; 33930-IV-4; 33930-H-4; 33845-2; 33750-IV-45; 33750-IV-40; 33750-IV-38; 33750-IV-18; 33750-IV-23; 28638-115; 28345129; 2015Z19592; 30545-191; 17050-521; 34194-19; 29538196; 30545-189; 30545-188; 29544-651; 30545-186; 29544638; 29544-640; 30545-176; 31516-13; 31125-62; 27830-162; 27830-161; 2015Z19810; 27830-160; 27830-164; 27830-165; 27830-159; 25928-72; 27830-157; 26396-105; 30490-24; 26488397; 33763-90; 34000-X-110; 32678-33; 33763-83; 32678-31; 33763-80; 32678-32; 33763-79; 33763-77; 33763-84; 3376385; 33763-81; 33763-89; 34300-X-39; 33763-86; 27830-163; 27830-158; 34300-X-20; 21501-32-867; 21501-32-852; 342149; 27428-309; 27428-308; 2015Z03164; 27428-299; 27428290; 27428-298; 27428-307; 27428-291; 34087-3; 26407-98; 30862-109; 2015Z12951; 29659-139; 33576-46; 26407-99; 32563-56; 32563-54; 29684-123; 33576-45; 22112-2000; 221121996; 28625-227; 21501-32-879; 28625-226; 31532-153; 2150132-875; 21501-32-877; 21501-32-874; 21501-32-878; 21501-32-876; 28625-228; 33625-181; 22112-2007; 29826-64; 32637204; 32637-201; 33009-11; 29697-21; 32637-199; 34002-106; 32851-27; 33009-9; 33009-10; 32637-195; 31288-477; 29338147; 28089-29; 34300-A-5; 34244-1; 34300-XII-5; 33489-22; 2015Z19594; 24493-R1557-65; 34241-5; 34300-X-15; 32620165; 25295-29; 33897-6; 32793-191; 32620-159; 32620-155; 25295-26; 30952-218; 29544-653; 26448-541; 2015Z19764; 33962-180; 22026-484; 29984-626; 2015Z19095; 21501-071314; 21501-02-1535; 21501-02-1532; 34000-IV-53; 29452194; 33628-11; 29452-193; 29452-192. Ik stel voor toe te voegen aan de agenda: - het VSO over de wijziging van het Besluit gewasbeschermingsmiddelen en biociden; gewasbescherming buiten de landbouw (27858 nr. 315) met als eerste spreker de heer Geurts van het CDA; - het VAO Scheepvaart naar aanleiding van een algemeen overleg gehouden op 5 november met als eerste spreker mevrouw Hachchi van D66. - het VAO EU-Voorstel: Better Regulation naar aanleiding van een algemeen overleg gehouden op 4 november met als eerste spreker de heer Verhoeven van D66. Overeenkomstig de voorstellen van de voorzitter wordt besloten. De voorzitter: Ik geef het woord aan de heer Merkies van de fractie van de SP. De heer Merkies (SP): Voorzitter. Toen we het hier een tijd geleden hadden over de Libor-fraude heeft de minister van Financiën werknemers van de Rabobank verdedigd en gezegd dat zij niet zouden frauderen. Uit gewobde stukken van RTL blijkt dat deze werknemers wel degelijk manipulatieve handelingen hebben verricht. Ik vind dat het dan aan de rechter zou moeten zijn om te bepalen of je kunt frauderen. Dit werpt een heel nieuw licht op de zaak. Ik wil daarom graag een debat hierover met de minister van Financiën. De heer Koolmees (D66): Steun voor het verzoek. Ik wil wel eerst een brief van de minister met een reactie op dit bericht zodat wij daar kennis van kunnen nemen. De heer Fritsma (PVV): De PVV steunt het verzoek. Mevrouw Thieme (PvdD): Steun en ook graag een brief. De heer Omtzigt (CDA): Steun voor het verzoek en graag een inventarisatie van een aantal vragen. Er zijn eerder Kamervragen over gesteld. Er lijken wat dingen te zijn die ik liever technisch zou oplossen dan in een debat.De voorzitter: U wilt de brief een beetje verbreden via de commissie. Mevrouw Schouten (ChristenUnie): Steun voor het debat en steun voor de brief. De heer Krol (50PLUS): Steun voor beide. De heer Öztürk (Groep Kuzu/Öztürk): Steun voor het verzoek en voor de brief. De heer Bisschop (SGP): Steun voor de aanpak die de heer Omtzigt voorstelt. De heer Nijboer (PvdA): Wij gaan akkoord met het stellen van vragen. De PvdAfractie heeft op dit moment geen behoefte aan een debat dus geen steun daarvoor. Mevrouw Aukje de Vries (VVD): Laten we eerst maar eens beginnen met een brief daarna kunnen we dan nog bepalen of we al dan niet een debat willen. De voorzitter: Op dit moment dus geen steun voor een debat. De heer Van Vliet (Van Vliet): Een brief is zeer terecht daarna zien we verder. De heer Grashoff (GroenLinks): Steun voor brief en debat. De voorzitter: Mijnheer Merkies er is brede behoefte in de Kamer aan meer informatie niet alleen middels een brief maar ook op basis van een inventarisatieronde via de commissie. Daarbij kunnen alle leden de vragen die zij hebben toevoegen aan de brief. Het stenogram van dit deel van de vergadering zal ik doorgeleiden naar het kabinet. De meerderheid van de Kamer zegt de uitkomsten van de brief af te wachten voordat zij beslist of zij daar een plenair debat over wil voeren. De heer Merkies (SP): Ik wil er dan in eerste instantie een dertigledendebat van maken. Ik zal de informatie die komt bekijken. Daarna kunnen we dat dertigledendebat mogelijk omzetten in een meerderheidsdebat. De voorzitter: Prima. Ik zal het dertigledendebat toevoegen aan de lijst met drie minuten spreektijd per fractie. Ik zal de griffiervragen om de vragen te inventariseren en ik zal het stenogram van dit gedeelte van de vergadering doorgeleiden naar het kabinet. Ik geef nu het woord aan de heer Graus. De heer Graus (PVV): Mevrouw de voorzitter. Morgen staat er een AO Luchtvaart van de vaste commissie voor Infrastructuur en Milieu op de agenda. Ik heb hier een plenair debat aangevraagd in verband met de problemen tussen Air France en KLM. Gezien de ramp die zich laatst heeft voltrokken in Egypte zal het morgen tijdens het AO heel erg over vliegveiligheid gaan. Zoals u weet blijven de Fransen aan onze nationale belangen knibbelen en knabbelen bij KLM en nu ook bij Transavia. Ik zou het dertigledendebat dat nu plenair gepland staat graag opgehoogd zien naar een volwaardig plenair debat zodat wij ons morgen tijdens het AO met vliegveiligheidszaken kunnen bezighouden. U gaat over de termijn mevrouw de voorzitter maar ik zou dat debat liefst op zo kort mogelijke termijn willen houden omdat er nationale belangen mee gemoeid zijn. De voorzitter: Het dertigledendebat staat nu zestiende op de lijst van dertigledendebatten. Laten wij bekijken of er voldoende steun is om van het dertigledendebat over de invloed van de Fransen op KLM een meerderheidsdebat te maken. De heer Monasch (PvdA): Er staat morgen een aantal zaken op de agenda. De vliegveiligheid zit daar nog niet bij maar die kan vanzelfsprekend door elk Kamerlid geagendeerd worden. Het lijkt mij van het hoogste belang dat wij morgen juist wel met de staatssecretaris over dit thema spreken evenals over een aantal andere thema's. Daarover hebben wij het vorige week tijdens de procedurevergadering ook uitvoerig gehad. Er is juist een extra procedurevergadering gehouden. Laten wij dit nu gewoon met elkaar bespreken. Daarna kan elke partij bekijken of zij het wil verlengen in de vorm van een VAO of anderszins opnieuw een debat wil aanvragen. De voorzitter: Geen steun voor het verzoek stel ik vast. U wilt het gewoon morgen bespreken. De heer Geurts (CDA): Steun. De heer Krol (50PLUS): Steun. Mevrouw Hachchi (D66): Ik begrijp het verzoek van collega Graus maar ook ik zou dit onderwerp morgen gewoon willen behandelen tijdens het AO Luchtvaart. Als er na dat AO behoefte aan is kunnen wij alsnog op dit onderwerp terugkomen en in de regeling vragen om er een meerderheidsdebat van te maken. Op ditmoment pleit ik ervoor om het morgen bij het AO te betrekken. De heer Bisschop (SGP): Gezien het belang van de zaak steunen wij het verzoek van de heer Graus. De heer Smaling (SP): Ook steun. Dan kunnen wij morgen na het AO zien hoe snel er behoefte is aan wat de heer Graus vraagt. Mevrouw Visser (VVD): De snelste weg om onze zorgen te uiten en vooral vragen te stellen is gewoon morgen tijdens het algemeen overleg. Een meerderheid van de Kamer heeft inmiddels ook Kamervragen over dit onderwerp gesteld. Wat ons betreft doen wij het dus morgen. Geen steun voor dit verzoek. Laten wij morgen na het AO beoordelen of er nog een aanvullend debat nodig is. De heer Van Vliet (Van Vliet): Volgens mij heeft collega Graus weer in zijn glazen bol gekeken maar ik steun hem wel. De voorzitter: Mijnheer Graus de meerderheid geeft er de voorkeur aan om dit onderwerp in eerste instantie te betrekken bij het algemeen overleg Luchtvaart dat voor morgen gepland staat. Er zijn inderdaad ook veel schriftelijke vragen over dit onderwerp gesteld. Op dit moment hebt u niet de steun om van het dertigledendebat een meerderheidsdebat te maken. De heer Graus (PVV): Wij gaan dat algemeen overleg morgen voeren. Ik vond de suggestie van D66 en de SP goed. Mogelijk zal ik hier donderdag weer staan als wij er morgen niet voldoende uitkomen. De voorzitter: Uitstekend. U weet hoe u zich daarvoor moet aanmelden. Dat zien wij dan wellicht weer terugkomen. Mevrouw Van Tongeren heeft ook een verzoek aan de Kamer. Mevrouw Van Tongeren (GroenLinks): Voorzitter. Wij hebben er al regelmatig berichten over gehoord maar nu laat ook een grondig onderzoek van de Wereldbank zien dat klimaatverandering leidt tot 100 miljoen arme mensen. Zo'n onderwerp raakt Nederland natuurlijk op allerlei manieren. GroenLinks zou daarover graag een debat houden met de minister voor Buitenlandse Handel en de staatssecretaris van Milieu.Mevrouw Agnes Mulder (CDA): Wij zouden graag een brief krijgen een schriftelijke reactie op dit rapport. Het CDA zou dit onderwerp graag betrekken bij de begrotingsbehandeling dan wel bij het WGO over twee weken. Wij zouden dus graag uiterlijk volgende week die brief van de minister krijgen zodat wij het daarbij kunnen betrekken. Mocht het dan nog niet voldoende aan bod zijn gekomen dan kunnen wij alsnog besluiten tot een apart debat. Op dit moment zou ik het echter graag bij de begroting betrekken. Mevrouw Thieme (PvdD): Steun voor dit verzoek. Ik zou graag van tevoren een brief ontvangen waarin het kabinet ingaat op de motie van mijn hand over de relatie tussen klimaatverandering en vluchtelingen die is aangenomen tijdens de Algemene Politieke Beschouwingen. De voorzitter: Steun voor het verzoek. Mevrouw Van Veldhoven (D66): Steun voor een brief op korte termijn. Als het kan willen wij het bij de begroting betrekken maar wellicht vraagt dit toch meer tijd. Ik zou dan een apart debat hierover van harte steunen maar laten wij even kijken hoe snel wij de brief kunnen ontvangen. Een snelle behandeling is toch beter dan een halfjaar wachten. De voorzitter: Kan ik concluderen dat u wel steun uitspreekt voor een debat? Mevrouw Van Veldhoven (D66): Het heeft mijn voorkeur om snel een brief te ontvangen en die te behandelen bij het eerstvolgende debat waarin wij dit kunnen bespreken. Lukt dat niet dan steun ik een apart debat. De voorzitter: Er wordt genoteerd dat D66 dit verzoek steunt. Mevrouw Dik-Faber (ChristenUnie): Dat geldt ook voor de ChristenUnie: steun voor de brief en steun voor het debatverzoek. De heer Jan Vos (PvdA): De CO-vervuiling is een van de grootste problemen van 2 deze tijd. Het is heel terecht dat de fractie van GroenLinks daarvoor aandacht vraagt. De Partij van de Arbeid ondersteunt het verzoek van harte juist omdat de allerarmsten in deze wereld de meeste schade ondervinden van de vervuiling die met name hier in de lucht is gebracht.De heer Smaling (SP): Steun maar het zou natuurlijk ook denkbaar zijn dat het nog te plannen debat over de klimaattop eind deze maand in Parijs wordt uitgebreid waardoor wij dit kunnen meenemen. Dat is misschien efficiënter maar het is slechts een suggestie. Verder steunen wij het verzoek. De voorzitter: Dat is een debat met de minister-president. Dat zou betekenen dat er twee bewindspersonen aan dat debat moeten worden toegevoegd. Dat verandert het karakter van het debat wel heel ingrijpend. De heer Smaling (SP): Het is wel gezellig. De voorzitter: Dat hopen wij maar dat was niet het verzoek. Het verzoek ging over een apart debat. De heer Remco Dijkstra (VVD): Geen steun voor een apart debat. Ik zou het graag betrekken bij het komende debat over de klimaattop zoals de heer Smaling zei want het heeft heel veel gevolgen. Als er een brief komt zou ik daarin ook graag terugzien hoe wij ingaan op onze kansen wat betreft de landbouw en het waterbeheer. Over dat artikel wordt juist gerept. Ik zie daar grote kansen en ben benieuwd hoe het kabinet daarover denkt. De voorzitter: Mijnheer Dijkstra u hebt een specifieke vraag. Ik zal proberen om de vragen te inventariseren via de commissie want dan is de kans het grootst dat die brief alle aspecten bevat. Mevrouw Van Tongeren ik stel vast dat er op dit moment nipt geen meerderheid is voor uw verzoek: 74 is geen 76. Er is wel behoefte aan een brief. Zoals ik net al suggereerde stel ik voor om de griffier te vragen de vragen te inventariseren zodat die brief zo compleet mogelijk is. Als er niet al te veel vragen komen kunnen wij het kabinet ook vragen om zo snel mogelijk met die brief te komen zodat die kan worden betrokken bij verschillende debatten die hier ook al aan de orde zijn geweest en uiteraard ook bij het debat dat deze maand wordt gevoerd over de inzet van de Nederlandse regering voor de klimaatconferentie in Parijs. Mevrouw Van Tongeren (GroenLinks): Ik wil er in elk geval voorlopig een dertigledendebat van maken. Er zitten heel veel aspecten aan klimaatverandering. Ik vind het niet verstandig om ze allemaal in één debat te behandelen. Wat mij betreft vereist de inzet voor Parijs echt één debat. Dit gaat ook over klimaat maar over een heel ander aspect daarvan. Ik zou graag zien dat het aan de lijst van dertigledendebatten wordt toegevoegd. Dan kijk ik wel of ik nog een poging moet doen om meer steun te krijgen dan wel of de brief op tijd is en bij de begroting of in een ander debat kan worden behandeld.De voorzitter: Prima. Ik zal het stenogram van dit gedeelte van de vergadering doorgeleiden naar het kabinet. Ik voeg het dertigledendebat toe aan de lijst met drie minuten spreektijd per fractie. Het woord is aan mevrouw Thieme. Mevrouw Thieme (PvdD): Voorzitter. Wij hebben een schriftelijk overleg gehad over de nog te houden Landbouwraad van begin volgende week. Ik doe een vooraankondiging dat wij graag moties willen indienen. Wilt u deze week daarvoor ruimte maken in de agenda inclusief stemmingen? De voorzitter: Ja. Wij horen nog of die vooraankondiging daadwerkelijk wordt omgezet in een verzoek en plannen het debat dan in inclusief stemmingen. Het woord is aan de heer Verhoeven. De heer Verhoeven (D66): Voorzitter. Gisteren was de JBZ-Raad. Daaruit kwamen allerlei berichten voort onder andere dat de lidstaten hebben afgesproken dat zij vluchtelingen gaan ontmoedigen om naar Europa te komen en dat Schengen op de schop zou moeten. Ook bleek dat Turkije eisen blijft koppelen aan de hulp die het biedt bij de opvang van vluchtelingen terwijl er vanochtend een kritisch rapport van de Europese Commissie kwam over het voortgangsrapport over de toetreding van Turkije als lidstaat. Ten slotte hebben de lidstaten benoemd dat zij de afspraken nu echt gaan nakomen. Dat zijn allemaal hevige berichten waarover ik graag een debat wil voeren in de Tweede Kamer met de ministerpresident en de staatssecretaris van Veiligheid en Justitie. Het lijkt mij goed om voorafgaand aan dat debat een verslag te krijgen van wat er precies besproken is want dat is nog niet in detail bekend. De heer Fritsma (PVV): De PVV steunt het verzoek. Mevrouw Van Tongeren (GroenLinks): GroenLinks steunt het verzoek ook. Mevrouw Kuiken (PvdA): Nee ik steun niet het verzoek om nu direct een debat te houden maar ik vind het wel verstandig om een verslag te vragen en een reactie daarop van het kabinet. Over drie weken is er weer een AO JBZ-Raad. Aanstaande week vindt nog de Vallettatop plaats. Mijn voorstel zou zijn om die daar ook in mee te nemen. Dus meer vanwege de timing zeg ik nu niet meteen: ik wil deze week of begin volgende week al een debat.De voorzitter: U wilt een reactie niet alleen op de afgelopen JBZ-Raad maar ook gelijk op de top in Valletta. Na ontvangst van die brief besluit u op welke wijze u die wilt bespreken. Mevrouw Kuiken (PvdA): Ik denk meteen even verder. Er komt straks weer een AO JBZ. Dus als je een overleg wilt ga het dan vooruitlopend op dat debat doen. De voorzitter: Oké. In ieder geval geeft u geen steun aan een plenair debat. Mevrouw Keijzer (CDA): Graag krijg ik ook een reactie op het rapport over Turkije. En wij steunen dit verzoek zeker. Ik heb nog niet het idee dat de urgentie bij de regering is doorgedrongen. Mevrouw Gesthuizen (SP): Steun voor het verzoek. De heer Azmani (VVD): Een verslag lijkt mij ook prima. Wij hebben na volgende week — ik geloof over drie weken — dat algemeen overleg staan. Wij hebben deze week een overleg met de staatssecretaris. Daarvoor hebben wij nog de begrotingen. Ik kan mij ook voorstellen dat het daar onderwerp van gesprek is. Er zijn dus genoeg mogelijkheden om erover te spreken. Europa spreekt er ook bijna wekelijks over. De vraag is of wij dat als Kamer dan ook elke week moeten doen en of dat dan plenair moet. Volgens mij is het verstandig om eerst het verslag af te wachten. Dan kunnen wij het gewoon meenemen in het algemeen overleg JBZ-Raad dat toch al gepland staat. De voorzitter: Dus u sluit zich aan bij het verzoek van mevrouw Kuiken. De heer Azmani (VVD): Ja ik denk dat dat het meest wijs is. De heer Kuzu (Groep Kuzu/Öztürk): Ik sluit mij aan bij de wijze woorden van de heer Azmani in dit geval. De heer Verhoeven (D66): Ik begrijp ook met het oog op de drukte in deze zaal dat het lastig is om over alles plenair te vergaderen maar ik vind dat de partijen die het niet steunen de PvdA en de VVD nu iets te veel in reguliere lijnen denken terwijl er wel wat aan de hand is in Europa. Er zijn een aantal grote bewegingen op gang gekomen. Dan lijkt het mij niet zo gek om iets eerder daarover te debatteren. Als u zegt dat het niet in de plenaire zaal kan begrijp ik dat. Maar wij moeten hierover wel sneller spreken dan over drie weken want er gebeurt wel wat. Schengen gaat op de schop en daar gaan wij dan over drie weken een keer over praten.De voorzitter: Dank dank dank. Het is wel zo … De heer Verhoeven (D66): Dat vind ik wat laat. Ik zou graag van de regeringspartijen zien dat ze iets toeschietelijker zijn en niet alleen regulier zeggen: wij hebben over drie weken wel weer een AO mijnheer Verhoeven. De voorzitter: Op dit moment hebt u in ieder geval de steun van 56 mensen om plenair te debatteren. De heer Verhoeven (D66): Ja. De voorzitter: Dat is niet voldoende om dat nu op de agenda te krijgen. Als u er op andere momenten elders over wilt spreken moet u dat in de procedurevergadering regelen. Ik heb wel begrepen dat er behoefte is aan een brief waarin zowel het verslag staat van de JBZ-Raad als het verslag over de Vallettatop te ontvangen voor het volgende AO van over drie weken. Hebt u daar nog iets aan toe te voegen mevrouw Kuiken? Mevrouw Kuiken (PvdA): Ik ben het helemaal eens met uw eindconclusie. Het zou ook nog kunnen helpen als wij tijdens de procedurevergadering even bekijken wat agendatechnisch het meest handige moment is. De heer Verhoeven (D66): Wij gaan het in de procedurevergadering verder afhandelen. Ik ben in ieder geval blij dat er breder in deze Kamer het gevoel is dat wij hierover niet pas over drie weken moeten debatteren. De voorzitter: Ik zal het stenogram van dit gedeelte van de vergadering doorgeleiden naar het kabinet. Het woord is aan de heer Van Meenen. De heer Van Meenen (D66): Voorzitter. Ik zou graag het voortgezet algemeen overleg over de evaluatie van de Wet OKE met één week uitstellen. Dat verzoek doe ik mede namens de Partij van de Arbeid de SP en het CDA. De voorzitter: Voor dit verzoek hebt u de steun van een meerderheid van de Kamer nodig.De heer Elias (VVD): Ook wat ons betreft is dat oké. De voorzitter: Dan zal het verslag van het algemeen overleg een week uitgesteld worden en komt het volgende week terug op de plenaire agenda. Voor deze week gaat het van de agenda af. Dan is het woord aan de heer Albert de Vries van de Partij van de Arbeid voor een verzoek aan de Kamer. De heer Albert de Vries (PvdA): Voorzitter. Ik verzoek u om het VAO Energiebesparing gebouwde omgeving en funderingsherstel dat morgen gepland staat van de vergaderagenda af te halen. De voorzitter: Omdat het al op de agenda staat hebt u daarvoor de steun van een meerderheid van de Kamer nodig. De heer Van Vliet (Van Vliet): Ik steun dat verzoek. De voorzitter: Daarmee is er nog geen meerderheid. Bijna mijnheer Van Vliet maar nog niet helemaal. De heer Van der Linde (VVD): Ik geef de doorslag: steun. De voorzitter: Mijnheer De Vries u hebt steun om het van de agenda af te halen. Begrijp ik nu dat u het VAO intrekt? Of moet het opnieuw gepland worden? De heer Albert de Vries (PvdA): Ik trek het in. De voorzitter: Oké dat moest ik nog even zeker weten. Daarmee gaat het van de agenda voor deze week af en zal het ook niet op een ander moment terugkomen op de agenda. Hiermee is er een einde gekomen aan de regeling van werkzaamheden. De vergadering wordt van 15.49 uur tot 16.00 uur geschorst. Voorzitter: Elias