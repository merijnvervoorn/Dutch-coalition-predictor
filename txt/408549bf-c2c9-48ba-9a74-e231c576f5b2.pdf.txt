77 Jaarverslag ministerie van Landbouw Natuur en Voedselkwaliteit en Diergezondheidsfonds 2019 Aan de orde is het VSO Jaarverslag ministerie van Landbouw Natuur en Voedselkwaliteit en Diergezondheidsfonds 2019 (35470-XIV nr. 1). De voorzitter: Wij gaan snel verder met het VSO Jaarverslag ministerie van Landbouw Natuur en Voedselkwaliteit en Diergezondheidsfonds 2019 met als eerste spreker mevrouw Ouwehand Partij voor de Dieren. Gaat uw gang. Mevrouw Ouwehand (PvdD): Voorzitter dank u wel. Even een kort woord over de slachthuizen waar de minister de situatie volledig uit de hand heeft laten lopen. Zij negeert verder nog steeds de moties die de Kamer hierover heeft aangenomen. Heel onverstandig! De minister heeft ook laten weten dat ze de door de Kamer aangenomen motie voor een fokverbod voor nertsen voorlopig niet wil uitvoeren. Ik kan tegen de minister zeggen dat ze dan pech heeft want de Kamer heeft zich daarvoor uitgesproken. En als de minister het niet regelt dan komt de Partij voor de Dieren na de zomer met een wetswijziging. Dus dat fokverbod komt er. En dan voorzitter kwamen vorig jaar minstens 163.000 dieren om door hittestress. Ze stikten tijdens diertransporten of ze stikten in de stallen. Een dramatische zomer. De minister beloofde na de zomer te evalueren en met maatregelen te komen. Ze vroeg uiteraard de sector om met plannen te komen. Die kwamen er niet in oktober. Het duurde tot mei. Pas toen we vragen stelden kregen we te horen wat die plannen dan behelsden. En wat zien we? De varkenssector zegt: "Weet je wat je kan doen om dierenleed bij hittestress te voorkomen? Je stuurt de dieren gewoon eerder naar de slacht of je geeft ze minder eten." Nou als dat "diervriendelijke maatregelen" worden genoemd om hittestress te voorkomen dan kan de minister haar huiswerk overdoen. We hebben daar een motie over. Motie De Kamer gehoord de beraadslaging spreekt uit dat het vervroegd afvoeren naar de slacht en het onthouden van voedsel geen diervriendelijke maatregelen zijn tegen hittestress en gaat over tot de orde van de dag. De voorzitter: Deze motie is voorgesteld door het lid Ouwehand. Naar mij blijkt wordt de indiening ervan voldoende ondersteund.Zij krijgt nr. 9 (35470-XIV). Mevrouw Ouwehand (PvdD): Dan hoop ik dus dat de minister voordat de volgende hittegolf begint maatregelen heeft die dieren wél beschermen tegen hittestress. Dank u wel. De voorzitter: Dank. Het woord is aan de heer De Groot van D66. De heer De Groot (D66): Ik dien de volgende motie in. Motie De Kamer gehoord de beraadslaging overwegende dat nationaal nu is vastgelegd dat veetransporten met een buitentemperatuur van meer dan 35°C niet meer toegestaan zijn als geen koelsysteem aanwezig is; overwegende dat de Transportverordening in het kader van de Farm to Fork-strategie binnenkort zal worden aangepast; constaterende dat in het regeerakkoord is afgesproken dat Nederland zich zal inspannen om tot een verbetering van het dierenwelzijn en een gelijk speelveld in Europa te komen; overwegende dat de Europese Commissie zelf in 2019 opriep geen langeafstandstransporten te doen als de buitentemperatuur 30°C of hoger is; verzoekt de regering zich blijvend in te zetten in de EU om in de Transportverordening te borgen dat boven de 30°C buitentemperatuur geen langeafstandstransporten plaatsvinden als er geen koelsysteem aanwezig is of andere aantoonbare maatregelen zijn toegepast om de hitte in de wagen te beperken en de Kamer hierover tijdig te informeren en gaat over tot de orde van de dag. De voorzitter: Deze motie is voorgesteld door het lid De Groot. Naar mij blijkt wordt de indiening ervan voldoende ondersteund. Zij krijgt nr. 10 (35470-XIV). De heer De Groot (D66): Dan nog een laatste motie. Dat is een "spreekt uit"-motie. Die is gericht aan de Kamer. MotieDe Kamer gehoord de beraadslaging constaterende dat de Kamer zich in meerderheid voor de motie-De Groot over een verbod op glyfosaat buiten geïntegreerde gewasbescherming heeft uitgesproken; overwegende dat deze motie nog niet tot het gewenste resultaat heeft geleid omdat de minister niet over de juridische mogelijkheden zou beschikken om deze motie uit te voeren; spreekt uit dat juridische expertise wordt ingewonnen om de mogelijkheid tot uitvoering van de motie in kaart te brengen en gaat over tot de orde van de dag. De voorzitter: Deze motie is voorgesteld door het lid De Groot. Naar mij blijkt wordt de indiening ervan voldoende ondersteund. Zij krijgt nr. 11 (35470-XIV). De heer De Groot (D66): Als ik daar nog een afsluitende opmerking over mag maken? De laatste motie is bedoeld om als Kamer zelf goed ons werk te kunnen doen. Ik moet een verzoek indienen om daarvoor nu juridische expertise in te winnen. Dank u wel. De voorzitter: Dank u wel. Ik kijk nog even naar meneer Van der Lee. Nee? Dan schors ik voor enkele ogenblikken. De vergadering wordt enkele ogenblikken geschorst. De voorzitter: Ik geef de minister het woord. Minister Schouten: Dank u wel voorzitter. De eerste motie de motie op stuk nr. 9 van mevrouw Ouwehand is een "spreekt uit"-motie. Ik ga ervan uit dat de Kamer daar haar eigen oordeel over kan vormen. Dan de tweede motie de motie op stuk nr. 10 van de heer De Groot. Ik heb eerder al aangegeven dat de transportverordening verduidelijkt moet worden. Deze motie sluit daar eigenlijk bij aan. Na de zomer evalueren we de nationale contactpunten en de nationale uitwerking van de 30°C-regel met de Europese Commissie. Ik neem deze inzet ook mee in het consultatieproces in het voorjaar van 2021 bij de evaluatie van de bestaande EU-regelgeving over dierenwelzijn. Kortom deze motie sluit goed aan bij het beleid dat ik al voer. Dus ik geef deze motie oordeel Kamer.De voorzitter: De motie op stuk nr. 10 krijgt oordeel Kamer. Minister Schouten: De motie op stuk nr. 11 is een "spreekt uit"-motie. Daar kan uw Kamer zich wederom zelf over buigen. De voorzitter: Dat klopt. De beraadslaging wordt gesloten. De voorzitter: Ik schors voor enkele ogenblikken en dan gaan we door met het volgende VSO. De vergadering wordt enkele ogenblikken geschorst.