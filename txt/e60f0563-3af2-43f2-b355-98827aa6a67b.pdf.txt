13 Stemmingen Tijdelijke Experimentenwet rechtspleging Aan de orde zijn de stemmingen in verband met het wetsvoorstel Regels inzake invoering van een tijdelijke mogelijkheid voor experimenten in de rechtspleging (Tijdelijke Experimentenwet rechtspleging) (35263). (Zie wetgevingsoverleg van 3 februari 2020.) In stemming komt het amendement-Van Nispen c.s. (stuk nr. 19). De voorzitter: Ik constateer dat dit amendement met algemene stemmen is aangenomen. In stemming komt het amendement-Van der Staaij/Van der Graaf (stuk nr. 18). De voorzitter: Ik constateer dat dit amendement met algemene stemmen is aangenomen. De heer Baudet. De heer Baudet (FvD): Wij wilden ook graag voor het amendement op stuk nr. 16 (35047-(R2108)) van Middendorp stemmen. De voorzitter: Deze opmerking zal in de Handelingen worden opgenomen. In stemming komt het amendement-Van den Berge (stuk nr. 8). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS en de PVV voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Van Wijngaarden c.s. (stuk nr. 13). De voorzitter: Ik constateer dat de leden van de fracties van de SP de PvdA GroenLinks de PvdD Van Kooten-Arissen 50PLUS D66 de VVD de SGP het CDA de ChristenUnie de PVV FvD en Van Haga voor dit amendement hebben gestemd en de leden van de fractie van DENK ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Van Nispen c.s. (stuk nr. 19) het amendement-Van der Staaij/Vander Graaf (stuk nr. 18) en het amendement-Van Wijngaarden c.s. (stuk nr. 13). De voorzitter: Ik constateer dat de leden van de fracties van de SP de PvdA GroenLinks de PvdD Van Kooten-Arissen 50PLUS D66 de VVD de SGP het CDA de ChristenUnie de PVV FvD en Van Haga voor dit wetsvoorstel hebben gestemd en de leden van de fractie van DENK ertegen zodat het is aangenomen.