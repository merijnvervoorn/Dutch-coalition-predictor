12 Stemmingen Reparatiewet OCW 20## Stemmingen Reparatiewet OCW 20## Aan de orde zijn de stemmingen in verband met het wetsvoorstel Wijziging van wetten op met name het terrein van onderwijs cultuur en wetenschap in verband met het repareren van wetstechnische en redactionele vergissingen en verschrijvingen (Reparatiewet OCW 20##) (36478). In stemming komt het amendement-Stoffer/Pijpelink (stuk nr. 12). De voorzitter: Ik constateer dat dit amendement met algemene stemmen is aangenomen. In stemming komt het amendement-Stoffer (stuk nr. 10 I) tot het invoegen van een onderdeel aA. De voorzitter: Ik constateer dat de leden van de fracties van de PvdD Volt D66 de VVD de ChristenUnie de SGP het CDA BBB JA21 FVD en de PVV voor dit amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 10 voorkomende amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van het amendement-Stoffer/Pijpelink (stuk nr. 12) en de amendementen-Stoffer (stuk nrs. 10 I en II). De voorzitter: Ik constateer dat dit wetsvoorstel met algemene stemmen is aangenomen. Een mededeling van mevrouw Patijn. U stond er al eventjes. Mevrouw Patijn (GroenLinks-PvdA): Ik heb geduld uiteraard. Voorzitter. Dit gaat over het vorige punt op de stemmingslijst over moties ingediend bij de Wet verhoging minimumloon 2024. De motie op stuk nr. 11 (36488) was ontraden door de minister. Wij zouden graag binnen twee weken een brief krijgen waarin staat hoe zij de motie gaat uitvoeren. De voorzitter: Prima. Ik zal het stenogram van dit deel van de vergadering doorgeleiden naar het kabinet.