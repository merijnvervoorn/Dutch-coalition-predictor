14 Stemmingen Verhoging minimumleeftijd verkoop tabaksproducten Aan de orde is de stemming in verband met het wetsvoorstel Wijziging van de Tabakswet ter verhoging van de minimumleeftijd van 16 jaar naar 18 jaar van personen aan wie tabaksproducten mogen worden verkocht (Verhoging minimumleeftijd verkoop tabaksproducten) (33590). (Zie vergadering van 2 oktober 2013.) In stemming komt het gewijzigde amendement-Van Gerven/Dik-Faber (stuk nr. 10 II) tot het invoegen van onderdelen aA en bA. De voorzitter: Ik constateer dat de aanwezige leden van de fracties van de SGP de ChristenUnie GroenLinks de PvdD en de SP voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement het andere op stuk nr. 10 voorkomende gewijzigde amendement als verworpen kan worden beschouwd. In stemming komt het amendement-Arno Rutte (stuk nr. 11) tot het invoegen van onderdeel Aa. De voorzitter: Ik constateer dat dit amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Arno Rutte (stuk nr. 11). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS GroenLinks de PvdA de PvdD en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.