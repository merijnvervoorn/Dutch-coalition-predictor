9 Overlijden Nederlandse militair in Mali Aan de orde is een kort stilstaan bij het overlijden van een Nederlandse militair in Mali. De voorzitter: Voor we beginnen met de regeling van werkzaamheden staan wij eerst gezamenlijk stil bij het overlijden van een Nederlandse militair die op missie was in Mali. Ik verzoek iedereen die in de zaal en op de publieke tribune aanwezig is voor zover dat mogelijk is te gaan staan. Op 29 november 2015 overleed geheel onverwacht luitenant-kolonel Wolter van Thiel op 44-jarige leeftijd. Hij was op dat moment in Mali werkzaam bij het hoofdkwartier van de MINUSMA-missie. Daarmee leverde hij een belangrijke bijdrage aan de vrede de veiligheid de stabiliteit en een betere toekomst voor de bevolking daar. Wolter werkte sinds juni 2015 als air liaison officer in de Maritime Battle Staff van de Netherlands Maritime Force. Daarvoor was hij sinds 1999 werkzaam als vlieger bij het 300 Squadron eerst op Soesterberg en later in Gilze-Rijen. Zijn collega's herinneren hem als een gedreven sociale collega een echte levensgenieter. Wij wensen zijn vrouw zijn dochter zijn zoon en andere familie vrienden en collega's veel kracht toe in deze moeilijke tijd. Een brief met soortgelijke woorden hebben de voorzitter van de vaste commissie voor Defensie en ikzelf namens u allen naar de nabestaanden gestuurd. De vergadering wordt enkele ogenblikken geschorst.