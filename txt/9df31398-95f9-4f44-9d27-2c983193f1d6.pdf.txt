23 Stemming motie Openbaar vervoer en taxi Aan de orde is de stemming over een aangehouden motie ingediend bij het debat over openbaar vervoer en taxi te weten: - de motie-Van der Graaf/Ziengs over een plan voor de korte termijn voor reistijdverkorting tussen Noord-Nederland en de Randstad (23645 nr. 738). (Zie notaoverleg van 4 november 2020.) De voorzitter: De motie-Van der Graaf/Ziengs (23645 nr. 738) is in die zin gewijzigd dat zij thans is ondertekend door de leden Van der Graaf Ziengs Amhaouch en Schonis en luidt: Motie De Kamer gehoord de beraadslaging constaterende dat het Potentieonderzoek verbeterde OVverbinding Noord-Nederland-Randstad aantoont dat reistijdverkorting tussen Noord-Nederland en de Randstad met 30 minuten zoals gevraagd in de motie-Van der GraafZiengs (35000-A nr. 73) mogelijk is; overwegende dat deze versnelling zowel via bestaand trac√© als met de nieuw aan te leggen Lelylijn kan worden gerealiseerd; overwegende dat vanaf 2022 nieuw intercitymaterieel (ICNG) op de Hanzelijn gaat rijden met snelheden geschikt tot 200 km per uur en de infrastructuur door kleine aanpassingen voor deze snelheid geschikt kan worden gemaakt; verzoekt de regering een plan voor de korte termijn (tot 2030) te maken voor versnelling van en naar NoordNederland samen met NS ProRail en Noordoost-Nederland en de Kamer hier in het voorjaar 2021 over te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 745 was nr. 738 (23645). Ik stel vast dat wij hier nu over kunnen stemmen. In stemming komt de gewijzigde motie-Van der Graaf c.s. (23645 nr. 745 was nr. 738).De voorzitter: Ik constateer dat deze gewijzigde motie met algemene stemmen is aangenomen. De voorzitter: Dan gaan we naar de stemmingen over de Wet gegevensverwerking door samenwerkingsverbanden. De heer Van Nispen verzoekt om eerst te stemmen over zijn motie op stuk nr. 16 bij punt 16 alvorens te stemmen over de ingediende amendementen en het wetsvoorstel. Ik stel vast dat niemand daar bezwaar tegen heeft.