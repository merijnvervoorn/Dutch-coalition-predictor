7 Stemming Verplicht eigen risico voor de zorgverzekering voor het jaar 2022 (ronde 1) Aan de orde is de stemming in verband met het wetsvoorstel Wijziging van de Zorgverzekeringswet in verband met het ongewijzigd laten van het verplicht eigen risico voor de zorgverzekering voor het jaar 2022 (35905). (Zie wetgevingsoverleg van 13 september 2021.) De voorzitter: We gaan over tot de stemming in verband met de Wijziging van de Zorgverzekeringswet in verband met het ongewijzigd laten van het verplicht eigen risico voor de zorgverzekering voor het jaar 2022. Het betreft het amendement-Hijink op stuk nr. 6 I. Het woord is aan de griffier. De leden van de eerste groep Aartsen tot en met Den Haan brengen hun stem uit. De voorzitter: Dank u wel. Ik schors de vergadering voor een enkel moment zodat groep 2 naar binnen kan komen. De vergadering wordt enkele ogenblikken geschorst. De voorzitter: Voordat we overgaan tot de hoofdelijke stemmingen wil ik even uw aandacht vragen voor dit koffertje. Ik denk dat u ze op de gang al heeft gezien. Het is dit jaar groep 7a van basisschool De Margriet in Rotterdam. Het zou ontzettend leuk zijn als jullie even een koffertje in ontvangst willen nemen. Het doel is natuurlijk dat iedere basisschool leert hoe om te gaan met de verkiezingen en wat Prinsjesdag is. Dat staat er allemaal in. Het is heel erg leuk als jullie daar aandacht aan kunnen besteden.