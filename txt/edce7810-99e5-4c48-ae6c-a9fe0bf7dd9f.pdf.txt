8 Stemmingen Aanpassing tijdelijke regels coronatoegangsbewijzen Aan de orde zijn de stemmingen in verband met het wetsvoorstel Wijziging van de Wet publieke gezondheid in verband met aanpassing van de tijdelijke regels over de inzet van coronatoegangsbewijzen bij niet-essentiële detailhandel en niet-essentiële dienstverlening op publieke plaatsen (35961). (Zie wetgevingsoverleg van 17 november 2021.) De voorzitter: Ik zie mevrouw Van der Plas al even staan. Ik dacht dat u voor het wetsvoorstel een stemverklaring wilde afleggen. Of wilt u de stemverklaring nu afleggen? Dat mag nu. U staat dus dat mag. Dan gaan we eerst luisteren naar de stemverklaring van mevrouw Van der Plas van BBB voordat we gaan stemmen over het amendement en het wetsvoorstel. Mevrouw Van der Plas (BBB): Dank u wel voorzitter. Vandaag moeten we stemmen over de wijziging van de Wet publieke gezondheid zodat nietessentiële winkels en werkgevers mogen vragen om een coronatoegangsbewijs. Ook BBB ziet dat de druk op de zorg onaanvaardbaar hoog is. Toch vind ik het aan de deur controleren of mensen wel of geen vaccinatie hebben gehad nu ook al in winkels en op het werk veel te ver gaan. Dat vind ik temeer omdat de coronapas bewezen niet heeft gewerkt. Sterker nog die heeft de besmettingen juist doen exploderen. Voorzitter. Fundamentele grondrechten van burgers worden aangetast omdat het kabinet niet in staat is gebleken om ervoor te zorgen dat ziekenhuizen voldoende handen aan het bed hebben. Dit gebeurt in de wetenschap dat er al in 2016 door veiligheidsdiensten is gewaarschuwd dat onze ziekenhuizen niet toegerust zijn op een eventuele pandemie. Het kabinet heeft niets met die waarschuwingen gedaan. Burgers in Nederland worden nu gestraft voor de grote fouten die door de kabinetten-Rutte zijn gemaakt op het gebied van de zorg. Deze wet zal daarnaast zorgen voor een nog grotere tweedeling in de samenleving. Ik schaam mij daar diep voor. BBB wil constructieve maatregelen die de zorg zo snel mogelijk ontlasten. BBB wil het aantal ziekenhuisopnames en ic-opnames door covid snel naar beneden hebben. BBB is geen tegenstander van vaccinatie maar wil niet hebben meegewerkt aan de tweedeling en het afnemen van grondrechten. BBB zal dan ook tegen deze wetswijziging stemmen. De voorzitter: Dank u wel mevrouw Van der Plas. In stemming komt het amendement-Bikker/Aukje de Vries (stuk nr. 15).De voorzitter: Ik constateer dat dit amendement met algemene stemmen is aangenomen. In stemming komt het amendement-Pouw-Verweij/Omtzigt (stuk nr. 7) tot het invoegen van een artikel Ia. De voorzitter: Ik constateer dat de leden van de fracties van GroenLinks BIJ1 Volt DENK de PvdA de PvdD Fractie Den Haan de SGP Lid Omtzigt JA21 BBB de PVV FVD en Groep Van Haga voor dit amendement hebben gestemd en de leden van de overige fracties ertegen zodat het is verworpen. In stemming komt het wetsvoorstel zoals op onderdelen gewijzigd door de aanneming van het amendement-Bikker/Aukje de Vries (stuk nr. 15). De voorzitter: Ik constateer dat de leden van de fracties van GroenLinks de PvdA Fractie Den Haan D66 de ChristenUnie de VVD en het CDA voor dit wetsvoorstel hebben gestemd en de leden van de overige fracties ertegen zodat het is aangenomen.