17 Stemmingen moties Ggz/Suïcidepreventie Stemmingen moties Ggz/Suïcidepreventie Aan de orde zijn de stemmingen over moties ingediend bij het tweeminutendebat Ggz/Suïcidepreventie te weten: - de motie-Westerveld over ervoor zorgen dat de ambitie voor een landelijk dekkend netwerk van laagdrempelige steunpunten gehaald wordt (25424 nr. 691); - de motie-Dobbe over een einde maken aan budgetplafonds in de ggz zolang er lange wachttijden zijn (25424 nr. 692); - de motie-Joseph/Dobbe over ervoor zorgen dat de NZa de nu al verzamelde HoNOS+-data vernietigt en voortaan slechts gebruikmaakt van geaggregeerde data (25424 nr. 693); - de motie-Van Eijk over breder onderzoek doen naar diagnose- en voorschrijfdruk onder huisartsen en andere voorschrijvers (25424 nr. 694). (Zie vergadering van 29 mei 2024.) De voorzitter: De motie-Joseph/Dobbe (25424 nr. 693) is in die zin gewijzigd en nader gewijzigd dat zij thans is ondertekend door de leden Joseph Dobbe en Westerveld en luidt: Motie De Kamer gehoord de beraadslaging constaterende dat het van groot belang is om de privacy van individuen te respecteren en dat we de verzameling en verwerking van persoonlijke gegevens zorgvuldig moeten afwegen tegen potentiële voordelen; constaterende dat de NZa op grote schaal HoNOS+-vragenlijsten met zeer privacygevoelige gezondheidsgegevens van ggz-patiënten verzamelt met als doel om tot zorgvraagtypering te komen in verband met bekostiging; constaterende dat uit een peiling van MIND is gebleken dat bijna 75% van de ondervraagde ggz-patiënten niet op de hoogte was van de datadeling en van de opt-outmogelijkheid en dat zorgverleners hierbij verplicht hun beroepsgeheim moeten doorbreken; overwegende dat veel wetenschappelijke studies vraagtekens zetten bij de betrouwbaarheid en validiteit van HoNOS; overwegende dat na uitvoerige studies in het buitenland en ook na de eerste analyses van de NZa de HoNOS-data niet geschikt lijken voor kostprijsberekening en voorspelling van zorgactiviteit;overwegende dat de grootschalige dataverzameling tot veel maatschappelijke onrust leidt onder zowel ggz-patiënten als zorgaanbieders; overwegende dat populatiemodellen op geaggregeerd niveau betere voorspelling van zorgactiviteit leveren zodat instellingen in de geest van het IZA samen kunnen sturen om te zorgen dat ze verantwoordelijkheid nemen voor de gezondheid van de mensen in de regio; verzoekt de regering om ervoor te zorgen dat de NZa de nu al verzamelde HoNOS+-data vernietigt en niet opnieuw overgaat tot de uitvraag van HoNOS+-vragenlijsten; verzoekt de regering voorts ervoor te zorgen dat de NZa bij het voorspellen van zorgkosten in de ggz voortaan slechts gebruikmaakt van geaggregeerde data en geen patiëntgegevens op persoonsniveau en gaat over tot de orde van de dag. Zij krijgt nr. 697 was nr. 693 (25424). Ik stel vast dat wij nu over deze nader gewijzigde motie kunnen stemmen. In stemming komt de motie-Westerveld (25424 nr. 691). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Dobbe (25424 nr. 692). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de ChristenUnie JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de nader gewijzigde motie-Joseph c.s. (25424 nr. 697 was nr. 693). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC BBB FVD en de PVV voor deze nader gewijzigde motie hebben gestemd en de leden van de overige fracties ertegen zodat zij is aangenomen. Een mededeling van mevrouw Van Vroonhoven. Mevrouw Van Vroonhoven (NSC): Voorzitter. Nieuw Sociaal Contract wordt geacht tegen de motie op stuk nr. 692 (25424) gestemd te hebben. De voorzitter: O daar komt u nu mee! Nou vooruit dan maar. Uw opmerking zal in de Handelingen worden opgenomen.Dan gaan we naar punt 15 de stemmingen over moties ingediend bij het Verantwoordingsdebat over het jaar 2023 ... Nee herstel we moeten nog stemmen over de motie op stuk nr. 694. In stemming komt de motie-Van Eijk (25424 nr. 694). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de fractie van de PVV ertegen zodat zij is aangenomen. De stemmingen onder punt 15 de moties ingediend bij het Verantwoordingsdebat over het jaar 2023 ... Mevrouw Joseph eerst nog even. Mevrouw Joseph (NSC): Dank u wel. De motie op stuk nr. 693 was ontraden door de minister. Ik wil graag binnen twee weken een brief waarin staat hoe zij denkt deze motie wel uit te voeren. De voorzitter: Heel goed. Ik zal het stenogram van dit deel van de vergadering doorgeleiden naar het kabinet. Nou dan begin ik voor de derde keer aan de moties ingediend bij het Verantwoordingsdebat over het jaar 2023.