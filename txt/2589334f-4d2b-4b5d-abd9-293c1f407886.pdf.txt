8 Stemmingen moties Verkeersveiligheid Aan de orde zijn de stemmingen over moties ingediend bij het debat over verkeersveiligheid te weten: - de motie-Postma c.s. over het ontwerpbesluit helmplicht snorfiets binnen twee weken naar de Kamer sturen (29398 nr. 860); - de motie-Stoffer over zo snel mogelijk de snelwegverlichting 's nachts inschakelen (29398 nr. 861); - de motie-Kröger over 30 km/u in de bebouwde kom als uitgangspunt nemen (29398 nr. 862); - de motie-Laçin over zo snel mogelijk toelaten van LEV's na publicatie van het toelatingskader (29398 nr. 863); - de motie-Van Aalst over de bso-bus niet aanwijzen als bijzondere bromfiets (29398 nr. 864); - de motie-Schonis over het verplicht continu voeren van autoverlichting (29398 nr. 865). (Zie notaoverleg van 12 oktober 2020.) De voorzitter: De motie-Postma c.s. (29398 nr. 860) is in die zin gewijzigd dat zij thans luidt: Motie De Kamer gehoord de beraadslaging constaterende dat de aangenomen motie-Von Martels c.s. (29398 nr. 652) van januari 2019 de regering verzoekt om de Kamer spoedig een wetsvoorstel voor te leggen waarbij het dragen van een helm verplicht wordt voor snorfietsers; constaterende dat de aangenomen motie-Postma c.s. (35300-XII nr. 97) in mei 2020 de regering verzoekt zich tot het uiterste in te spannen om het ontwerpbesluit helmplicht snorfiets uiterlijk in de laatste week voor het einde van het zomerreces naar de Kamer te sturen; constaterende dat de minister van Infrastructuur en Waterstaat in juni 2020 in een Kamerbrief (29398 nr. 839) heeft aangeven in lijn met de motie van het lid Postma c.s. zich tot het uiterste te zullen inspannen om het ontwerpbesluit helmplicht snorfiets uiterlijk in de laatste week voor het einde van het zomerreces naar de Kamer te sturen voor de gebruikelijke voorhangprocedure; overwegende dat in de Kamer ook op andere momenten is aangedrongen op een spoedige toezending zoals bij het rappel van de commissie Infrastructuur en Waterstaat op 9 september 2020 voor een spoedige toezending ontwerpbesluit helmplicht snorfietsers; overwegende dat het ontwerpbesluit nog steeds niet naar de Kamer is gestuurd en de minister niet voornemens meer lijkt dit op de korte termijn te gaan doen;verzoekt de regering het ontwerpbesluit helmplicht snorfiets uiterlijk voor het kerstreces naar de Kamer te sturen in een apart voorstel waarbij geen koppeling wordt gemaakt met voertuigen met een maximum constructiesnelheid tot 25 km/u of het kader voor lichte elektrische voertuigen (LEV's) en gaat over tot de orde van de dag. Zij krijgt nr. 870 was nr. 860 (29398). De voorzitter: De motie-Kröger (29398 nr. 862) is in die zin gewijzigd en nader gewijzigd dat zij thans is ondertekend door de leden Kröger en Stoffer en luidt: Motie De Kamer gehoord de beraadslaging overwegende dat de schoolomgeving voor kinderen een veilige verkeersomgeving moet zijn; overwegende dat de SWOV ook 50 km/u-verkeer als een risico identificeert voor vervoer van kinderen naar school en/of de kinderopvang; verzoekt de regering in overleg met gemeenten en SWOV een afwegingskader te ontwikkelen waarbij een maximumsnelheid van 30 km/u in de bebouwde kom als leidend principe gehanteerd wordt met de mogelijkheid om op doorgaande wegen hiervan af te wijken als het veilig kan en gezamenlijk hiervoor een plan op te stellen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 872 was nr. 862 (29398). De voorzitter: De motie-Schonis (29398 nr. 865) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging overwegende dat het kabinet in zijn Strategisch Plan Verkeersveiligheid de ambitie heeft uitgesproken om in 2050 het aantal verkeersslachtoffers in Nederland terug te brengen tot nul; overwegende dat het invoeren van een verplichting om auto's ook overdag met verlichting te laten rijden een eenvoudige manier is om snel de verkeersveiligheid te vergroten;verzoekt de regering om onderzoek te doen naar de mogelijkheid tot een wettelijke verplichting voor het continu voeren van autoverlichting en de Tweede Kamer over de uitkomsten voor februari 2021 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 874 was nr. 873 (29398). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Postma c.s. (29398 nr. 870 was nr. 860). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen D66 het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Stoffer (29398 nr. 861). De voorzitter: Ik constateer dat de leden van de fracties van de PvdA Krol 50PLUS DENK D66 de VVD de SGP het CDA de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de nader gewijzigde motie-Kröger/Stoffer (29398 nr. 872 was nr. 862). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen D66 de SGP het CDA en de ChristenUnie voor deze nader gewijzigde motie hebben gestemd en de leden van de overige fracties ertegen zodat zij is aangenomen. De heer Van der Lee. De heer Van der Lee (GroenLinks): Namens mevrouw Kröger die heel blij is dat de Kamer deze motie heeft aangenomen vraag ik om een brief over de uitvoering van de motie. Die zouden we graag ontvangen voor de behandeling van de IenW-begroting. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Van Toorenburg.Mevrouw Van Toorenburg (CDA): Ik dacht het aan het eind even te vragen maar ik doe het ook maar nu. Zouden wij ook een reactie kunnen krijgen op de aangenomen motie van mevrouw Postma op stuk nr. 860? De voorzitter: Ja. Ik stel voor het stenogram van dit deel van de vergadering door te geleiden naar het kabinet. In stemming komt de motie-Laçin (29398 nr. 863). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Aalst (29398 nr. 864). De voorzitter: Ik constateer dat de leden van de fracties van de SP de PvdA Krol GroenLinks de PvdD Van Kooten-Arissen DENK de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de nader gewijzigde motie-Schonis (29398 nr. 874 was nr. 873). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de SGP het CDA en de ChristenUnie voor deze nader gewijzigde motie hebben gestemd en de leden van de overige fracties ertegen zodat zij is aangenomen.