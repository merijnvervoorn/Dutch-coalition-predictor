6 Stemming motie Benoeming van drie Kamerleden tot staatssecretaris in het demissionaire kabinet (ronde 1) Aan de orde is de stemming over een motie ingediend bij het debat over de benoeming van drie Kamerleden tot staatssecretaris in het demissionaire kabinet te weten: - de motie-Leijten c.s. over het strikt interpreteren van artikel 57 lid 3 van de Grondwet (35896 nr. 6). (Zie wetgevingsoverleg van 13 september 2021.) De voorzitter: We gaan naar de hoofdelijke stemming over de motie die is ingediend bij het debat over de benoeming van drie Kamerleden tot staatssecretaris in het demissionaire kabinet. Dat is de motie-Leijten c.s. over het strikt interpreteren van artikel 57 lid 3 van de Grondwet (35896 nr. 6). Het woord is aan de griffier. De leden van de eerste groep Aartsen tot en met Den Haan brengen hun stem uit. De voorzitter: Dank u wel. Ik zie de heer Bisschop. De heer Bisschop (SGP): Voorzitter ik was niet helemaal bij de les. Ik heb "tegen" gezegd maar dat had "voor" moeten zijn. (Hilariteit) De voorzitter: We zullen uw opmerking meenemen in de Handelingen.