5 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-De Hoop (31305 nr. 345). Daartoe wordt besloten. De voorzitter: Voordat we gaan stemmen — het wordt een beetje een traditie — geef ik het woord aan de heer Van Nispen van de SP. De heer Van Nispen (SP): Dank u wel voorzitter. Wij zouden graag uitstel van stemmingen willen vragen bij punt 5 over de Verzamelwet Justitie en Veiligheid 2022 omdat het amendement nog steeds gewijzigd moet worden. We wachten nog op informatie en op een brief van het kabinet. Ik verzoek om uitstel met twee weken voor deze stemmingen. De voorzitter: Is daar bezwaar tegen? Dat is niet het geval. Dat betekent dat we op een later moment gaan stemmen over punt 5. Dan geef ik het woord aan de heer Strolenberg van de VVD. De heer Strolenberg (VVD): Ik verzoek om uitstel met een week van de stemmingen over het correctief bindend referendum na overleg met de indiener. De voorzitter: Het gaat om de punten 3 en 4 op de stemmingslijst. Ik hoor dat een collega vraagt om een onderbouwing. Dat is aan u meneer Strolenberg. De heer Strolenberg (VVD): Als fractie willen we ons daar nog over beraden en er later op terugkomen. De voorzitter: Ik kijk even of er bezwaar tegen is om op een later moment te stemmen over de punten 3 en 4. De heer Dassen Volt. De heer Dassen (Volt): Voorzitter. Het wordt nu voor meerdere keren uitgesteld. Daar wil ik eigenlijk graag gebruik van maken want dan zou ik willen vragen of het voor twee weken uitgesteld kan worden. Dat geeft ons de mogelijkheid om de splitsing te bespreken.De heer Van Nispen (SP): Voorzitter. Als andere fracties tijd nodig hebben om zich te beraden om uiteindelijk voor te stemmen dan gunnen we die fracties die tijd zelfs als dat twee weken is. Maar we willen wel voortgang dus uiterlijk twee weken uitstel als dat nodig is. De heer Martin Bosma (PVV): We praten over het referendum sinds 1895 dus ... (Hilariteit) De heer Martin Bosma (PVV): Werkelijk waar. Toen stond het in het verkiezingsprogramma van de SDAP. We hebben er dus redelijk over kunnen nadenken. Om nou elke week weer uitstel te vragen daar snap ik echt niks van. Ik vind het mysterieus dat de VVD nu met dit voorstel komt: nog een weekje erbij twee weekjes erbij. De voorzitter: U bent het er niet mee eens. De heer Martin Bosma (PVV): Ik ben het er niet mee eens voorzitter. Mevrouw Van der Graaf (ChristenUnie): Voorzitter. Als een fractie daarom verzoekt dan willen wij daar die ruimte voor bieden. Ik ben wel heel erg benieuwd tot welke uiteindelijke afweging dat bij de VVD-fractie zal leiden. Ik hoop dat ze het voorstel gaan steunen. De voorzitter: Ik vraag alleen aan de leden die het er niet mee eens zijn om te reageren. De heer Van der Staaij (SGP): Voorzitter. Ik wil nog even een aanvulling op de heer Bosma doen. Ik herinner mij dat er in 1797 al een referendum werd gehouden ... (Hilariteit) De heer Van der Staaij (SGP): Tijdens de Bataafse Republiek. Dat is om goede redenen afgeschaft. Wellicht kunnen fracties daarmee in de beraadslaging rekening houden. De voorzitter: Ondanks dit betoog is er een meerderheid om de stemmingen over de punten 3 en 4 uit te stellen voor twee weken. Er is een ultimatum meegegeven.