8 Regeling van werkzaamheden De voorzitter: Ik stel voor toe te voegen aan de agenda van de Kamer: - het wetsvoorstel Bepalingen verband houdende met de vestiging in Nederland van de Kosovaarse Speciale Kamers en Speciale Aanklager met het oog op de berechting van ernstige misdrijven gepleegd in Kosovo tussen 1 januari 1998 en 31 december 2000 (Uitvoeringswet Speciale Kamers Kosovo) (34498); - het wetsvoorstel Goedkeuring van het op 15 februari 2016 te Pristina tot stand gekomen Verdrag tussen het Koninkrijk der Nederlanden en de Republiek Kosovo betreffende de vestiging van de Kosovo Relocated Specialist Judicial Institution in Nederland (Trb. 2016 27 en 75) (34499); - het wetsvoorstel Wijziging van de Wet medisch-wetenschappelijk onderzoek met mensen en de Geneesmiddelenwet in verband met de uitvoering van verordening 536/2014 op het gebied van klinische proeven met geneesmiddelen voor menselijk gebruik (34429); - het wetsvoorstel Wijziging van de Wet opslag duurzame energie in verband met de vaststelling van tarieven voor 2017 (34497); - het wetsvoorstel Wijziging van de Wet op het financieel toezicht ter implementatie van richtlijn nr. 2014/92/EU van het Europees Parlement en de Raad van 23 juli 2014 betreffende de vergelijkbaarheid van de in verband met betaalrekeningen aangerekende vergoedingen het overstappen naar een andere betaalrekening en de toegang tot betaalrekeningen met basisfuncties (PbEU 2014 L 257) (Implementatiewet toegang basisbetaalrekening) (34480); - het wetsvoorstel Uitvoering van de op 28 juni 2006 te Wenen tot stand gekomen Overeenkomst tussen de Europese Unie en de Republiek IJsland en het Koninkrijk Noorwegen betreffende de procedures voor overlevering tussen de lidstaten van de Europese Unie en IJsland en Noorwegen (Pb EU L 292) (34365); - het wetsvoorstel Wijziging van de Wet wapens en munitie de Flora- en faunawet en de Wet natuurbescherming in verband met de versterking van het stelsel ter beheersing van het legaal wapenbezit (34432); - het wetsvoorstel Wijziging van boek 2 van het Burgerlijk Wetboek in verband met het voortzetten van het streefcijfer voor een evenwichtige verdeling van de zetels van het bestuur en de raad van commissarissen van grote naamloze en besloten vennootschappen (34435). Voorts stel ik voor toe te voegen aan de plenaire agenda: - de kabinetsreactie op het jaarverslag van de Nationale ombudsman over 2015 (34410); - het burgerinitiatief "Peuro" (34387 nr. 1 en nr. 2). Op verzoek van een aantal leden stel ik voor de volgende door hen ingediende moties opnieuw aan te houden: 34300X nr. 105; 31293 nr. 283; 34300-VIII nr. 131. Op voorstel van de vaste commissie voor Economische Zaken stel ik voor om de wens te kennen te geven naderoverleg te voeren over de ontwerp-Rijksstructuurvisie Windenergie op Zee: Aanvulling Hollandse Kust (33561 nr. 30) en de Aanvulling op de planMER en de herziening van de passende beoordeling bij de ontwerp-Rijksstructuurvisie Windenergie op Zee: Aanvulling gebied Hollandse Kust (33561 nr. 32). Ik stel voor toe te voegen aan de agenda: - het VSO Beleidskader internationaal cultuurbeleid voor de periode 2017-2020 (31482 nr. 97) met als eerste spreker het lid Van Veen namens de VVD-fractie. Overeenkomstig de voorstellen van de voorzitter wordt besloten. De voorzitter: Ik geef het woord aan de heer Omtzigt die spreekt namens het CDA. De heer Omtzigt (CDA): Voorzitter. Uit de beantwoording van Kamervragen door de staatssecretaris van Financiën van gisteravond blijkt dat de Belastingdienst straks 6.000 ambtenaren moet missen die versneld en vervroegd uittreden dat dat 700 miljoen euro kost en dat de continuïteit van de processen niet gewaarborgd is. Dat betekent dat veel dingen niet gecontroleerd zullen worden. Wij vinden dat buitengewoon ernstig en zouden daarover graag een brief ontvangen waarin precies staat wat de raming van de kosten per jaar was en wat de kosten nu per jaar zijn. Ook moet daarin staan hoeveel boete de Belastingdienst aan zichzelf moet betalen en hoe die berekend wordt. Misschien moet ook nog een aantal aanvullende vragen van de commissie worden beantwoord. Die brief zouden we graag binnen een week ontvangen. Na ommekomst van de antwoorden zouden we hierover graag een plenair debat voeren met de staatssecretaris van Financiën. De voorzitter: Wie wil hierover iets zeggen? De heer Bashir (SP): Niet alleen lopen de kosten uit de hand maar ook wordt er gestrooid met geld. Mensen die bijna met AOW gaan krijgen ook een vergoeding tot wel €70.000. De voorzitter: Steunt u het verzoek of niet? De heer Bashir (SP): Dit is onbegrijpelijk. Ik kan dit niet uitleggen aan de mensen dus ik steun dit verzoek. De heer Groot (PvdA): Wij hebben op 13 oktober een uitgebreid AO hierover. Voorzitter ik kijk ook even naar u want ik wil echt niet een debat tegenhouden maar wordt zo'n debat wel eerder gepland dan 13 oktober? Anders zou ik dit graag aan deorde willen laten komen op 13 oktober. Deze AO's hebben wij afgesproken om de Belastingdienst op de voet te volgen bij de Investeringsagenda. Daar was dat AO voor bedoeld. Ik wil het debat niet tegenhouden maar als het niet voor 13 oktober gepland kan worden zou ik zeggen dat een AO de beste gelegenheid is. De voorzitter: Dus u geeft in verband met de tijdsplanning de voorkeur aan een AO. Mevrouw Aukje de Vries (VVD): Het lijkt mij inderdaad goed dat wij hierover spreken. Volgens mij kan dit het snelste in het al geplande algemeen overleg op 13 oktober. De heer Tony van Dijck (PVV): Steun voor de vraag om een brief en inderdaad vandaag wat aanvullende vragen in de commissie. Ook steun voor het debat. De heer Van Weyenberg (D66): Voorzitter. Ik wil er ook graag snel over praten maar ik heb ook gezien dat u net met uw hoofd zat te schudden toen werd gesproken over de mogelijkheid van een plenair debat voor het algemeen overleg. Daarom denk ik dat wij dit het snelst in het algemeen overleg kunnen doen. Dan kunnen wij in de commissie nog vragen stellen. Steun voor de brief. De heer Van Vliet (Van Vliet): Die brief lijkt mij prima. Het gaat volgens mij om de eindheffing. Dat zei de staatssecretaris ook vanochtend. Het is belangrijk om hierover te spreken. Laten wij ons focussen op het AO met alle respect voor het verzoek van de heer Omtzigt. De voorzitter: Mijnheer Omtzigt het verzoek om een brief wordt door iedereen gesteund. De meerderheid geeft er echter de voorkeur aan om dit te betrekken bij een AO. De heer Omtzigt (CDA): Dat zie ik. Ik begrijp het wel maar ik denk dat de problemen bij de Belastingdienst niet moeten worden onderschat zeker nu de continuïteitvraag wordt gesteld. Ik leg mij hier natuurlijk bij neer. Ik zou die brief graag voor volgende week donderdag ontvangen inclusief de aanvullende antwoorden. Ik vind het verstandig om die vanmiddag inderdaad via de commissie te stellen. De voorzitter: Voor degenen die denken: wat is een AO? AO staat voor algemeen overleg. De heer Omtzigt (CDA): Dat is de commissievergadering waarin dit een van de punten zal zijn die aan de orde worden gesteld.De voorzitter: Ik stel voor dit deel van het stenogram door te geleiden naar het kabinet. De vergadering wordt enkele ogenblikken geschorst. Voorzitter: Neppérus