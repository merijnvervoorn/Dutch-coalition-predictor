20 Stemmingen moties Handhaving Wet gedeeltelijk verbod gezichtsbedekkende kleding Aan de orde zijn de stemmingen over moties ingediend bij het debat over de handhaving van de Wet gedeeltelijk verbod gezichtsbedekkende kleding te weten: - de motie-Kuzu over intrekking van de Wet gedeeltelijk verbod gezichtsbedekkende kleding (34349 nr. 18); - de motie-Wiersma c.s. over een verscherpte aanpak van het verbod op gezichtsbedekkende kleding (34349 nr. 19); - de motie-Wiersma/Stoffer over beboeten door boa's mogelijk maken (34349 nr. 20); - de motie-Van der Molen/Wiersma over na overtreding verbod toegang weigeren tot het ov (34349 nr. 21); - de motie-Jasper van Dijk over evaluatie van de wet na één jaar (34349 nr. 22); - de motie-Van der Graaf/Stoffer over een extra communicatie-inspanning over de reikwijdte en toepassing van de wet (34349 nr. 23); - de motie-Van Kooten-Arissen over goede opvang en begeleiding van geloofsverlaters (34349 nr. 24); - de motie-Van Kooten-Arissen over alleen nog burgerarrest toestaan bij een misdrijf (34349 nr. 25). (Zie vergadering van 26 september 2019.) De voorzitter: De motie-Wiersma c.s. (34349 nr. 19) is in die zin gewijzigd dat zij thans is ondertekend door de leden Wiersma Van der Molen en Stoffer en luidt: Motie De Kamer gehoord de beraadslaging overwegende dat de invoering van het gedeeltelijk verbod gezichtsbedekkende kleding met veel onduidelijkheid gepaard gaat terwijl de wet glashelder is; overwegende dat medewerkers in met name het openbaar vervoer zich bij de handhaving van de wet niet gesteund voelen doordat eenduidige afspraken ontbreken over het aanspreken van mensen op overtreding van het verbod; verzoekt de regering met de uitvoerende sectoren uit te werken hoe binnen de al bestaande taken en bevoegdheden zoals vastgelegd in gebruikersovereenkomsten en huisregels het aanspreken op en de naleving waarborgen van het verbod op gezichtsbedekkende kleding door alle instellingen waarop het verbod van toepassing is kan worden verzekerd; verzoekt de regering tevens de Kamer nog dit kalenderjaar over deze verscherpte aanpak en afspraken te informerenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 26 was nr. 19 (34349). De voorzitter: De motie-Wiersma/Stoffer (34349 nr. 20) is in die zin gewijzigd dat zij thans luidt: Motie De Kamer gehoord de beraadslaging constaterende dat buitengewoon opsporingsambtenaren (boa) in het domein openbaar vervoer nu niet de mogelijkheid hebben om overtreders van het gedeeltelijk verbod op gezichtsbedekkende kleding te beboeten; roept de regering op om boa's in het domein openbaar vervoer de mogelijkheid te geven de Wet gedeeltelijk verbod gezichtsbedekkende kleding te handhaven door deze toe te voegen aan de lijst van wettelijke voorschriften waarin buitengewoon opsporingsambtenaren in het openbaar vervoer zijn belast met de opsporing van strafbare feiten of door deze op te nemen in het Besluit personenvervoer en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 27 was nr. 20 (34349). Ik stel vast dat wij nu over deze gewijzigde moties kunnen stemmen. In stemming komt de motie-Kuzu (34349 nr. 18). De voorzitter: Ik constateer dat de leden van de fractie van DENK voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Wiersma c.s. (34349 nr. 26 was nr. 19). De voorzitter: Ik constateer dat de leden van de fracties van 50PLUS de VVD de SGP het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Wiersma/Stoffer (34349 nr. 27 was nr. 20).De voorzitter: Ik constateer dat de leden van de fracties van 50PLUS de VVD de SGP de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van der Molen/Wiersma (34349 nr. 21). De voorzitter: Ik constateer dat de leden van de fracties van 50PLUS de VVD de SGP het CDA de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Jasper van Dijk (34349 nr. 22). De voorzitter: Ik constateer dat de leden van de fracties van de SP GroenLinks vKA de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. De heer Van der Molen? De heer Van der Molen (CDA): Voorzitter. Mede namens collega Wiersma van de VVD: nu motie 34349 nr. 21 die was ontraden wel is aangenomen ontvangen wij graag binnen twee weken een brief van het kabinet over hoe het deze motie wil gaan uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. De heer Wiersma is het daar niet mee eens? De heer Wiersma. De heer Wiersma (VVD): Voorzitter. Daar ben ik het zeer mee eens maar de motie op stuk nr. 19 is ook aangenomen. Daar willen wij ook graag een reactie op horen. De voorzitter: Oké. Ook daarvan stel ik voor het stenogram van dat deel van de vergadering door te geleiden naar het kabinet. In stemming komt de motie-Van der Graaf/Stoffer (34349 nr. 23). De voorzitter: Ik constateer dat de leden van de fracties van de SP de PvdA GroenLinks vKA de PvdD 50PLUS D66 de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Kooten-Arissen (34349 nr. 24).De voorzitter: Ik constateer dat de leden van de fracties van de SP de PvdA GroenLinks vKA de PvdD 50PLUS D66 de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Kooten-Arissen (34349 nr. 25). De voorzitter: Ik constateer dat de leden van de fracties van vKA DENK en 50PLUS voor deze motie hebben gestemd en de leden van de overige fracties ertegen zodat zij is verworpen. Mevrouw Van Kooten-Arissen. Mevrouw Van Kooten-Arissen (vKA): Voorzitter. Nu mijn motie op stuk 34349 nr. 24 is aangenomen zou ik graag van het kabinet een brief ontvangen over hoe het de motie wenst te gaan uitvoeren voor het herfstreces alstublieft. De voorzitter: Ik stel voor het stenogram van dit deel van de vergadering door te geleiden naar het kabinet.