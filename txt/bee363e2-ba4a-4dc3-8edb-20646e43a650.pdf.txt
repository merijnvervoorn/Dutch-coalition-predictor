10 Regeling van werkzaamheden De voorzitter: Op verzoek van een aantal leden stel ik voor enkele door hen ingediende moties opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor de volgende moties opnieuw gaat lopen: 32735 nr. 115; 21501-32 nr. 759; 32813 nr. 83; 21501-32 nr. 660; 33400-XII nr. 44; 33400-XVI nr. 87; 31389 nr. 140. Ik stel voor toe te voegen aan de agenda: - het VAO Leefomgeving naar aanleiding van een algemeen overleg gehouden op 6 november 2014 met als eerste spreker mevrouw Van Tongeren van GroenLinks; - het VAO Langer zelfstandig wonen naar aanleiding van een algemeen overleg gehouden op 6 november 2014 met als eerste spreker mevrouw Leijten van de SP; - het VAO Integriteit en verwevenheid naar aanleiding van een algemeen overleg gehouden op 6 november 2014 met als eerste spreker mevrouw Leijten van de SP. Overeenkomstig de voorstellen van de voorzitter wordt besloten. De voorzitter: Het woord is aan de heer Voordewind van de fractie van de ChristenUnie. De heer Voordewind (ChristenUnie): Voorzitter. Gisteren hebben we kennis mogen nemen van het heuglijke feit dat het Europees Comité voor Sociale Rechten de definitieve uitspraak heeft gedaan dat Nederland moet overgaan tot de voorziening bed bad en brood voor hen die uitgeprocedeerd of ongedocumenteerd zijn. Daar feliciteer ik de protestantse kerk mee maar vooral hen die jarenlang in onzekerheid hebben gezeten of die menswaardige opvang er zou komen. Dit is een belangrijk besluit dat consequenties heeft voor het Rijk en mogelijk ook voor de gemeenten. De winter komt er over enkele weken aan. Het is dus van groot belang dat de Kamer hier zo snel mogelijk over debatteert. Ik zou dat debat graag vooraf willen laten gaan door een brief van het kabinet waarin het kabinet reageert op de uitspraak van het ECSR. De voorzitter: Een verzoek om steun voor een debat met de staatssecretaris van Veiligheid en Justitie over de uitspraak van het Europees Comité voor Sociale Rechten over asielbeleid in Nederland en voor een brief. De heer Oskam (CDA): U nam zojuist afscheid van de heer Hijum en ik neem het al meteen van hem over.De voorzitter: Gefeliciteerd! De heer Oskam (CDA): Voor deze keer steun. De heer Schouw (D66): Mijn fractie vindt het onverantwoord om deze kwestie over de winter heen te tillen. Wij willen dus heel graag een debat. Als dat niet lukt moeten we bekijken of we dit volgende week in het AO verder kunnen behandelen want er moet echt een Kameruitspraak komen. Mevrouw Gesthuizen (SP): Van harte steun. Ik heb niet goed gehoord of de heer Voordewind ook heeft gevraagd om een schriftelijke reactie die we bij het debat kunnen betrekken. De voorzitter: Ja daar heeft hij ook om gevraagd. Mevrouw Gesthuizen (SP): Ook daarvoor steun. Mevrouw Ouwehand (PvdD): De uitspraak komt niet onverwachts. Het kabinet wil wachten tot januari voordat het weet wat het hiervan vindt. Dat lijkt mij echt te lang. Dus van harte steun voor het verzoek om snel te debatteren. De heer Fritsma (PVV): De PVV heeft liever dat onze ouderen fatsoenlijke opvang krijgen dan tienduizenden illegalen die hier niet eens mogen zijn maar wil wel duidelijkheid van het kabinet dat het niets met deze uitspraak doet. In dat licht steun voor het verzoek. De heer Bontes (Groep Bontes/Van Klaveren): Mijn fractie kijkt heel anders aan tegen dit probleem dan de heer Voordewind maar we steunen het debat. Mevrouw Kuiken (PvdA): Geen steun voor een plenair debat omdat we als commissie al zelf hebben besloten om volgende week op 20 november een algemeen overleg over dit onderwerp te houden. Dat is ook de reden geweest van het uitstel van dat AO naar 20 november. Een reactie van het kabinet naar aanleiding van het advies van afgelopen maandag lijkt mij prima. De heer Azmani (VVD): Een reactie is prima. Het debat hebben we volgende week want dat hebben we al ingepland. Geen steun dus voor een plenair debat.Mevrouw Voortman (GroenLinks): GroenLinks steunt het verzoek wel. Gegeven het feit dat we weer geen meerderheid hebben neem ik aan dat we volgende week wel weten waar we aan toe zijn en dat elke partij dan wel kleur bekent. De heer Voordewind (ChristenUnie): Ik constateer dat er ruime steun is. Eigenlijk de hele oppositie zegt dat het goed zou zijn als we hierover een debat zouden voeren in deze zaal maar ik kan ook tellen: er is nog geen meerderheid voor. Wel is er steun voor een dertigledendebat. Ik vind het teleurstellend omdat de woordvoerder van de PvdA juist heeft gezegd dat we het debat moeten aangaan … De voorzitter: Mijnheer Voordewind … De heer Voordewind (ChristenUnie): … vanwege deze uitspraak. Maar goed dan verzoek ik om een dertigledendebat met daaraan voorafgaand een brief. Ik vraag of het mogelijk is om die brief in ieder geval voor volgende week te krijgen. Mevrouw Kuiken (PvdA): We staan hier uiteindelijk altijd plenair. Ik verwacht namelijk dat er na 20 november een VAO zal volgen. Maar laten we wel zijn we hebben juist bewust als commissie zelf gezegd: laten we een AO houden en het niet laten afhangen van de drukte op de plenaire agenda. Vanzelfsprekend verwacht ik een schriftelijke reactie voor 20 november. Laten we elkaar en onszelf als Kamer serieus nemen. De voorzitter: Ik zal het stenogram van dit gedeelte van de vergadering doorgeleiden naar het kabinet. Ik zal daarbij nadrukkelijk aangeven dat die reactie er moet zijn voor 20 november zodat die besproken kan worden in het algemeen overleg dat u met elkaar al eerder hebt afgesproken. Ik zal het dertigledendebat toevoegen aan de lijst met debatten. De heer Voordewind (ChristenUnie): Ik maak wel bezwaar tegen de uitspraak "laten we elkaar serieus nemen". Die gaat dan ook over uitspraken die deze partij eerder heeft gedaan over dit onderwerp. De voorzitter: Ik wil dat debat hier niet gaan voeren. Er is zojuist een dertigledendebat over aangevraagd. Ik geef er altijd de voorkeur aan dat we ons in de regeling van werkzaamheden beperken tot de aanvraag en een reactie daarop. Als de een erop reageert dan geef ik soms de ander de gelegenheid om daarop iets terug te zeggen maar laten we het debat volgende week voeren tijdens het algemeen overleg.De heer Schouw (D66): Mag ik een creatieve en constructieve suggestie doen? We hebben volgende week donderdag dat AO. Dat zouden we iets kunnen verlengen. De voorzitter: Maar dat moet u niet hier regelen. De heer Schouw (D66): Nee maar dan komt mijn andere punt. Als de Voorzitter van de Kamer rekening wil houden met een VAO na afloop van dat AO dan hebben we volgende week donderdag gewoon duidelijkheid over deze kwestie en is denk ik iedereen tevreden. Mevrouw Gesthuizen (SP): Daar sluit ik mij van harte bij aan. De voorzitter: Het is een creatieve oplossing. Bij dezen is het VAO alvast aangevraagd en kan ik dat inplannen voor volgende week donderdag na afloop van het algemeen overleg. Het woord is aan de heer Omtzigt van de CDA-fractie. De heer Omtzigt (CDA): Voorzitter. Ik doe het verzoek om de stemmingen over het wetsvoorstel Verzamelwet SZW 2015 uit te stellen tot de geplande stemmingen op donderdag over het Belastingplan. Dat heeft ermee te maken dat we nog op één antwoord wachten van de minister van SZW over een uitzonderingsregeling. Het is ook heel belangrijk omdat we nog bezig zijn om te kijken of we een wijziging aanbrengen in een amendement. Daarom vraag ik de collega's of de stemmingen nog twee dagen kunnen wachten. De voorzitter: U weet dat ik daarvoor de steun moet vragen van de meerderheid van de Kamer. De heer Van Weyenberg (D66): Het is een belangrijk amendement. Volop steun voor uitstel. De heer Dijkgraaf (SGP): Steun. Mevrouw Vermeij (PvdA): Wij steunen het verzoek mits er echt donderdag gestemd wordt. De heer Potters (VVD): Steun voor het voorstel maar we moeten donderdag dan ook echt stemmen.De voorzitter: Dat betekent dat er donderdag gestemd zal worden. Mevrouw Voortman (GroenLinks): Ik wil twee moties aanhouden. Zal ik dat nu doen? De voorzitter: Liever aan het begin van de stemmingen. Er zijn meer mensen die nog opmerkingen hebben over de stemmingslijst. Dan is hiermee een einde gekomen aan de regeling van werkzaamheden. Ik schors voor enkele ogenblikken waarna we gaan stemmen. Ik verzoek de leden die dat nog niet gedaan hebben de presentielijst te tekenen. De vergadering wordt enkele ogenblikken geschorst.