18 Stemmingen moties Strategische agenda hoger onderwijs en onderzoek Aan de orde zijn de stemmingen over moties ingediend bij het debat over Strategische agenda hoger onderwijs en onderzoek te weten: - de motie-Van der Molen/Wiersma over een gelijk speelveld tussen bekostigde en onbekostigde onderwijsaanbieders aan volwassenen (31288 nr. 810); - de motie-Van der Molen/Bruins over overleg met het beroepenveld over het onderwijsprogramma (31288 nr. 811); - de motie-Van der Molen/Paternotte over persoonlijke ontplooiing en maatschappelijk verantwoordelijkheidsbesef (31288 nr. 812); - de motie-Westerveld/Van den Hul over studenten die aanspraak maken op het profileringsfonds in de rendementscijfers uitzonderen (31288 nr. 813); - de motie-Westerveld over verruiming van het aantal opleidingsplaatsen bij medische opleidingen (31288 nr. 814); - de motie-Beertema over sluiten van NHL Stenden in Qatar (31288 nr. 815); - de motie-Wiersma over een leerbanenoffensief in het hbo (31288 nr. 816); - de motie-Wiersma over openstellen van onlinecursussen voor iedere Nederlander (31288 nr. 817); - de motie-Wiersma over hogescholen en universiteiten aansporen samenwerking met bedrijfsscholen te zoeken (31288 nr. 818); - de motie-Wiersma over een verscherping van de verplichting het maatschappelijk verantwoordelijkheidsbesef te bevorderen (31288 nr. 819); - de motie-Van den Hul c.s. over het effect van de verschuivingen in de bekostiging op de werkdruk op faculteitsniveau (31288 nr. 820); - de motie-Van den Hul c.s. over de diversiteit van de bestuurlijke top in het hoger onderwijs (31288 nr. 821); - de motie-Paternotte/Van der Molen over toevoegen van loting aan het selectie-instrumentarium (31288 nr. 822); - de motie-Paternotte/Van den Hul over meebeslissen door studenten en docenten bij de invulling van de studiekeuzecheck (31288 nr. 823); - de motie-Futselaar c.s. over bindende afspraken over afname van tijdelijke dienstverbanden (31288 nr. 824); - de motie-Bruins/Van der Molen over een landelijke overlegstructuur tussen hoger beroepsonderwijs en georganiseerd bedrijfsleven (31288 nr. 825). (Zie notaoverleg van 10 februari 2020.) De voorzitter: Op verzoek van mevrouw Westerveld stel ik voor haar motie (31288 nr. 814) aan te houden. Daartoe wordt besloten.De voorzitter: De motie-Wiersma (31288 nr. 816) is in die zin gewijzigd dat zij thans luidt: Motie De Kamer gehoord de beraadslaging constaterende dat in de uitvoering van de motie-Tielen c.s. de subsidieregeling praktijkleren is vastgelegd tot 2023 en dat deze regeling is uitgebreid naar duale en deeltijdse hboopleidingen gericht op de sector zorg en welzijn; constaterende dat het hbo achterblijft ten opzichte van het mbo als het gaat om een praktijkgerichte leerweg; van mening dat duale hbo-opleidingen zich focussen op een Ã©chte beroepsopleiding en daarmee een grote meerwaarde hebben voor de Nederlandse samenleving; verzoekt de regering om voor de zomer te komen tot een plan van aanpak voor een leerbanenoffensief in het hbo met daarin concrete ambities aan te bieden duale opleidingen alsmede ook langetermijndoelen; verzoekt de regering tevens om zo ook te komen tot een overlegtafel tussen het hoger onderwijs en het georganiseerde landelijke bedrijfsleven en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 828 was nr. 816 (31288). De voorzitter: De motie-Wiersma (31288 nr. 818) is in die zin gewijzigd en nader gewijzigd dat zij thans is ondertekend door de leden Wiersma en Bruins en luidt: Motie De Kamer gehoord de beraadslaging overwegende dat kwalitatief goed onderwijs vooropstaat en er meerdere wegen zijn om dat te bieden; constaterende dat er veel goede initiatieven zijn zoals de bedrijfsschool van Tata Steel maar dat we deze voorbeelden vooral zien op het mbo en niet in het hoger onderwijs; overwegende dat Techniek Nederland aangeeft dat het een goed idee is dat de schotten tussen arbeidsmarkt en onderwijs meer zouden verdwijnen; verzoekt de regering bekostigde hogescholen en universiteiten aan te sporen om binnen de voorwaarden die daarvoor gelden samenwerking met bedrijfsscholen op te zoe-ken zowel binnen als buiten het experiment leeruitkomsten en om bedrijfsscholen aan te sporen samenwerking op te zoeken met private instellingen die opleidingen in het hoger onderwijs verzorgen waarbij gebruikgemaakt kan worden van het STAP-budget en de Kamer hierover voor de zomer van 2020 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 830 was nr. 829 (31288). De voorzitter: De motie-Bruins/Van der Molen (31288 nr. 825) is in die zin gewijzigd dat zij thans luidt: Motie De Kamer gehoord de beraadslaging overwegende dat er niet alleen regionaal maar juist ook landelijk goede afstemming nodig is tussen het beroepsonderwijs en het afnemend veld bijvoorbeeld over kwalitatieve en kwantitatieve ontwikkelingen in de sectoren en de daaruit voortkomende behoeften van bedrijfstakken ten aanzien van de opleidingen; overwegende dat er op dit vlak in het mbo goede ervaringen zijn middels de Samenwerkingsorganisatie Beroepsonderwijs Bedrijfsleven; verzoekt de regering om te verkennen of en hoe naast het stimuleren van de regionale overlegstructuur een landelijke overlegstructuur kan worden ingericht tussen het hoger beroepsonderwijs en het georganiseerde bedrijfsleven waar niet-vrijblijvende afspraken gemaakt worden over de aansluiting onderwijs en arbeidsmarkt naar voorbeeld van of middels aansluiting bij de overlegtafels van SBB en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 831 was nr. 825 (31288). Ik stel vast dat wij nu over deze gewijzigde moties kunnen stemmen. In stemming komt de motie-Van der Molen/Wiersma (31288 nr. 810). De voorzitter: Ik constateer dat de leden van de fracties van DENK 50PLUS de VVD de SGP het CDA de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Van der Molen/Bruins (31288 nr. 811). De voorzitter: Ik constateer dat de leden van de fracties van de VVD het CDA de ChristenUnie FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van der Molen/Paternotte (31288 nr. 812). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Westerveld/Van den Hul (31288 nr. 813). De voorzitter: Ik constateer dat deze motie met algemene stemmen is aangenomen. In stemming komt de motie-Beertema (31288 nr. 815). De voorzitter: Ik constateer dat de leden van de fracties van de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Wiersma (31288 nr. 828 was nr. 816). De voorzitter: Ik constateer dat de leden van de fracties van DENK 50PLUS de VVD de SGP het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Wiersma (31288 nr. 817). De voorzitter: Ik constateer dat de leden van de fracties van DENK Van Kooten-Arissen 50PLUS D66 de VVD de SGP de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de nader gewijzigde motieWiersma/Bruins (31288 nr. 830 was nr. 829). De voorzitter: Ik constateer dat de leden van de fracties van DENK 50PLUS de VVD het CDA de ChristenUnie de PVV FvD en Van Haga voor deze nader gewijzigde motie hebbengestemd en de leden van de overige fracties ertegen zodat zij is aangenomen. In stemming komt de motie-Wiersma (31288 nr. 819). De voorzitter: Ik constateer dat de leden van de fracties van 50PLUS de VVD het CDA de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van den Hul c.s. (31288 nr. 820). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van den Hul c.s. (31288 nr. 821). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Paternotte/Van der Molen (31288 nr. 822). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Paternotte/Van den Hul (31288 nr. 823). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de ChristenUnie FvD en Van Haga voor deze motie hebben gestemd en de leden van de overige fracties ertegen zodat zij is aangenomen. Meneer Paternotte. De heer Paternotte (D66): Ik kom nog even terug op de vorige motie op stuk nr. 822 inzake het weer mogelijk maken van loting. Ik krijg graag van het kabinet een brief waarin staat hoe deze motie uitgevoerd gaat worden.De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Futselaar c.s. (31288 nr. 824). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Bruins/Van der Molen (31288 nr. 831 was nr. 825). De voorzitter: Ik constateer dat de leden van de fracties van de SP de PvdA DENK 50PLUS D66 de VVD de SGP het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.