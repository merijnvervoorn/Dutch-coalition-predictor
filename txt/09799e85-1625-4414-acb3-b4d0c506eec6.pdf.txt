11 Stemming motie Begroting Infrastructuur en Waterstaat 2025 Stemming motie Begroting Infrastructuur en Waterstaat 2025 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Infrastructuur en Waterstaat (XII) voor het jaar 2025 te weten: - de motie-Veltman over een plan om te komen tot een landelijk gestandaardiseerde uitzondering van zero-emissiezones voor ondernemers tot 2029 (36600-XII nr. 37). (Zie vergadering van 10 oktober 2024.) De voorzitter: Er zijn twee stemverklaringen. De eerste is van de heer Olger van Dijk van de fractie van NSC. De heer Olger van Dijk (NSC): Voorzitter. Er wordt al tien jaar gewerkt aan de invoering van zero-emissiezones. Nieuw Sociaal Contract staat voor zorgvuldig bestuur en voor de beleidsvrijheid van gemeenten. Voor marktkooplui en kleine zelfstandige ondernemers willen wij dat er op korte termijn alsnog wordt gekeken of gestandaardiseerde uitzonderingen mogelijk zijn. Dat moet de invoering in 2025 als gemeenten dat willen niet in de weg zitten. De motie-Veltman vraagt om een gestandaardiseerde uitzondering voor ondernemers tot 2029. Dat is te algemeen en creÃ«ert onduidelijkheid over generiek uitstel ook volgens de betrokken gemeenten en ondernemersorganisaties. Daarom stemt NSC tegen deze motie. De voorzitter: Helder. De heer Van Kent van de SP. De heer Van Kent (SP): Dank voorzitter. Dat steeds meer ondernemers alleen nog maar met elektrische voertuigen in steeds meer gebieden in Nederland mogen rijden is voor een aantal kleine ondernemers een ramp. De SP wil daar ook ruime overgangsregelingen en uitzonderingen voor mogelijk maken. Alleen het voorstel van de VVD gaat veel te ver en veegt alles van tafel ook de voorschriften voor de Albert Heijns en de Jumbo's van deze wereld. Daarom zal de SP tegen deze motie stemmen maar we kijken wel met veel interesse naar het voorstel van de BBB om te kijken hoe deze afspraken gemaakt kunnen worden op een zorgvuldige en eerlijke manier. Dank u wel. In stemming komt de motie-Veltman (36600-XII nr. 37). De voorzitter:Ik constateer dat de leden van de fracties van DENK de SGP het CDA de VVD BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen.