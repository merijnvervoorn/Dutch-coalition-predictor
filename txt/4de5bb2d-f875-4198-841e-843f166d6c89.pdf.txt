18 Stemming brief Vacature van raadsheer in de strafkamer van de Hoge Raad Aan de orde is de stemming in verband met de brief van de vaste commissie voor Veiligheid en Justitie over het opmaken van een voordracht van drie kandidaten ter vervulling van een vacature van raadsheer in de strafkamer van de Hoge Raad (33785 nr. 8). De voorzitter: Ik stel voor in afwijking van het Reglement van Orde niet schriftelijk te stemmen en met toepassing van de regeling zoals vastgelegd in Kamerstuk 24663 de voordracht conform het voorstel van de vaste commissie voor Veiligheid en Justitie als volgt vast te stellen: 1. Prof. mr. M.J. Borgers; 2. Mw. mr. A.L.J. van Strien; 3. Mw. mr. E.F. Faase. Daartoe wordt besloten.