19 Stemming motie Wachttijden in de jeugdpsychiatrie Aan de orde is de stemming over een motie ingediend bij het dertigledendebat over wachttijden in de jeugdpsychiatrie te weten: - de motie-Keijzer c.s. over vaststellen van Treeknormen voor toegang tot de Jeugdwet (31839 nr. 522). (Zie vergadering van 15 juni 2016.) De voorzitter: De motie-Keijzer c.s. (31839 nr. 522) is in die zin gewijzigd dat zij thans is ondertekend door de leden Keijzer Ypma Bergkamp Agema en Leijten en luidt: Zij krijgt nr. 523 was nr. 522 (31839). Ik stel vast dat wij hier nu over kunnen stemmen. Motie De Kamer gehoord de beraadslaging van mening dat Treeknormen zouden moeten gelden voor de jeugdhulp; verzoekt de regering Treeknormen samen met zorgaanbieders gemeenten en patiëntenorganisaties vast te stellen voor toegang tot de Jeugdwet waarbij de jeugdhulpplicht zodanig wordt geïnterpreteerd dat zorginstellingen verplicht worden te melden aan ouders en gemeenten dat ze een wachtlijst hebben en moeten bemiddelen naar een andere zorgaanbieder als de wachttijd langer is dan de Treeknorm aangeeft en gaat over tot de orde van de dag. In stemming komt de gewijzigde motie-Keijzer c.s. over vaststellen van Treeknormen voor toegang tot de Jeugdwet (31839 nr. 523 was nr. 522). De voorzitter: Ik constateer dat deze gewijzigde motie met algemene stemmen is aangenomen.