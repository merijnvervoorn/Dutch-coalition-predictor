11 Stemmingen Toevoeging van decentrale loting als selectiemethode voor opleidingen met capaciteitsfixus in het hoger onderwijs Aan de orde zijn de stemmingen in verband met het wetsvoorstel Wijziging van de Wet op het hoger onderwijs en wetenschappelijk onderzoek in verband met het toevoegen van decentrale loting als selectiemethode voor opleidingen met capaciteitsfixus in het hoger onderwijs (35765). (Zie vergadering van 24 januari 2023.) In stemming komt het gewijzigde amendement-Van der Woude c.s. (stuk nr. 17 I). De voorzitter: Ik constateer dat de leden van de fracties van Fractie Den Haan Lid Gündoğan Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor dit gewijzigde amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 17 voorkomende gewijzigde amendementen als aangenomen kunnen worden beschouwd. De heer De Hoop. De heer De Hoop (PvdA): Dank voorzitter. De aanneming van dit amendement heeft echt een hele weerslag op het wetsvoorstel. Wij hebben zeker nog een week nodig om onze afweging te maken over dit wetsvoorstel. Dat kan ik nu echt niet doen. Ik verzoek daarom om uitstel van de stemmingen over het wetsvoorstel. De voorzitter: Ik kijk even naar de collega's om te zien of er bezwaar tegen is om volgende week te stemmen over het wetsvoorstel. Daar is geen bezwaar tegen. Wel stemmen wij nog over het andere amendement. In stemming komt het gewijzigde amendement-Westerveld c.s. (stuk nr. 18 I) tot het toevoegen van onderdelen B tot en met E. De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt en BBB voor dit gewijzigde amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 18 voorkomendegewijzigde amendementen als verworpen kunnen worden beschouwd. Volgende week stemmen we dus over het wetsvoorstel.