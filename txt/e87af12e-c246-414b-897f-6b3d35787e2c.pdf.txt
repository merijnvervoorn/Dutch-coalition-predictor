25 Stemmingen moties Dierproeven Aan de orde zijn de stemmingen over moties ingediend bij het VAO Dierproeven te weten: - de motie-Wassenberg/Graus over het BPRC per 2025 sluiten als onderzoekscentrum (32336 nr. 74); - de motie-Wassenberg/Graus over een verbod op het onthouden van water en voedsel (32336 nr. 75); - de motie-Wassenberg/Graus over een budgetverschuiving naar onderzoek zonder proefdieren (32336 nr. 76); - de motie-Wassenberg over het uitfaseren van fundamenteel wetenschappelijk onderzoek met apen (32336 nr. 77); - de motie-De Groot c.s. over het registreren van alle individuele dierproeven (32336 nr. 78); - de motie-Graus/Wassenberg over de V van voork√≥men (32336 nr. 79); - de motie-Tielen over een zorgvuldige afbouw van het aantal proeven met apen (32336 nr. 80); - de motie-Tielen over het verplaatsen van proefdieren uit Amsterdam en Rotterdam (32336 nr. 81); - de motie-Von Martels/De Groot over een afname van het aantal "in voorraad" gedode proefdieren (32336 nr. 82). (Zie vergadering van 28 juni 2018.) De voorzitter: Op verzoek van de heer Wassenberg stel ik voor zijn moties (32336 nrs. 75 76 en 77) aan te houden. Daartoe wordt besloten. De voorzitter: De motie-Tielen (32336 nr. 80) is in die zin gewijzigd dat zij thans luidt: Motie De Kamer gehoord de beraadslaging overwegende dat de Kamer zich eerder heeft uitgesproken voor het afbouwen van het aantal proeven met dieren waaronder apen; overwegende dat het kabinet heeft aangekondigd het aantal proeven met apen terug te willen brengen met 40%; overwegende dat proefdieren (waaronder apen) nog steeds een belangrijke rol vervullen in medisch en wetenschappelijk onderzoek waaronder het bestrijden van levensbedreigende ziekten en infectieziekten die de volksgezondheid in gevaar brengen; overwegende dat het onwenselijk zou zijn dat onderzoeksfaciliteiten wegtrekken naar het buitenland;constaterende dat het onwenselijk zou zijn dat een te snelle afbouw zou leiden tot het in gevaar brengen van genoemd belangrijk medisch en wetenschappelijk onderzoek; verzoekt de regering er zorg voor te dragen dat de afbouw van het aantal proeven met apen zorgvuldig gebeurt en niet mag leiden tot het in gevaar komen van de bestrijding van levensbedreigende ziekten en infectieziekten die de volksgezondheid in gevaar brengen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 83 was nr. 80 (32336). Ik stel vast dat wij hier nu over kunnen stemmen. In stemming komt de motie-Wassenberg/Graus (32336 nr. 74). De voorzitter: Ik constateer dat de leden van de fracties van de SP de PvdA GroenLinks de PvdD DENK en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Groot c.s. (32336 nr. 78). De voorzitter: Ik constateer dat deze motie met algemene stemmen is aangenomen. In stemming komt de motie-Graus/Wassenberg (32336 nr. 79). De voorzitter: Ik constateer dat de leden van de fracties van de SP de PvdA GroenLinks de PvdD DENK en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Tielen (32336 nr. 83 was nr. 80). De voorzitter: Ik constateer dat de leden van de fracties van de PvdA D66 de VVD het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Tielen (32336 nr. 81). De voorzitter: Ik constateer dat de leden van de fracties van GroenLinks DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Von Martels/De Groot (32336 nr. 82). De voorzitter: Ik constateer dat deze motie met algemene stemmen is aangenomen.