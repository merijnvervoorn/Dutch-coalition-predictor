60 Stemming motie begroting Infrastructuur en Milieu Aan de orde zijn de stemmingen over aangehouden moties ingediend bij de behandeling van het wetsvoorstel Vaststelling van de begrotingsstaten van het Ministerie van Infrastructuur en Milieu (XII) voor het jaar 2016 te weten: - de motie-Visser over opheffing van de grondslag voor gemeentelijke milieuzones (34300-XII nr. 19); - de motie-Hoogland/Van Tongeren over een verbod op het verwijderen van een roetfilter (34300-XII nr. 29). (Zie vergadering van 29 oktober 2015.) De voorzitter: De motie-Visser (34300-XII nr. 19) is in die zin gewijzigd dat zij thans luidt: Motie De Kamer gehoord de beraadslaging constaterende dat diverse gemeenten op basis van het verkeersreglement zijn overgegaan tot de instelling van gemeentelijke milieuzones; constaterende dat in de Autobrief 2 wordt gesteld dat het kabinet niet wil dat gemeenten hun toevlucht moeten nemen tot zwaar geschut als milieuzones; overwegende dat milieuzones daarmee vooral een last zijn voor burgers en ondernemers die niet weten waar ze met welke auto mogen rijden; verzoekt de regering de grondslag voor gemeentelijke milieuzones ten behoeve van personenauto's in het verkeersreglement op te heffen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 64 was nr. 19 (34300-XII). Ik stel vast dat wij hier nu over kunnen stemmen. In stemming komt de gewijzigde motie-Visser (34300-XII nr. 64 was nr. 19). De voorzitter: Ik constateer dat de aanwezige leden van de fracties van de SP Van Vliet de VVD de SGP het CDA de Groep Bontes/Van Klaveren en de PVV voor deze gewijzigde motiehebben gestemd en de aanwezige leden van de overige fracties ertegen zodat zij is aangenomen. In stemming komt de motie-Hoogland/Van Tongeren (34300XII nr. 29). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is aangenomen. Mevrouw Pia Dijkstra (D66): Nu de motie-Visser op stuk nr. 19 is aangenomen zou mijn fractie graag van het kabinet een brief krijgen waarin het aangeeft wat het met deze motie gaat doen. We ontvangen deze brief het liefst binnen een week. In de brief willen we ook graag opgenomen hebben wat de gevolgen zijn voor de volksgezondheid en de levensverwachting van de mensen in de wijken die het betreft. Ook willen we graag opgenomen hebben wat het nationale belang is van het beletten van gemeenten om de volksgezondheid van hun inwoners te beschermen. De voorzitter: Ik stel voor het stenogram van dit gedeelte van de vergadering door te geleiden naar het kabinet. De heer Van Vliet (Van Vliet): Ik wil graag dat in diezelfde brief wordt opgenomen hoe snel de motie uitgevoerd kan worden. De voorzitter: Dank u wel. We gaan snel verder met stemmen want ik heb ook nog een speech voor u. We moeten een beetje opschieten.