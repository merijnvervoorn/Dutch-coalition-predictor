6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Beckerman (30751 nr. 411). Daartoe wordt besloten. De voorzitter: Voordat we gaan stemmen wil ik u nog iets meegeven. Morgen is het de derde woensdag in mei en dat is Verantwoordingsdag. Het is de eerste keer sinds de corona-uitbraak dat we die weer met elkaar kunnen organiseren. Wij openen die dag traditiegetrouw met een ontbijt een Verantwoordingsontbijt in de Max van der Stoelzaal waarvoor u allen bent uitgenodigd. Deze bijeenkomst wordt voor het eerst live uitgezonden op de website van de Tweede Kamer. Gastspreker is mevrouw Corien Prins voorzitter van de WRR wier bijdrage tevens het startschot levert voor het kennisevenement dat we gaan organiseren op maandag 23 en dinsdag 24 mei: Beweren en Bewijzen. Dat gaat over de wisselwerking tussen wetenschap en politiek. Ook hiervoor bent u van harte uitgenodigd. Dan gaan we naar de stemmingen. We gaan vandaag ook hoofdelijk stemmen. Het is goed dat u dat ook weet. Ik geef allereerst het woord aan mevrouw Westerveld dan aan mevrouw Van der Plas en daarna aan mevrouw Leijten. Allereerst het woord aan mevrouw Westerveld. Mevrouw Westerveld (GroenLinks): Voorzitter mede namens de SP. De voorzitter: Mag het iets zachter in de zaal? Ja dank u wel. Mevrouw Westerveld. Mevrouw Westerveld (GroenLinks): Wij willen graag uitstel van stemmingen over de wet die gaat over zwijgbedingen in de jeugdzorg en ook graag heropening van het debat. Dat hoeft niet een heel uitgebreid debat te worden maar wel een debat waarin we een aantal vragen kunnen stellen aan de bewindspersonen over de wet zodat we hier straks goede wetgeving krijgen. De voorzitter: Ik kijk even naar de collega's om te zien of iemand het daar niet mee eens is. Dat scheelt namelijk heel veel. Volgens mij heeft uw missie succes gehad. Daarmee gaan we dit op deze manier organiseren. Dan geef ik het woord aan mevrouw Van der Plas van BBB.Mevrouw Van der Plas (BBB): Dank u wel. Mede in overleg met de betrokkenen de heer Van Haga en de heer Omtzigt houd ik mijn motie op stuk nr. 841 (31839) aan. De voorzitter: Is dat onder punt 6? Mevrouw Van der Plas (BBB): Ja dat is onder punt 6. De voorzitter: Punt 15 excuus de stemmingen over moties ingediend bij het debat over problemen met uithuisplaatsingen van kinderen. Er staat bij mij punt 6 maar het is punt 15. Mevrouw Van der Plas (BBB): Ja onder punt 15. De motie op stuk nr. 841. Tjonge jonge wat een gedoe. De voorzitter: Op verzoek van mevrouw Van der Plas stel ik voor haar motie (31839 nr. 841) aan te houden. Daartoe wordt besloten. De voorzitter: Laten we hopen dat de rest van de stemmingen beter gaat. Mevrouw Leijten. Mevrouw Leijten (SP): Met excuses dat ik verzuimd heb om het op tijd door te geven maar ik wil graag melden dat onder punt 15 de motie op stuk nr. 823 medeondertekend dient te zijn door mevrouw Marijnissen. De voorzitter: Dank u wel. Waarvan akte. Dat gaan we zo doen. Dan gaan we stemmen. We gaan niet stemmen over 3 en 4 in verband met de wet die gaat over zwijgbedingen in de jeugdzorg want daarvan hebben we net met elkaar afgesproken dat ze worden uitgesteld.