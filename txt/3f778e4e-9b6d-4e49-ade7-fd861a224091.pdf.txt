5 Stemmingen moties Interne evaluatie incidentenoverzicht van de Rapportage Vreemdelingenketen 2018 Aan de orde zijn de stemmingen over moties ingediend bij het VAO Interne evaluatie incidentenoverzicht van de Rapportage Vreemdelingenketen 2018 te weten: - de motie-Jasper van Dijk over onafhankelijk onderzoek naar de misstanden bij de IND (19637 nr. 2586); - de motie-Emiel van Dijk over sluitende registratie van alle criminaliteit gepleegd door vreemdelingen (19637 nr. 2587). (Zie vergadering van 10 maart 2020.) In stemming komt de motie-Jasper van Dijk (19637 nr. 2586). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. De stemmen staken. Wat gaat de SP doen? De heer Hijink. De heer Hijink (SP): Die houden we dan maar aan voorzitter. De voorzitter: Op verzoek van de heer Hijink stel ik voor de motie-Jasper van Dijk (19637 nr. 2586) aan te houden. Daartoe wordt besloten. De voorzitter: Dank u wel. In stemming komt de motie-Emiel van Dijk (19637 nr. 2587). De voorzitter: Ik constateer dat de leden van de fracties van 50PLUS de SGP de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen.