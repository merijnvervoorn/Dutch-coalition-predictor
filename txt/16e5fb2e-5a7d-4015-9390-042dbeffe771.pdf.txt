6 Regeling van werkzaamheden (stemmingen) De voorzitter: Voordat we overgaan tot de stemmingen geef ik het woord aan de heer Paternotte. De heer Paternotte (D66): Namens mijn collega Sneller zou ik graag willen voorstellen de stemmingen onder punt 3 over de Wet aanpassing Appa en enkele andere wetten te verdagen naar volgende week. Omdat er nog overleg met het ministerie plaatsvindt over de juiste afbakening van het amendement op stuk nr. 9 hebben we van het ministerie begrepen dat een week uitstel geen problemen zou veroorzaken. De voorzitter: Is daar bezwaar tegen? Ik zie dat dat niet zo is. Dan worden de stemmingen onder punt 3 uitgesteld.