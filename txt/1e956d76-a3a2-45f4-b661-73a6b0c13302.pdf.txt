6 Regeling van werkzaamheden De voorzitter: Ik stel voor bij het Verantwoordingsdebat maximumspreektijden te hanteren van: - VVD PVV CDA en D66: 20 minuten; - GroenLinks SP en PvdA: 15 minuten; - ChristenUnie Partij voor de Dieren 50PLUS SGP DENK en Forum voor Democratie: 10 minuten. Ik stel voor toestemming te verlenen aan de vaste commissie voor Financiën voor het houden van wetgevingsoverleggen over het Belastingplan 2019 op: - maandag 29 oktober van 11.00 uur tot 19.00 uur; - maandag 5 november van 11.00 uur tot 23.00 uur. Ik stel voor toe te voegen aan de agenda van de Kamer: - het wetsvoorstel Wijziging van de Wegenverkeerswet 1994 in verband met mogelijk maken van experimenten met geautomatiseerde systemen in motorrijtuigen (34838); - het wetsvoorstel Wijziging van de Geneesmiddelenwet in verband met technische verbeteringen en verhoging van het boetemaximum (34694); - het wetsvoorstel Wijziging van de Wet op het hoger onderwijs en wetenschappelijk onderzoek in verband met de introductie van een grondslag voor de verlaging van het wettelijk collegegeld voor groepen van studenten (verlaagd wettelijk collegegeld) (34911); - het wetsvoorstel Regels ter implementatie van richtlijn (EU) 2016/681 van het Europees Parlement en de Raad van 27 april 2016 over het gebruik van persoonsgegevens van passagiers (PNR-gegevens) voor het voorkomen opsporen onderzoeken en vervolgen van terroristische misdrijven en ernstige criminaliteit (PbEU 2016 L 119) (Wet gebruik van passagiersgegevens voor de bestrijding van terroristische en ernstige misdrijven) (34861); - het wetsvoorstel Wijziging van onder meer de Wet op het voortgezet onderwijs en de Wet voortgezet onderwijs BES in verband met modernisering van de bepalingen over voorzieningenplanning (34642). Ingekomen is een beschikking van de Voorzitters van de Eerste en Tweede Kamer der Staten-Generaal inzake aanwijzing van het Eerste Kamerlid Van Zandbrink tot plaatsvervangend lid in plaats van het Tweede Kamerlid Van den Hul in de Raadgevende Interparlementaire Beneluxraad. Ik deel mee dat de volgende aangehouden moties zijn vervallen: 33400-XIII-113; 31389-101; 26991-377; 33750-XIII-74; 2150132-769; 21501-32-770; 32563-43; 32563-44; 28286-740; 28973144; 34300-XIII-153; 30196-391; 30196-392; 34270-17; 3429819; 34775-19; 34775-36; 34775-37; 21501-32-1059; 21501-321060; 24515-416; 30010-31.Ik stel voor de volgende stukken van de stand van werkzaamheden af te voeren: 31765-210; 31016-94; 31765-199; 31016-91; 34300-XVI-156; 33529-458; 2018Z05197; 34775-XIII-135; 34104-168; 34104171; 34104-197; 34104-198; 34104-193; 34104-188; 34104185; 28684-521; 32647-71; 19637-2373; 19637-2371; 196372372; 19637-2370; 29344-133; 19637-2369; 19637-2367; 26485-255; 34775-IX-16; 31935-32; 31935-40; 26485-243; 28286-971; 29664-177; 22112-2524; 34841-1; 34775-X-86; 28694-135; 21501-20-1309; 21501-20-1307; 26991-517; 28807216; 34865-(R2097)-3; 34755-6; 34424-9; 32545-75; 30952299; 30952-297; 26643-523; 29911-194; 32013-170; 34473(R2069)-8; 34473-(R2069)-7; 31271-29; 26150-169; 33625-255; 31524-351; 28345-184; 33628-25; 28345-183; 34775-VI-5; 28345-182; 33435-18; 31765-308; 31296-4; 31362-14; 283384; 34541-6; 34079-10; 28631-17; 33774-4; 31800-4; 32659-4; 28990-8; 25902-5; 29275-8; 29003-8; 22112-2484; 30952-303; 31288-618; 30952-301; 29296-32; 29398-574; 30826-51; 3082649; 29817-138; 32735-187; 21501-20-1317; 23987-225; 2150120-1318; 23987-226; 23987-223; 21501-02-1854; 2018Z05535; 29689-841; 29248-307; 32864-5. Ik stel voor toe te voegen aan de agenda van de Kamer het VAO Jemen met als eerste spreker mevrouw Karabulut namens de SP. Overeenkomstig de voorstellen van de voorzitter wordt besloten. De voorzitter: Dan geef ik nu de heer Nijboer namens de PvdA het woord. De heer Nijboer (PvdA): Dank u wel voorzitter. Er is een historisch gasbesluit genomen. Daarover is al een debat ingepland. Het heeft ook immense financiële consequenties. De minister heeft in de krant aangegeven — u bent daar terecht scherp op voorzitter — dat er 50 miljard in de bodem blijft zitten maar de Kamer weet helemaal van niets. Niet van wie die 50 miljard is of dat van Exxon en Shell is of bij de Rijksoverheid staat wat de effecten zijn op de begroting — dat krijgen we bij de Voorjaarsnota nog te horen — en wie uiteindelijk de rekening gaat betalen van de versterkingsopgave die er in Groningen is. Kortom er zijn heel veel vragen ook enorme financiële vragen. Ik wil dus graag een debat aanvragen over de gaswinning en dan specifiek over de financiële consequenties met de minister van Financiën en de minister van Economische Zaken. Ik wil ook graag antwoord op een aantal vragen die ook collega's zullen hebben. Daar wil ik graag een brief over voor het debat van aanstaande maandag. Mevrouw Agnes Mulder (CDA): Voorzitter. Bij ons leven die vragen ook. We willen het ook graag weten. Bij de Voorjaarsnota zullen we het er natuurlijk over hebben zoals de heer Nijboer ook al aangeeft. Verder hebben we met de commissie Economische Zaken en Klimaat een hele procedure afgesproken over juist al dit soort vragen die wij met elkaar hebben over Groningen en alle effecten daarvan. Ik denk dat het daarbij betrokken kan worden bij het debat dat we al hebben gepland …De voorzitter: Dus geen steun mevrouw Agnes Mulder. Mevrouw Agnes Mulder (CDA): Geen steun maar ik kan me wel voorstellen dat we nog een feitelijke schriftelijke vragenronde krijgen juist over de financiën. De voorzitter: Maar dat kan in commissieverband denk ik. Mevrouw Agnes Mulder (CDA): Ja dat kan. De heer Jetten (D66): Voorzitter ik sluit me aan bij mevrouw Mulder. Mevrouw Beckerman (SP): Voorzitter. Ik denk dat het goed is dat er fors geïnvesteerd wordt in de toekomst van Groningen. Groningen mag niet uitgespeeld worden tegen de rest van Nederland. Ik denk dus dat het goed is dat we ook een apart debat voeren over de financiële situatie. Daarom steun ik het verzoek van de heer Nijboer. Wij hebben ook nog vragen dus die zouden we wel graag van tevoren willen stellen. De heer Kops (PVV): De heer Nijboer zei zelf al dat er al een debat over is aangevraagd dus hiervoor geen steun. Mevrouw Yeşilgöz-Zegerius (VVD): Geen steun voor een apart debat. Dit zijn relevante vragen die heel goed bij de Voorjaarsnota en de reeds geplande debatten meegenomen kunnen worden. De heer Wassenberg (PvdD): Wel steun voor het debat. Het zal geen meerderheidsdebat worden maar een dertigledendebat. Misschien zal dat heel laat worden maar wel steun namens de Partij voor de Dieren. De heer Kuzu (DENK): Voorzitter. Wij steunen het debat ook. In ieder geval is het goed dat de brief er komt zodat die kan worden betrokken bij de debatten die al gepland staan. Mevrouw Van der Graaf (ChristenUnie): Er is een historisch besluit genomen met grote financiële implicaties. Ook de ChristenUnie heeft vragen over hoe dat precies een plek krijgt. Dit onderwerp krijgt al een plek in de debatten die al gepland zijn dus het lijkt ons goed om het daarbij te betrekken want dit verdient de onverdeelde aandacht van de Kamer. Dus: graag betrekken bij de debatten die al gepland zijn …De voorzitter: Dus voorlopig geen steun. De heer Baudet (FvD): Ik sluit me aan bij de verstandige woorden van mijn ambtsgenoot van zojuist. Mevrouw Diks (GroenLinks): Steun voor het debat. Mevrouw Sazias (50PLUS): Steun voor de brief en de schriftelijke vragenronde. Het debat kan worden betrokken bij de andere debatten. De voorzitter: De heer Nijboer. De heer Nijboer (PvdA): Voorzitter. Het kabinet gaat over de eigen afvaardiging maar dan lijkt het me wel noodzakelijk dat de minister van Financiën volledig aanwezig is bij het grote debat over het gaswinningsbesluit. Ik heb een heel aantal vragen. Het gaat over tientallen miljarden. Dat is dan de consequentie van dit verzoek … De voorzitter: Oké. De heer Nijboer (PvdA): … als de coalitiepartijen een apart debat over de financiën weigeren. Dan is het wat mij betreft akkoord. Ik zou het de minister van Financiën niet willen aandoen maar dan mag hij wat mij betreft bij het hele debat aanwezig zijn. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Van Eijs namens D66. Mevrouw Van Eijs (D66): Voorzitter. Gisteren bleek uit onderzoek van de nieuwsredactie van EenVandaag dat er toch weer asbest is aangetroffen in make-up voor tienermeisjes bij Claire's ondanks dat uit eerder onderzoek zou blijken dat het nu niet meer zou voorkomen. Dat vinden we zeer zorgwekkend. Er staat al een debat daarover op de lijst; dat besef ik. Maar toch zouden we dat debat graag op korte termijn voeren omdat nu blijkt dat het toch weer te koop is. De voorzitter: Het gaat dus eigenlijk om een reeds bestaand meerderheidsdebat. Uw verzoek is om het zo snel mogelijk te plannen.Mevrouw Van Eijs (D66): Ja zo snel mogelijk. In ieder geval voor de meivakantie. De voorzitter: En zo snel mogelijk is? Mevrouw Van Eijs (D66): Voor het meireces. De voorzitter: Dus voor het meireces. Mevrouw Van Eijs (D66): Ja zo snel mogelijk. De voorzitter: Oké. De heer Laçin (SP): Steun voor het verzoek. Het schandaal breidt zich steeds verder uit. Nu blijkt ook in andere producten van Claire's asbest te zitten. Dus dit debat moeten we heel snel voeren. Graag voor het meireces. Mevrouw Van Eijs vraagt volgens mij ook om een brief. Wij hebben samen met mevrouw Kröger van GroenLinks schriftelijke vragen gesteld. Ik zou die graag voor het debat beantwoord willen hebben. De heer Von Martels (CDA): Voorzitter geen steun voor een debat. Ik zie graag dat het asbestdossier integraal besproken wordt. Ik hoop dat dit onderdeel dan aan de orde komt. Mevrouw Van der Graaf (ChristenUnie): De ChristenUnie kan het verzoek steunen. Mevrouw Diks (GroenLinks): Steun voor het debat. Mevrouw Yeşilgöz-Zegerius (VVD): Steun voor een brief. De voorzitter: Er was al een debat. Het ging erom of het eerder gepland wordt. Dat bedoelt u hè? De heer Baudet (FvD): Ik denk niet dat het eerder gepland hoeft te worden. De voorzitter: Dus geen steun.Mevrouw Arissen (PvdD): Steun namens de Partij voor de Dieren om het toch eerder in te plannen. De voorzitter: Er is … O nee de heer Kuzu wil nog het woord hebben. De heer Kuzu (DENK): Helpt het? De voorzitter: Nee. De heer Kuzu (DENK): Jammer maar ik wil het wel steunen. De voorzitter: Oké. Dat is aardig. Mevrouw Van Eijs er is geen meerderheid voor het snel plannen van het debat. Het blijft dus op de lijst totdat het aan de beurt is. Ik stel voor het stenogram van dit deel van de vergadering door te geleiden naar het kabinet want er is wel om een brief gevraagd. Mevrouw Diks namens GroenLinks. Mevrouw Diks (GroenLinks): Dank u wel voorzitter. We zien dat de onrust rondom de voorgenomen verhuizing van de marinierskazerne van Doorn naar Vlissingen allengs oploopt niet alleen in Utrecht maar ook in Zeeland. Ik zou daarom graag een debat met staatssecretaris Visser hierover willen hebben zeker nu het ministerie gisteren in een NOS-bericht heeft aangegeven dat het eventueel terugdraaien van de verhuizing niet uitgesloten kan worden. Ik wil graag een debat na de beantwoording van onze schriftelijke vragen. De voorzitter: En mevrouw Visser is staatssecretaris van Defensie. Mevrouw Diks (GroenLinks): Ja. De heer Bosman (VVD): Voorzitter dit is een beetje een vreemde gang van zaken. We hebben hier in de procedurevergadering over gesproken. Er komt een brief. Er komt eerst een beantwoording. We vinden het wel zo netjes om eerst de beantwoording af te wachten. Ik wacht dus eerst de beantwoording af. Dus geen steun voor het debat.De voorzitter: De heer Sazias. O nee. Ik zat even te kijken sorry. Mevrouw Sazias. Mevrouw Sazias (50PLUS): Steun voor het debat voorzitter. De voorzitter: De heer Emiel van Dijk. De heer Emiel van Dijk (PVV): Steun voor het debat. Wij vinden het belangrijk dat er zo snel mogelijk over gesproken wordt. Het kan niet zo zijn dat steeds meer mariniers vertrekken als gevolg van de onrust. Wij willen dit zo snel mogelijk bespreken. Mevrouw Van Eijs (D66): Voorzitter D66 sluit zich aan bij de woorden van de VVDcollega. De voorzitter: Het was ook de eerste keer dat ik u het woord gaf meneer Emiel van Dijk. Daarom moest ik even nadenken. Dan ga ik naar mevrouw Beckerman. Mevrouw Beckerman (SP): Die steunt het verzoek van GroenLinks. De heer Nijboer (PvdA): Daar sluit ik mij bij aan. Mevrouw Bruins Slot (CDA): Voorzitter het is goed dat er een brief komt. Dat hadden we al afgesproken. Het lijkt mij ook verstandig om de laatste informatie de huidige stand van zaken daarin mee te nemen. Nog geen steun voor een debat. Ik wil eerst even de brief en de nadere informatie afwachten. Mevrouw Van der Graaf (ChristenUnie): Ik kan mij aansluiten bij de woorden van mevrouw Bruins Slot. Afhankelijk van die brief kunnen we bepalen of er nog een debat nodig is. Maar nu geen steun. De heer Kuzu (DENK): Steun. Mevrouw Arissen (PvdD): Steun. De heer Baudet (FvD): Wij steunen een brief.De voorzitter: Geen meerderheid. Mevrouw Diks (GroenLinks): Geen meerderheid maar wel dertig leden. De voorzitter: Ja. Mevrouw Diks (GroenLinks): Er zijn af en toe wat onderhandelingen over hoe we dit nu verder insteken geloof ik. Maar laten we dat er ook in houden. Ik stel voor dat we toch een dertigledendebat aanvragen. Dan kijken we hoe het loopt met de planning en of de brief eerder behandeld kan worden. Dank u wel. De voorzitter: Dan zetten we het op de lijst. Ik stel voor het stenogram van dit deel van de vergadering door te geleiden naar het kabinet. Meneer Verhoeven. De heer Verhoeven (D66): Voorzitter. Er is natuurlijk al veel gesproken over Facebook na de Cambridge Analytica-situatie maar gisteren bleek dat verzekeraars en ook andere zorgbedrijven informatie over het surfgedrag naar Facebook sturen. Wij zouden daarover graag een debat voeren met de minister voor Rechtsbescherming en Privacy. Maar we willen wel het verzoek doen om eerst het rondetafelgesprek dat de Kamer georganiseerd heeft plaats te laten vinden. Ik hoop dus dat het mogelijk is om in de planning ervoor te zorgen dat we het doen nadat het rondetafelgesprek op initiatief van mevrouw Buitenweg heeft plaatsgevonden. Dat is wel zo netjes. Ik zou ook graag een brief willen van het kabinet waarin zij reageren op de diverse verdienmodellen die de grote socialmediabedrijven en techplatforms tegenwoordig allemaal ontwikkelen. Mevrouw Agema (PVV): Dank u wel voorzitter. Ik vind het choquerend en ik denk om het maar even bot te zeggen dat Facebook en verzekeraars niks te schaften hebben met het surfgedrag van patiënten. Ik zou wel graag een brief krijgen waarin ook goed wordt ingegaan op wat er nou precies is gebeurd en wat er met de gegevens gedaan kán worden. Ik lees ook dat er gestopt is met de activiteiten. Ik vraag me af of de minister kan toelichten of er nu een "eind goed al goed"-situatie is of dat er eigenlijk toch koppen moeten rollen binnen de organisaties voor wat er allemaal is gebeurd. En ik denk dat er ook een hoop vragen kunnen worden gesteld aan de minister voor Medische Zorg. Dus ik denk dat het goed is om die ook uit te nodigen. De voorzitter: Maar is het niet handig om dat als er meer vragen zijn via de commissie te doen? Want anders houden we hier een soort schriftelijke vragenronde.Mevrouw Agema (PVV): Het lijkt me dat het allemaal vragen zijn die ontzettend van belang zijn voorzitter. De heer Verhoeven (D66): Ik ben … Mag ik iets zeggen? De voorzitter: Ja natuurlijk. U mag even kort reageren. De heer Verhoeven (D66): Ik denk dat de opmerkingen van mevrouw Agema terecht zijn. Ik denk dat het goed is om even een e-mailprocedure op te starten waarbij we misschien ook de zorgkant kunnen betrekken zodat we het even goed met de hele Kamer kunnen afhechten. Ik denk dat het van belang is dat we het niet te smal maken en overigens ook weer niet te breed. Maar de suggestie van mevrouw Agema vind ik een hele goede. De voorzitter: Maar mevrouw Agema steunt het verzoek om een debat te houden. Mevrouw Agema (PVV): Een debat een brief en het uitnodigen van de minister voor Medische Zorg! De voorzitter: Kijk eens aan. De heer Koopmans namens de VVD. De heer Koopmans (VVD): Ik voeg er nog aan toe dat ik hierover eigenlijk al schriftelijke vragen heb gesteld. De rondetafel die de heer Verhoeven noemt heb ik inderdaad samen met mevrouw Buitenweg uitgewerkt. Steun voor het voorstel om het debat erna te gaan doen. Ik zou nog wel willen vragen om niet op een incident een debat te voeren en om inderdaad een goede formulering te vinden voor een breed debat over deze problematiek. Daarin steun ik de heer Verhoeven heel graag maar dus inderdaad ná die rondetafel die wij nu organiseren. Dank u wel. De heer Kuzu (DENK): Er gaat inmiddels geen dag voorbij zonder dat er een nieuw schandaal aan het licht komt. Ik zou willen voorstellen dat we het inderdaad wat breder trekken dan alleen dit incident dat overigens verschrikkelijk is. Wij willen het verzoek om een debat daarom ook van harte steunen maar we willen het dan wel iets breder trekken naar Facebook en privacy in het algemeen. Mevrouw Dijksma (PvdA): Steun voor het debat en een brief. Ik heb ook heel graag de minister voor Medische Zorg aan boord omdat ik denk dat we ook vragen te stellen hebben over de zorgverzekeraars. Ik had gisteren — maar dat was in de zorgcommissieomdat ik niet wist dat er al een rondetafelgesprek over Facebook in een andere commissie was aangevraagd — de suggestie gedaan dat er ook een gesprek vanuit de Kamer met de zorgverzekeraars zou kunnen plaatsvinden. Twee van hen hebben inmiddels besloten om af te zien van het doorsturen van gegevens naar Facebook. Misschien kan dat in de e-mailprocedure meteen meegenomen worden. De voorzitter: Dan doen we dat via de e-mail. Mevrouw Dijksma (PvdA): Ja. De voorzitter: De heer Hijink namens de SP. Eigenlijk heeft u al een meerderheid meneer Verhoeven maar goed. De heer Verhoeven (D66): Het is wel leuk om alle collega's even bijval te laten geven voor dit belangwekkende onderwerp waar we toch als Kamer steeds meer aandacht voor moeten vragen voorzitter. Dus ik zou dit willen continueren. De voorzitter: Natúúrlijk! De heer Hijink. De heer Hijink (SP): Steun voor het verzoek voor een debat. Wij willen ook graag de minister voor Medische Zorg erbij hebben. Ik zou wel net als de heer Kuzu willen waarschuwen dat we het niet over alles tegelijk moeten gaan hebben. De enige verbreding die ik graag zou willen is dat we niet alleen naar zorgverzekeraars kijken maar naar de hele zorgsector omdat het ook bij ziekenhuizen gebeurt. Als mensen daar getrackt worden dan kunnen ze ook grote privacyschendingen hebben. Maar steun voor het verzoek. De voorzitter: Goed. Mevrouw Sazias (50PLUS): Misschien ten overvloede zeg ik dat ook 50PLUS het verzoek om een brief een debat en aanwezigheid van de minister steunt. Mevrouw Arissen (PvdD): Het wordt nu een beetje een gewoonte maar ook namens … De voorzitter: Nee het is leuk om jullie weer te zien.Mevrouw Arissen (PvdD): … de Partij voor de Dieren van harte steun voor het inplannen van een debat en voor een schriftelijk overleg zodat we alle vragen kunnen verzamelen. Dit is inderdaad een zeer schokkende gebeurtenis en we willen niet dat dit vaker gaat gebeuren. Mevrouw Van der Graaf (ChristenUnie): Voorzitter het onderwerp leeft en de zorgen leven ook breed. Daarom van de ChristenUnie steun voor het verzoek. De heer Van Dam (CDA): Voorzitter steun voor het verzoek. Complimenten voor de indiener dat hij zo heeft afgestemd met diegenen die al met een rondetafel bezig waren. Een ander punt is dat je merkt dat digitalisering en ook bijvoorbeeld robotisering in allerlei commissies spelen. We moeten er denk ik als Kamer een keer over nadenken of we niet iets overkoepelends moeten doen over digitalisering. De voorzitter: Ja dat kunnen jullie misschien onderling of in een procedureoverleg bespreken. Daarna hoor ik dat hier weer terug. Mevrouw Diks (GroenLinks): Voorzitter ik neem aan dat u natuurlijk ontzettend benieuwd bent om te horen hoe GroenLinks hierin staat en de heer Verhoeven zal dat uiteraard ook zijn. Steun natuurlijk voor het debat na de hoorzitting waar mijn collega Buitenweg natuurlijk ook bij betrokken is. Steun voor het debat om het met elkaar breed hierover te hebben. De voorzitter: Meneer Verhoeven … De heer Verhoeven (D66): Het wordt een hondervijftigledendebat voorzitter. De voorzitter: Wie heeft u nog niet gehoord? De heer Verhoeven (D66): Nou meneer Baudet. Maar ja die stemt altijd in met mijn voorstellen dus dat is eigenlijk allemaal in orde. De heer Baudet (FvD): We werden gisteren ook opgeschrikt omdat we zagen dat GroenLinks nogal wat buitengewoon merkwaardige trucs lijkt uit te halen om de privacy van gebruikers in te perken. Dus misschien kunnen we allerlei andere aanverwante thema's ook meenemen in dit belangrijke dossier. De voorzitter: Dat staat iedereen vrij.De heer Verhoeven (D66): Voorzitter is het dan zo dat ik zelf even dat initiatief moet nemen voor die vragenronde naar de collega's? Is dat de weg? Moet ik dat zo doen? De voorzitter: Ja volgens mij gaat dat via de commissie. Maar ik hoorde dat mevrouw Dijksma een mail heeft rondgestuurd. Misschien kunt u daarop reageren en iets aanvullen. De heer Verhoeven (D66): Dat kan en dat zal ik dan met haar afstemmen buiten de microfoon om. De voorzitter: Ja. De heer Verhoeven (D66): Ik zoek nog even naar aan de ene kant de zorgaspecten die hierbij heel duidelijk spelen; dat ben ik ook wel met mevrouw Agema eens. Maar aan de andere kant is er het bredere thema Facebook en privacy en misschien wel het thema techbedrijven en privacy. Maar laten we even zoeken naar een constructieve vorm om daar op een goede manier over te debatteren waarbij we iedereen bedienen. De voorzitter: Heel goed heel goed meneer Verhoeven dat vind ik heel fijn. De heer Verhoeven (D66): Tot zover dan maar weer voor vandaag. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Veel succes met het zoeken naar een balans meneer Verhoeven. Ik schors de vergadering. Nee de heer Baudet wil nog iets zeggen. Maar heeft u zich gemeld meneer Baudet? De heer Baudet (FvD): Bij dezen voorzitter. De voorzitter: Nee. Komt u heel even bij mij voor overleg. We zijn hiermee aan het einde gekomen van de regeling van werkzaamheden. De vergadering wordt enkele ogenblikken geschorst. Voorzitter: Tellegen