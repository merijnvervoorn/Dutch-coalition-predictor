21 Stemmingen moties Vrijheidsbenemende sancties en elektronische detentie Aan de orde zijn de stemmingen over moties ingediend bij de behandeling van het wetsvoorstel Wijziging van de Penitentiaire beginselenwet en het Wetboek van Strafrecht in verband met de herijking van de wijze van de tenuitvoerlegging van vrijheidsbenemende sancties en de invoering van elektronische detentie te weten: - de motie-Schouw over de bezuinigingsopdracht niet leidend laten zijn bij de toepassing van elektronische detentie (33745 nr. 21); - de motie-Schouw over een evaluatie van elektronische detentie na drie jaar (33745 nr. 22); - de motie-Schouten/Dijkgraaf over voldoende capaciteit bij reclasseringsorganisaties om gestraften te begeleiden (33745 nr. 24); - de motie-Schouten/Dijkgraaf over de toegang tot geestelijke verzorging voor gedetineerden (33745 nr. 25); - de motie-Van Tongeren over strafrechters de regie geven over het vrijhedenbeleid in detentie (33745 nr. 26); - de gewijzigde motie-Kooiman over re-integratieverlof in de intramurale fase (33745 nr. 27 was nr. 20). (Zie vergadering van heden.) De voorzitter: Op verzoek van de woordvoerders zal er eerst worden gestemd over de ingediende moties alvorens er wordt gestemd over de ingediende amendementen en het wetsvoorstel. De voorzitter: De motie-Schouw (33745 nr. 22) is in die zin gewijzigd dat zij thans luidt: Motie De Kamer gehoord de beraadslaging verzoekt de regering om na de invoering van elektronische detentie de toepassing ervan te evalueren en daarin in ieder geval de volgende aandachtspunten mee te nemen: - de aantallen op instroom duur en uitstroom; - de effecten op recidivevermindering; - het effect op de bezuinigingsopdracht; - de beheersbaarheid van de risico's; - de soliditeit van de verantwoordingslijn; - knelpunten in de uitvoering en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 29 was nr. 22 (33745). De voorzitter: De motie-Schouten/Dijkgraaf (33745 nr. 24) is in die zin gewijzigd dat zij thans luidt: Motie De Kamer gehoord de beraadslaging constaterende dat de wijze waarop vrijheidsbenemende sancties ten uitvoer worden gelegd wordt herijkt onder andere door de invoering van elektronische detentie; overwegende dat goede begeleiding bij elektronische detentie van essentieel belang is juist ook om recidive te voorkomen; voorts overwegende dat deze begeleiding mogelijk moet zijn op de verschillende leefgebieden zoals huisvesting financiÃ«n dagbesteding en sociaal en psychisch functioneren; verzoekt de regering te waarborgen dat de reclasseringsorganisaties en de DEMO-organisaties voldoende capaciteit en mogelijkheden hebben om de gestrafte te begeleiden op de verschillende leefgebieden en (zo nodig) ook toe te leiden naar begeleiding voor het gezinssysteem en de Kamer hierover voor de begrotingsbehandeling te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 30 was nr. 24 (33745). Ik stel vast dat wij hier nu over kunnen stemmen. In stemming komt de gewijzigde motie-Kooiman (33745 nr. 27 was nr. 20). De voorzitter: Ik constateer dat de aanwezige leden van de fracties van Van Vliet het CDA de ChristenUnie de VVD 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Schouw (33745 nr. 21). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdD en de SP voor deze motie hebben gestemden de aanwezige leden van de overige fracties ertegen zodat zij is verworpen. In stemming komt de gewijzigde motie-Schouw (33745 nr. 29 was nr. 22). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Schouten/Dijkgraaf (33745 nr. 30 was nr. 24). De voorzitter: Ik constateer dat de aanwezige leden van de fracties van Van Vliet de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Schouten/Dijkgraaf (33745 nr. 25). De voorzitter: Ik constateer dat de aanwezige leden van de fracties van Van Vliet de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Tongeren (33745 nr. 26). De voorzitter: Ik constateer dat de aanwezige leden van de fracties van 50PLUS GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen.