13 Stemmingen moties Rijksbreed cloudbeleid 2022 Aan de orde zijn de stemmingen over moties ingediend bij het tweeminutendebat Rijksbreed cloudbeleid 2022 te weten: - de motie-Rajkowski c.s. over het heroverwegen van de doorgifte van persoonsgegevens en overheidsdata naar landen buiten de EER en het kiezen voor een Europees cloudinitiatief (26643 nr. 975); - de motie-Slootweg over het toevoegen van goede democratische controle als randvoorwaarde voor gebruik van publieke cloudvoorziening (26643 nr. 977). (Zie vergadering van 16 februari 2023.) In stemming komt de motie-Rajkowski c.s. (26643 nr. 975). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Slootweg (26643 nr. 977). De voorzitter: Ik constateer dat deze motie met algemene stemmen is aangenomen.