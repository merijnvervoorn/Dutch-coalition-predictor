22 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor toestemming te verlenen tot het houden van een notaoverleg met stenografisch verslag aan de vaste commissie voor Defensie op maandag 10 september van 13.00 uur tot 16.00 uur over de initiatiefnota van het lid Belhaj inzake de Defensie Energiestrategie (Kamerstuk 34895). Op verzoek van een aantal leden stel ik voor de volgende door hen ingediende moties opnieuw aan te houden: 32813-134; 25883-303; 34775-XII-50; 34775-XII-49; 34775XII-48; 30826-54; 30826-53; 30826-52; 21501-08-707; 30196584; 34775-VIII-93; 28973-189; 32716-28; 23235-161; 3383569; 34648-10; 34058-22; 34041-34; 34000-XIII-90; 33930-XIII11; 33750-XIII-80; 33605-XIII-15; 33576-24; 33529-78; 33400XIII-118; 33400-XIII-117; 33400-XIII-115; 33400-VI-110; 3281331; 32336-37; 31936-207; 30196-270; 30175-209; 30175-208; 30175-207; 29383-238; 28694-107; 28694-106; 27858-257; 27858-256; 27858-195; 27858-194; 27858-158; 27858-157; 27858-156; 27858-128; 27858-126; 27625-295; 27428-311; 27428-302; 26991-449; 21501-32-1019; 21501-32-1017; 2150132-752; 21501-32-687;21501-32-681; 21501-20-734; 2150108-552; 21501-08-551; 32670-134; 34775-XIII-109. Ik stel voor toe te voegen aan de agenda: - het VAO Preventiebeleid / alcohol- en tabaksbeleid / infectiepreventie / verslavingszorg/drugsbeleid met als eerste spreker mevrouw Voortman namens GroenLinks; - het VAO Middenhuur met als eerste spreker mevrouw Van Eijs namens D66. Overeenkomstig de voorstellen van de voorzitter wordt besloten. De voorzitter: Mevrouw Pia Dijkstra. Mevrouw Pia Dijkstra (D66): Voorzitter namens de commissie Buitenlandse Zaken waar ik voorzitter van ben verzoek ik u om het debat over de terugtrekking van de Verenigde Staten uit de Irandeal nog voor het zomerreces te plannen. De voorzitter: Daar zullen we in de planning rekening mee houden. Dank u wel. De heer Van Rooijen namens 50PLUS. De heer Van Rooijen (50PLUS): Voorzitter. Het regeerakkoord van de coalitie in Italië is zo anti-Europees zo anti-Europese Monetaire Unie en zoingrijpend dat wij op korte termijn een apart debat willen hebben over dit grote onderwerp om te voorkomen dat het de komende weken nog technisch en anderszins in commissies en AO's zou kunnen worden besproken. Ik vind dat het op korte termijn hier moet gebeuren. De voorzitter: Even kijken. Blijft u even staan meneer Van Rooijen. U wilt toch weten of u een meerderheid heeft? De heer Van der Lee namens GroenLinks. De heer Van der Lee (GroenLinks): Op zich is het een heel goed initiatief maar ik wil de heer Van Rooijen in overweging geven om het debat wat breder te trekken dan alleen het financiële perspectief. Want er staat heel veel op het spel bijvoorbeeld de omgang met vluchtelingen en allerlei zaken die raken aan wat we in Europa gezamenlijk doen. De voorzitter: Steunt u het? De heer Van der Lee (GroenLinks): Dus steun voor een wat breder debat over de betekenis van het regeerakkoord voor de toekomst van de Unie. De heer Omtzigt (CDA): Voorzitter als wij dat met spoed zouden doen zouden wij eerder een discussie over het Italiaanse regeerakkoord hebben dan de Italiaanse senaat of het huis van afgevaardigden zelf. Die regeerakkoorden worden daar ook wat minder strak uitgevoerd dan in Nederland. Maar de zorgen van de heer Van Rooijen begrijp ik zeker. Ik wil voorstellen om met de commissie Financiën en naar aanleiding van de opmerkingen over migratievraagstukken ook met de commissie J&V een aantal schriftelijke vragen voor te leggen over de voornemens van de Italiaanse regering. De voorzitter: Dus u steunt het verzoek niet en doet het voorstel om iets via de commissie te doen. Dat staat u als commissielid inderdaad vrij. Dan ga ik naar mevrouw Hennis-Plasschaert namens de VVD. Mevrouw Hennis-Plasschaert (VVD): Voorzitter ook ik deel de zorgen maar we hebben het vorige week ook al even aan de orde gehad tijdens een AO. Ik wil me aansluiten bij de heer Omtzigt omdat ik denk dat het een stuk sneller is dan als we ons debatje toevoegen aan een lijst met nog 200 andere debatten. Dus steun voor actie vanuit de commissie maar niet voor een plenair debat. De heer Van Rooijen (50PLUS): Ik vroeg niet om een "debatje".De voorzitter: We hebben ook geen debatjes. We hebben gewoon debatten. Mevrouw Leijten. Mevrouw Leijten (SP): Voorzitter volgens mij moeten we geen debatten voeren over regeerakkoorden in andere landen. Daar gaan die andere landen over. Het grote probleem dat wij hebben met de euro is dat dit kan gebeuren. Wat zouden we moeten doen zo vraag ik de heer Van Rooijen. De voorzitter: Dus u steunt het niet mevrouw Leijten? Mevrouw Leijten (SP): We kunnen toch moeilijk het leger inzetten tegen Italië. Wat ik wel verstandig vind is een brief vragen van de regering omdat de volgende Europese top volgens mij gaat over de keuzes die voorliggen over het afmaken voltooien of hoe je dat noemt van de EMU. De voorzitter: Dank. Mevrouw Leijten (SP): Daar hoort dit dan wel bij. De heer Azarkan (DENK): Voorzitter ook de fractie van DENK maakt zich grote zorgen over de ronkende teksten die financieel nogal een grote impact kunnen hebben op Europa. Desondanks geen apart debat hierover. De heer Bruins (ChristenUnie): Steun voor een brief niet voor een debat. De heer Sneller (D66): Geen steun voor een debat wel voor de brief. De heer Nijboer (PvdA): Voorzitter ik had er niet zo veel op tegen maar als ik het nu ga steunen wordt het een dertigledendebat en duurt het heel lang. Dus ik zou me willen aansluiten bij de suggestie om een schriftelijke ronde te houden en de onderdelen te betrekken bij het eerstkomende AO Ecofin of een ander AO zoals over migratie. Dus geen steun voor dit verzoek. De voorzitter: Meneer Van Rooijen u heeft geen meerderheid voor het houden van een debat. De heer Van Rooijen (50PLUS): Wel een dertigledendebat?De voorzitter: Ook niet. De heer Van Rooijen (50PLUS): Ook niet. Kijk eens aan. De voorzitter: Ik stel voor het stenogram van dit deel van de vergadering door te geleiden naar het kabinet. De heer De Graaf namens de PVV De heer De Graaf (PVV): Dank voorzitter. Graag zou ik met de minister van Justitie en Veiligheid debatteren over het onderwerp dat ik ook al heb aangesneden in het net afgelopen vragenuur namelijk de komende terugkeer naar Nederland van twee terroristen: Reda Nidalha en Oussama A. De antwoorden van de minister zojuist tijdens het vragenuur hebben mij niet gerustgesteld. Sterker nog ze hebben mij en velen gezien de reacties die ik net gekregen heb nog bezorgder gemaakt. Daarom graag een debat hierover want er moet veel gebeuren. De heer Arno Rutte (VVD): Voorzitter de zorg die de heer De Graaf aanstipt is zeer terecht. Ik zou daarom wel op korte termijn een brief willen waarin de minister ook heel duidelijk uitlegt of het paspoort of in ieder geval het Nederlanderschap ingetrokken kan worden en waarom het wel of niet zou kunnen. Maar die brief wil ik graag betrekken bij een algemeen overleg. Dan hebben we het er sneller over en kunnen we ook sneller tot conclusies komen. Mevrouw Van Toorenburg (CDA): We hebben de minister horen zeggen dat het Openbaar Ministerie op dit moment alle opties onderzoekt. Daar wil ik graag een brief over om het dan zo snel mogelijk te kunnen betrekken bij een debat dat we zullen voeren over terrorisme. De heer Hiddema (FvD): Steun voor het debat. De heer Azarkan (DENK): Steun voor een brief niet voor een debat. Mevrouw Van der Graaf (ChristenUnie): Steun voor de brief in eerste instantie. Ik sluit mij aan bij de woorden van het CDA. De heer Groothuizen (D66): Ik sluit me aan bij de woorden van mevrouw Van der Graaf.De heer Van Raak (SP): Steun voor een brief want die hebben we nodig om te kijken of en hoe we het debat gaan voeren. Mevrouw Kuiken (PvdA): Ik sluit me aan bij de woorden van de heer Van Raak. De voorzitter: De heer De Graaf. De heer De Graaf (PVV): Dan gaan we inderdaad kijken hoe we daar snel op een andere manier over kunnen praten. Snelheid is wel degelijk geboden. Daarom zou ik de brief die sommige Kamerleden hebben voorgesteld graag nog deze week van het kabinet willen hebben. De voorzitter: Ik stel voor het stenogram van dit deel van de vergadering door te geleiden naar het kabinet. Dank u wel. De heer Van Raan namens de Partij voor de Dieren. De heer Van Raan (PvdD): Voorzitter dank u wel. Even mijn paperassen ordenen. Er stond zaterdag een artikel in Het Parool over het feit dat we waarschijnlijk allemaal te weinig doen om de gevolgen van de klimaatverandering te voorkomen. Meestal richten we ons hier op bedrijven of de overheid maar dit gaat over wat ook de burgers kunnen doen. Het wordt tijd dat we daarover een keer een debat gaan voeren. Bij dezen het verzoek daartoe. De heer Laçin (SP): Steun. De heer Von Martels (CDA): Geen behoefte aan een brief en ook niet aan een debat omdat dit tijdens het AO Energie en Klimaat op 28 juni allemaal aan de orde kan komen. De heer Van der Lee (GroenLinks): Ik was van plan om hier sympathiek over te zijn maar het is mij nog niet helemaal duidelijk wat de heer Van Raan precies wil. De heer Van Raan (PvdD): Dat kan ik even toelichten. De voorzitter: Dat dacht ik al: dat de heer Van Raan nu de gelegenheid heeft om uitgebreid op het onderwerp in te gaan. Heel kort.De heer Van Raan (PvdD): Nogmaals we debatteren hier vaak over wat bedrijven en de overheid moeten doen en welke wetgeving we daarvoor nodig hebben maar het is goed om een wat breder debat te hebben over hoe we de burger kunnen verleiden om ook meer te gaan doen en hoe we daarvoor bijvoorbeeld het fiscale systeem moeten inrichten. De heer Van der Lee (GroenLinks): Ik steun het dan maar. De voorzitter: Dat klinkt heel overtuigd. De heer Kops (PVV): Na de extra toelichting van de heer Van Raan is het helemaal duidelijk: geen steun. De heer Moorlag (PvdA): Voorzitter geen steun voor het debat want ik denk dat het heel goed bij het AO Energie en Klimaat op 28 juni betrokken kan worden. De heer Azarkan (DENK): Steun voor het debat. Mevrouw Yeşilgöz-Zegerius (VVD): Voorzitter geen steun voor het debat. Laten we niet debatteren om het debatteren. De klimaattafels en de resultaten komen eraan. Het AO komt eraan. Dan hebben we ruim tijd en mogelijkheden om hierbij stil te staan. De heer Jetten (D66): Voorzitter ook ik zou het graag betrekken bij het AO Energie dus geen steun voor deze debataanvraag. De heer Van Raan (PvdD): Heb ik 30 leden? De voorzitter: Ja. De heer Van Raan (PvdD): Dan graag. Ik heb geleerd voorzitter. Dank u wel. De voorzitter: Ja. We zullen dit debat toevoegen aan de lijst van dertigledendebatten. Er was ook om een brief gevraagd. Ik stel voor het stenogram van dit deel van de vergadering door te geleiden naar het kabinet. Dank u wel. Mevrouw Van den Berg namens het CDA u mag uw verzoek doen bij de interruptiemicrofoon.Mevrouw Van den Berg (CDA): Dank u wel voorzitter. Op 28 en 29 mei is de Raad voor Concurrentievermogen. We hebben daar morgen een algemeen overleg over. Ik zou graag een vooraankondiging voor een VAO willen doen deze week en inclusief stemmingen. De voorzitter: We zullen daar in de planning rekening mee houden. Dank u wel. Daarmee zijn we aan het eind gekomen van deze regeling van werkzaamheden. De vergadering wordt van 15.43 uur tot 16.15 uur geschorst.