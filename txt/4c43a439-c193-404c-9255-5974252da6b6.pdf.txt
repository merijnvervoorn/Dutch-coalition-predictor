12 Stemmingen moties Oorlogsgetroffenen Aan de orde zijn de stemmingen over moties ingediend bij het tweeminutendebat Oorlogsgetroffenen te weten: - de motie-Dijk/Mohandis over een backpayregeling voor weduwen met als peildatum 15 augustus 2015 (20454 nr. 188); - de motie-Van Haga over een individuele financiële regeling voor de nog in leven zijnde eerste generatie slachtoffers van de Japanse bezetting en de directe nazaten (20454 nr. 189); - de motie-Van Haga over een individuele financiële regeling voor de weduwen van ambtenaren en KNIL-militairen die ten onrechte geen salaris uitbetaald hebben gekregen tijdens de Tweede Wereldoorlog (20454 nr. 190); - de motie-Maeijer over op de kortst mogelijke termijn een backpayregeling voor de weduwen instellen (20454 nr. 191); - de motie-Maeijer/Beertema over het aantal scholieren dat een bezoek brengt aan een herinneringscentrum of een museum over de Tweede Wereldoorlog verhogen naar 100% (20454 nr. 192); - de motie-Chris Simons c.s. over het versterken van de herdenkingscultuur in Nederland en het breder toegankelijk houden van de herdenkingslocaties (20454 nr. 193); - de motie-Chris Simons over in overleg treden met de organisaties van bevrijdingsfestivals en zich ervoor inspannen dat het vieren van vrijheid in de toekomst mogelijk blijft (20454 nr. 194). (Zie vergadering van 16 mei 2023.) De voorzitter: De heer Van Haga verzoekt om een hoofdelijke stemming over zijn moties op stukken nrs. 189 en 190. Maar we gaan eerst nog stemmen over de motie op stuk nr. 188. In stemming komt de motie-Dijk/Mohandis (20454 nr. 188). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. Dan gaan we nu hoofdelijk stemmen over de motie op stuk nr. 189. We starten bij nummer 72. Dat is de motie-Van Haga over een individuele … (Onrust op de publieke tribune.) De voorzitter: Ik verzoek om stilte op de tribune. Dank u zeer. Dan kunnen wij doorgaan met stemmen.(Onrust op de publieke tribune.) De voorzitter: Ik schors de vergadering even voor een enkel moment. De vergadering wordt enkele ogenblikken geschorst. De voorzitter: Ik kijk even naar de publieke tribune. Ik verzoek de mensen op de tribune om stilte in acht te nemen. (Onrust op de publieke tribune.) De voorzitter: Ik schors de vergadering. De vergadering wordt enkele ogenblikken geschorst. De voorzitter: Ik geef u nog één kans om stil te zijn. Dan mag u blijven. Ik snap de gevoeligheid van het onderwerp. Bent u niet stil dan moet ik u helaas laten verwijderen. U krijgt de kans om in stilte de stemmingen te volgen. (Onrust op de publieke tribune.) De voorzitter: Ik verzoek de bodes om de mensen te verwijderen. (Onrust op de publieke tribune.) De voorzitter: Ik schors de vergadering wat langer. Ik wil de leden vragen om de zaal even te verlaten. We kunnen dan even bekijken wat we gaan doen. Ik schors de vergadering en ik vraag de leden om de zaal te verlaten. De vergadering wordt van 15.47 uur tot 15.56 uur geschorst. De voorzitter: Ik wil de leden even laten weten dat ik op de tribune ben geweest om in gesprek te gaan met onze bezoekers. Er is veel emotie maar ook wel begrip dat wij hier in stilte moeten kunnen stemmen. Er is ook wel behoefte om met een aantal woordvoerders na de stemmingen in gesprek te gaan. Het is natuurlijk aan de woordvoerders zelf om dat te doen maar er zijn in ieder geval een aantal mensen die daar heel veel prijs op stellen. Ik geef het woord aan de heer Van Haga van de Groep Van Haga. De heer Van Haga (Groep Van Haga): Voorzitter. Dit is een heel beladen en emotioneel onderwerp. Ik denk dat het daarom beter is ook om de coalitie misschien de gelegenheid te geven om nog een keer te reflecteren op dit onderwerp om de stemming over de twee moties waarover hoofdelijk gestemd zou worden met eenweek uit te stellen en die dus volgende week te laten terugkomen. De voorzitter: Dat betekent dat de stemmingen over de moties op de stukken nrs. 189 en 190 onder punt 8 van de stemmingslijst stemmingen over de moties ingediend bij het tweeminutendebat Oorlogsgetroffenen worden aangehouden. De heer Omtzigt. De heer Omtzigt (Lid Omtzigt): U doet het voorstel om met de mensen te spreken na de stemmingen maar het lijkt mij goed om met deze mensen te spreken vóór de stemmingen. Zij hebben er 75 jaar op gewacht. Daarom zou ik u willen verzoeken om alle stemmingen hierover met een week uit te stellen. De voorzitter: Ik kijk even of daar bezwaar tegen is. Het voorstel is om over de moties onder 8 stemmingen over de moties die zijn ingediend bij het tweeminutendebat Oorlogsgetroffenen op een later moment te stemmen. Overigens hebben we wel al gestemd over de motie op stuk nr. 188. Dat kunnen we dus niet meer terugdraaien. Maar is er bezwaar tegen om de stemming over de andere moties op een later moment te doen? Daar is geen bezwaar tegen. Dat betekent dat we over punt 8 op een later moment gaan stemmen.