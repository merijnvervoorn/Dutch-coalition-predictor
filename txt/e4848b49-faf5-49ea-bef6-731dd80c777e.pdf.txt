24 Stemmingen moties Contouren regeling tijdelijke tegemoetkoming blokaansluitingen Aan de orde zijn de stemmingen over moties ingediend bij het tweeminutendebat Contouren regeling tijdelijke tegemoetkoming blokaansluitingen te weten: - de motie-Leijten over de tegemoetkoming voor blokaansluitingen laten aansluiten op het prijsplafond (29023 nr. 399); - de motie-Leijten/Omtzigt over de mogelijkheid voor mensen achter een blokaansluiting om een beroep te doen op het noodfonds energiekosten (29023 nr. 400); - de motie-Kops over de tijdelijke tegemoetkoming blokaansluitingen laten gelden voor alle kleinverbruikers (29023 nr. 401); - de motie-Kops over de beloofde compensatie aan huishoudens met blokverwarming nog deze maand uitbetalen (29023 nr. 402); - de motie-Omtzigt c.s. over de compensatie voor blokaansluiting tijdsevenredig verdelen bij verhuizing (29023 nr. 403); - de motie-Omtzigt c.s. over een laagdrempelige geschillenbeslechting voor geschillen over compensatie voor blokaansluiting tussen de ontvanger en de bewoner (29023 nr. 404). (Zie vergadering van 23 maart 2023.) De voorzitter: De motie-Omtzigt (29023 nr. 404) is in die zin gewijzigd dat zij thans is ondertekend door de leden Omtzigt Van der Plas Leijten Thijssen en Bontenbal. Zij krijgt nr. 411 was nr. 404 (29023). Ik stel vast dat wij hier nu over kunnen stemmen. In stemming komt de motie-Leijten (29023 nr. 399). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan de SGP BBB JA21 en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Leijten/Omtzigt (29023 nr. 400). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Kops (29023 nr. 401). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kops (29023 nr. 402). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Omtzigt c.s. (29023 nr. 403). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Omtzigt c.s. (29023 nr. 411 was nr. 404). De voorzitter: Ik constateer dat deze gewijzigde motie met algemene stemmen is aangenomen. De heer Omtzigt. De heer Omtzigt (Lid Omtzigt): Voorzitter. Nu die laatste motie is aangenomen en nu we al eind maart zitten zou ik willen vragen om eigenlijk binnen een week de conceptregeling waarin ook deze motie verwerkt is te ontvangen — die werkt terug tot november — zodat die snel kan ingaan. De voorzitter: Dank u wel. We zullen dit doorgeleiden naar het kabinet.