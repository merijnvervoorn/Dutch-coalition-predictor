7 Stemming motie Bezuiniging op maagzuurremmers Aan de orde is de stemming over een aangehouden motie ingediend bij het dertigledendebat over de bezuiniging op maagzuurremmers te weten: - de gewijzigde motie-Kuzu/Voortman over een onderzoek naar de reden waarom mensen geen maagzuurremmers meer gebruiken (29477 nr. 282). (Zie vergadering van 8 april 2014.) De voorzitter: De gewijzigde motie-Kuzu/Voortman (29477 nr. 282) is in die zin nader gewijzigd dat zij thans luidt: De Kamer gehoord de beraadslaging overwegende dat maagzuurremmers preventief werken en ernstige aandoeningen kunnen voorkomen; overwegende dat het ongewenst is dat mensen afzien van het gebruik van maagzuurremmers terwijl zij daarvoor wel een medische indicatie hebben; verzoekt de regering de Kamer voor 1 september 2014 te berichten hoeveel mensen geen maagzuurremmers gebruiken terwijl ze wel een verhoogd risico hebben op maagbloedingen en of zij dat om financiële reden nalaten of omdat zij onvoldoende zijn geïnformeerd; verzoekt de regering tevens de Kamer daarbij te informeren wat de besparing is van de maatregel om maagzuurremmers niet te vergoeden via het basispakket en wat de kosten zijn van zorg voor aandoeningen die ontstaan ten gevolge van het niet gebruiken van maagzuurremmers en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 283 was nr. 282 (29477). Ik stel vast dat wij hier nu over kunnen stemmen. In stemming komt de nader gewijzigde motie-Kuzu/Voortman (29477 nr. 283 was nr. 282). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.De heer Kuzu (PvdA): Nu de motie van mevrouw Voortman en mij is aangenomen wil ik de regering graag verzoeken om een brief waarin zij schrijft hoe zij deze motie wenst uit te voeren. De voorzitter: Ik zal het stenogram van dit gedeelte van de vergadering doorgeleiden naar het kabinet Hiermee is een einde gekomen aan de stemmingen. De vergadering wordt van 14.15 uur tot 15.03 uur geschorst.