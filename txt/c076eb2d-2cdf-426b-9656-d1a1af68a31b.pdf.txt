17 Stemming motie Gewasbescherming buiten de landbouw Aan de orde is de stemming over een aangehouden motie ingediend bij het VSO Gewasbescherming buiten de landbouw te weten: - de motie-Van Gerven over een verbod op gewasbeschermingsmiddelen met glyfosaat voor niet-commerciële doeleinden (27858 nr. 237). (Zie vergadering van 20 februari 2014.) De voorzitter: De motie-Van Gerven (27858 nr. 237) is in die zin gewijzigd dat zij thans luidt: Motie De Kamer gehoord de beraadslaging overwegende dat in de motie 32372 nr. 65 de regering wordt verzocht een verbod in te stellen voor gebruik van gewasbeschermingsmiddelen met glyfosaat voor nietcommerciële doeleinden; verzoekt de regering de uitzonderingen op dit verbod zo beperkt mogelijk te houden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 241 was nr. 237 (27858). Ik stel vast dat wij hier nu over kunnen stemmen. In stemming komt de gewijzigde motie-Van Gerven (27858 nr. 241 was nr. 237). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.