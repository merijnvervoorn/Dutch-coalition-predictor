12 Stemming brief Herbenoeming twee zittende substituut-ombudsmannen Aan de orde is de stemming over de brief van de vaste commissie voor Binnenlandse Zaken over de herbenoeming van twee zittende substituut-ombudsmannen (33624 nr. 5). De voorzitter: De fractie van de PVV heeft verzocht om niet af te wijken van het Reglement van Orde en conform de artikelen 74 tot en met 83 van het Reglement van Orde schriftelijk te stemmen. De stemmingen zullen derhalve worden uitgesteld naar volgende week dinsdag. Omdat het om personen gaat is het niet alleen schriftelijk maar ook hoofdelijk. Dus dat kost wat extra tijd.