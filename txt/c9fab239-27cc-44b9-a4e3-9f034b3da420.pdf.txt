6 Regeling van werkzaamheden De voorzitter: Ik stel voor dinsdag aanstaande ook te stemmen over de brief van de vaste commissie voor Europese Zaken inzake de beëindiging van het parlementair behandelvoorbehoud bij de EU-voorstellen: Pakket vennootschapsbelasting (34604 nr. 5). Op verzoek van de aanvrager stel ik voor het debat over de nieuwe informatie inzake Srebrenica van de agenda af te voeren. Ik deel mee dat de volgende aangehouden moties zijn vervallen: 32849-90; 34300-VIII-131; 31293-283; 29279-290; 28642-74 en 28642-77. Op verzoek van de fractie van de VVD heb ik een aantal benoemingen in commissies gedaan: - in de vaste commissie voor Defensie het lid Geselschap tot lid in plaats van het lid De Caluwé; - in de vaste commissie voor Economische Zaken het lid Geselschap tot lid in de bestaande vacature; - in de vaste commissie voor Onderwijs Cultuur en Wetenschap het lid Rutte tot lid in de bestaande vacature en het lid Geselschap tot plaatsvervangend lid in plaats van het lid Rutte; - in de vaste commissie voor Sociale Zaken en Werkgelegenheid het lid Geselschap tot plaatsvervangend lid in de bestaande vacature; - in de vaste commissie voor Veiligheid en Justitie het lid Geselschap tot plaatsvervangend lid in plaats van het lid De Lange; - in de vaste commissie voor Volksgezondheid Welzijn en Sport het lid Bosman tot plaatsvervangend lid in de bestaande vacature; - in de algemene commissie voor Buitenlandse Handel en Ontwikkelingssamenwerking het lid Geselschap tot plaatsvervangend lid in de bestaande vacature; - in de algemene commissie voor Wonen en Rijksdienst het lid Geselschap tot plaatsvervangend lid in plaats van het lid Taverne. Ik stel voor toe te voegen aan de agenda: - het VAO Maatschappelijke opvang met als eerste spreker het lid Leijten namens de SP; - het VAO Luchtvaart met als eerste spreker het lid Elias namens de VVD. Overeenkomstig de voorstellen van de voorzitter wordt besloten. De voorzitter: Het woord is aan mevrouw Voortman namens GroenLinks.Mevrouw Voortman (GroenLinks): Voorzitter. Gisteren was de eerste termijn van de Kamer van de begrotingsbehandeling van Veiligheid en Justitie. Het debat gaat straks verder. Daarin hebben we gezien dat het thema bed bad en brood totaal ondergesneeuwd dreigde te raken. Dat vind ik heel jammer en geen recht doen aan het belang van dit onderwerp. Ik stel dus voor om het reeds toegestane debat over bed bad en brood nog voor het kerstreces te houden. De heer Sjoerdsma (D66): Volledige steun namens D66. De heer Kuzu (Groep Kuzu/Öztürk): Mevrouw Voortman heeft helemaal gelijk; steun. Mevrouw Gesthuizen (SP): Ook steun. De heer Voordewind (ChristenUnie): Steun. Mevrouw Van Toorenburg (CDA): Steun. De heer Beertema (PVV): Steun van de PVV-fractie. De heer Azmani (VVD): Volgens mij zijn over dit onderwerp allerlei vragen gesteld. De staatssecretaris moet daar in de begrotingsbehandeling nog op antwoorden. Vorige week hebben we er in het vragenuur toen de heer Voordewind hier stond al over gesproken. Nog voor het kerstreces hebben we een algemeen overleg waarin we uitgebreid hierover kunnen spreken. Gelet op het aantal debatten die nog op het schema staan en die nog ingepland moeten worden zie ik op dit moment niet de urgentie waarom wij hieraan voorrang zouden moeten verlenen. Mevrouw Maij (PvdA): Ook geen steun voor een debat nu. Volgens mij is de behandeling van de begroting van Veiligheid en Justitie nu gaande en is er nog ruimte om hierover te spreken. Op 14 december is er bovendien een algemeen overleg waarbij ook dit geagendeerd is. Misschien kan er via de procedurevergadering van de commissie voor Veiligheid en Justitie bekeken worden of er iets meer tijd ingepland kan worden zodat hier op 14 december wat langer over gesproken kan worden. De voorzitter: Mevrouw Voortman u hebt geen meerderheid om het reeds geplande debat eerder te agenderen.Mevrouw Voortman (GroenLinks): Het is jammer dat de coalitie de urgentie van dit onderwerp niet ziet. De voorzitter: Het woord is aan mevrouw Van Toorenburg namens het CDA. Mevrouw Van Toorenburg (CDA): Voorzitter. Namens mevrouw Keijzer verzoek ik het VAO Verpleeghuiszorg volgende week in te plannen. Ik vind dat ik daar wel een reden voor moet geven. De reden is dat het Zorginstituut voor het einde van het jaar met nieuwe richtlijnen komt. Het is dus belangrijk dat we snel een debat voeren. De voorzitter: Dat gaan we doen; daar gaan we rekening mee houden. De heer Potters (VVD): Prima; volgens mij stond dit al in de planning. Laat helder zijn dat we volgend jaar nog wel een debat over de verpleeghuiszorg moeten hebben. Dat wil ik wel even gezegd hebben. De voorzitter: Tot slot is het woord aan de heer Grashoff namens GroenLinks. De heer Grashoff (GroenLinks): Voorzitter. Vanavond gaan we het hebben over fosfaatrechten zowel over wetgeving als natuurlijk ook over het sectorakkoord dat er ligt. Vanochtend bereikte mij via Twitter het gerucht dat er sprake zou zijn van essentiële aanpassingen in dat sectorakkoord. Daar weten wij als Kamer helemaal niets van. Dat lijkt mij essentiële informatie voor dit debat. Ik wil dus graag ten minste een uur voor de aanvang van het debat vanavond om 19.00 uur een brief van de staatssecretaris waarin hij uitlegt of die geruchten juist zijn wat dan precies veranderd wordt aan het sectorakkoord en wat de status is van het proces op dit moment: gaat het al dan niet om al overeengekomen afspraken? De voorzitter: Dat gaan we doen. De heer Leenders (PvdA): Steun voor dit verzoek. Mevrouw Lodders (VVD): U vraagt normaliter niet echt om steun maar geleidt dit door. Ik wil echter een opmerking maken. Ik vind het lastig als we op basis van berichten op Twitter dit soort brieven gaan vragen maar ik begrijp dat u dit verzoek doorgeleidt. Ik ga ervan uit dat de staatssecretaris daarop vanavond in het debat uitvoerig kan ingaan.De voorzitter: Prima. Ik stel voor met spoed het stenogram van dit deel van de vergadering door te geleiden naar het kabinet. Daarmee zijn we gekomen aan het eind van de regeling van werkzaamheden. De vergadering wordt enkele ogenblikken geschorst.