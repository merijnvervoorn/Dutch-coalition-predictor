31 Stemmingen moties Wijziging Wet langdurige zorg Aan de orde zijn de stemmingen over moties ingediend bij de behandeling van het wetsvoorstel Wijziging van de Wet langdurige zorg om toegang tot deze wet te bieden aan mensen die vanwege een psychische stoornis blijvend behoefte hebben aan permanent toezicht of 24 uur per dag zorg nabij te weten: - de motie-Bergkamp/Slootweg over minimaliseren van de belasting voor jongeren die overgaan naar de Wlz (35146 nr. 13); - de motie-Voordewind over integrale zorg en ondersteuning voor jeugdigen en hun gezin (35146 nr. 14); - de motie-Hijink over geen tekorten voor de zorg voor jongeren met ernstige psychische problemen (35146 nr. 15). (Zie vergadering van 27 juni 2019.) De voorzitter: De motie-Voordewind (35146 nr. 14) is in die zin gewijzigd dat zij thans luidt: Motie De Kamer gehoord de beraadslaging overwegende dat jeugdigen die vanwege een psychische stoornis een blijvende behoefte hebben aan permanent toezicht of 24 uur per dag zorg in de nabijheid vaak te maken hebben met complexe psychische en vaak meervoudige problematiek; overwegende dat de Jeugdwet de mogelijkheid biedt voor integrale diagnostiek en voor integrale zorg aan jongeren met problemen op meerdere gebieden in combinatie met ondersteuning voor het gezin; van mening dat ook bij opname van jeugdigen in de Wlz er aandacht moet zijn voor integrale zorg en ondersteuning met oog voor gezin en omgeving; verzoekt de regering bij het in kaart brengen van de effecten van de overheveling van jeugdigen met een langdurende psychische stoornis vanuit de Jeugdwet naar de Wlz in overleg met gemeenten en zorginstellingen ook te kijken naar de mogelijkheden om deze groep jeugdigen en hun gezin binnen de huidige wettelijke kaders indien nodig integrale zorg en ondersteuning te bieden en daarbij te bekijken of de ondersteuning vanuit de Jeugdwet voldoende aansluit op de geboden zorg vanuit de Wlz en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 17 was nr. 14 (35146). Ik stel vast dat wij hier nu over kunnen stemmen. In stemming komt de motie-Bergkamp/Slootweg (35146 nr. 13). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Voordewind (35146 nr. 17 was nr. 14). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Hijink (35146 nr. 15). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen.