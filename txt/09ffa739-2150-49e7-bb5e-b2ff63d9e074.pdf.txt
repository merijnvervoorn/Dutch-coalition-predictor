13 Regeling van werkzaamheden De voorzitter: Ik stel voor de volgende wetsvoorstellen toe te voegen aan de agenda van de Kamer: - het initiatiefwetsvoorstel-Raemakers tot wijziging van de Wet kinderopvang teneinde te bevorderen dat ouders kunnen kiezen tussen kindercentra die wel of niet kinderen toelaten die niet deelnemen aan het rijksvaccinatieprogramma (35049); - de Goedkeuringswet inzake het Verdrag betreffende werk in de visserijsector (Trb. 2011 152 en Trb. 2016 113) (35215 (R2128)); - de wijziging van de Rijksoctrooiwet 1995 in verband met de Overeenkomst betreffende een eengemaakt octrooigerecht en Verordening (EU) nr. 1257/2012 (35187 (R2124)); - de Wet windenergie op zee (ondersteunen opgave windenergie op zee) (35092); - de wijziging van de Wet milieubeheer ten behoeve van de implementatie van Richtlijn (EU) 2018/410 van het Europees Parlement en de Raad van 14 maart 2018 tot wijziging van Richtlijn 2003/87/EG ter bevordering van kosteneffectieve emissiereducties en koolstofarme investeringen en van Besluit (EU) 2015/1814 (PbEU L 76) (35190). Ik stel voor donderdag aanstaande ook te stemmen over de ingediende moties bij de notaoverleggen over de initiatiefnota's Droge voeten en Veen red je niet alleen en Een eerlijker loon en over de ingediende moties bij de notaoverleggen over mensenrechtenbeleid en de herziening van de bekostigingssystematiek hoger onderwijs en onderzoek. Voorts stel ik voor dan te stemmen over de aangehouden moties: - Bromet (26407 nrs. 115 en 116); - Van Nispen (35200-VI nr. 10); - Van Dam/Groothuizen (35200-VI nr. 16); - Diks/Stoffer (30139 nr. 216). Ik deel aan de Kamer mee dat de fractie van het CDA bij de stemmingen op 2 juli jongstleden over de nader gewijzigde motie-Beckerman/Belhaj (32820 nr. 297) geacht wenst te worden vóór deze motie te hebben gestemd. Ik benoem in de parlementaire ondervragingscommissie Ongewenste beïnvloeding uit onvrije landen het lid Edgar Mulder van de PVV. Ik deel aan de Kamer mee dat de tijdelijke commissie Digitale toekomst tot haar voorzitter heeft gekozen mevrouw Buitenweg en tot haar ondervoorzitter de heer Verhoeven. Op verzoek van de fractie van 50PLUS benoem ik in de vaste commissie voor Onderwijs Cultuur en Wetenschap het lid Sazias tot lid in plaats van het lid Krol. Op verzoek van de fractie van het CDA benoem ik in de algemene commissie voor Buitenlandse Handel en Ontwikkelingssamenwerking het lid Palland tot plaatsvervangend lid in de bestaande vacature en in de vaste commissie voorKoninkrijksrelaties het lid Palland tot plaatsvervangend lid in plaats van het lid Amhaouch en het lid Amhaouch tot lid in plaats van het lid Van der Molen. Ik stel voor de volgende stukken van de stand van werkzaamheden af te voeren: 29282-360; 29282-361; 30139-211; 2019Z11782; 32550-64; 32670-149; 32670-148; 32670-147; 26485-311; 33652-67; 35000-VIII-187; 29325-98; 27625-471; 32698-46; 31288-737; 29398-718; 29282-362; 35200-VI-8; 35200-VI-1; 35200-VI-7; 35142-3; 32735-246; 35000-V-73; 35000-V-70; 32623-256; 2019Z10845; 33826-27; 32735-247; 32735-245; 33845-33; 33495-97; 31288-587; 31288-589; 33495112; 34284-16; 31288-656; 31288-682; 35141-3; 35140-14; 35200-VIII-5; 35200-VIII-8; 35200-VIII-1; 35200-VIII-6; 29754505; 2019Z12369; 35000-A-94; 35000-XII-75; 30196-650; 35000-XII-69; 35200-J-6; 35200-J-1; 35000-A-123; 35200-A6; 35200-A-1; 35200-XII-10; 35200-XII-9; 35200-XII-7; 35200XII-1; 30012-112; 32820-280; 32820-281; 32820-290; 33529612; 33529-662; 29023-246; 33529-660; 33529-638; 33529641; 33529-615; 35000-XIII-82; 29684-169; 29628-887; 35200VI-6; 35200-VI-2; 33495-109; 33495-111; 35200-J-2; 35200-A2; 35200-XII-6; 35200-XII-2; 31066-491; 35142; 35141; 35140; 29477-578; 29689-994; 32820-285; 32820-278; 2019Z06380; 29628-875; 29628-871; 29628-874; 29628-864; 29628-868; 34775-B-17; 35000-VII-86; 29279-371; 34775-VII-69; 35000VII-98; 2018Z20859; 2018Z21968; 2019Z10646; 32140-50; 35026-64; 32140-51; 33566-105; 35074-66; 2019Z13040; 2019Z13039; 2019Z07010; 27625-473; 29684-183; 2019Z12875; 33450-60; 31322-396; 35000-A-124; 31409-239; 35000-A-128; 35000-XII-84; 29754-506; 28684-563; 29754502; 29754-503; 29754-501; 29754-500; 29754-499; 31839629; 31305-291; 29383-328; 2019Z12392; 29362-277; 30111120; 35000-VIII-167; 31293-435; 31511-33. Op verzoek van een aantal leden stel ik voor de volgende door hen ingediende moties opnieuw aan te houden: 29544897; 28089-117; 28089-116. Ik stel voor toe te voegen aan de agenda van vóór het reces: - het VAO Arbeidsmarktbeleid in de zorg met als eerste spreker mevrouw Bergkamp namens D66; - het VAO Mensenhandel en prostitutie met als eerste spreker mevrouw Kuik namens het CDA en aan de agenda van na het reces: - het VAO Energiebesparing/ Evaluatie Proeftuinen Aardgasvrije Wijken/ bijna-energieneutrale gebouwen met als eerste spreker mevrouw Van Eijs van D66; - het VAO MIVD met als eerste spreker mevrouw Karabulut namens de SP. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Nijboer namens de PvdA. De heer Nijboer (PvdA): Modale huur buiten bereik kopte De Telegraaf over de hele voorpagina vandaag. Vier van de vijf woningen die nubeschikbaar komen zijn niet nieuw gebouwd maar zijn opgekocht door beleggers en worden voor torenhoge huren verhuurd. Dat is een groot probleem. Er zijn ook al meerdere debatten over aangevraagd ik geloof al wel een stuk of drie. Ik tel ook nog een paar aanpalende debatten dus ik vind het noodzakelijk dat de Kamer daar na het reces snel over spreekt. Dat voorstel zou ik willen doen. De voorzitter: Het klopt dat er drie debatten staan waarvan er twee van u zijn. De heer Nijboer (PvdA): Ja ik heb zelfs nog een dertigledendebat dat er ook heel dicht tegenaan zit. Dat pronkt al weken bovenaan de lijst. Dus ik kan me ook voorstellen dat dat wordt omgezet in een meerderheidsdebat. Het maakt niet zo veel uit hoe we het doen voorzitter ik wil er ook wel een paar intrekken als we er maar snel over spreken. Mevrouw Leijten (SP): Dit is een heel belangrijke kwestie en als u één debat inplant en er gaan er vijf van de lijst dan is dat volgens mij een goeie deal. De SP steunt dit verzoek en zeker ook om dat kort na het zomerreces te bespreken. Mevrouw Van Eijs (D66): In de aanvraag stond een apart debat. Dat steun ik niet maar het redelijk snel inplannen na het reces lijkt me prima want er staan er inderdaad vijf of zo op de lijst. De heer Snels (GroenLinks): Steun. De heer Kops (PVV): Steun. De heer Krol (50PLUS): Steun. De heer Ronnes (CDA): Ik stel voor het inderdaad via andere debatten te prioriteren en te zorgen dat die debatten eerder plaatsvinden na het reces. De heer Koerhuis (VVD): Ik sluit me aan bij de heer Ronnes. De heer Bruins (ChristenUnie): Daar sluit ik me ook bij aan. De heer Nijboer (PvdA): Ik proef dus wel steun voor een debat alleen dan moeten we het samenvoegen. Dat zal ik in overleg met collega's doen.De voorzitter: Ik proef inderdaad dat de meerderheid eigenlijk deze debatten ... Dan geef ik ook u mee dat misschien dat dertigledendebat ... De heer Nijboer (PvdA): Ja die wil ik wel intrekken voorzitter geen probleem. De voorzitter: ... na het reces te plannen wat u al heeft staan. De heer Nijboer (PvdA): Ja. De voorzitter: Oké dan is dat ook opgelost. Dank u wel. Mevrouw Leijten namens de SP. Mevrouw Leijten (SP): Vanaf zondagavond heeft iedereen in spanning gezeten wie er nou toch de grote leider van de Europese Commissie zou gaan worden en eindelijk was er gisteravond een uitkomst. Ik denk dat niemand de inzet gewonnen heeft. Maar hoe loopt dit nou allemaal? Hoe is dit allemaal gegaan? We hebben niet vaak een terugblik op een top maar ik zou toch heel graag met de minister-president spreken over hoe dit is gegaan. Dus een debat om terug te blikken op die top. Ik zou het het liefst vóór het zomerreces doen en ik weet het voorzitter de agenda ziet er heel vol uit. Het kan wat mij betreft ook een notaoverleg zijn. Dat zou dan mijn voorstel zijn. Ik hoor graag wat de collega's daarvan vinden. De voorzitter: De heer Anne Mulder van de VVD staat te trappelen om iets te zeggen. De heer Anne Mulder (VVD): Steun voor het debat maar wat ons betreft kan dat na het reces. De heer Van Ojik (GroenLinks): Steun. Het zou mooi zijn als het voor morgenavond kan maar dat vraagt wel de nodige flexibiliteit. Mocht dat niet lukken dan na het reces. Dat heeft misschien ook als voordeel dat het Europees Parlement er dan al een streep doorheen heeft gehaald en dat we over een heel andere deal spreken. Dat zou zomaar kunnen. De heer Kops (PVV): Steun.De heer Drost (ChristenUnie): Steun voor het debat. Als er een meerderheid voor is om het deze week nog te behandelen zal ik er zeker bij zijn maar na het reces mag het wat ons betreft ook gebeuren. De heer Omtzigt (CDA): Ik zou graag een verslag van de regering willen hebben van deze Europese top. Ook ik was wat verbaasd. Ik zou deze vijf namen niet goed hebben gehad als ik een dag daarvoor had moeten gokken. Ik zou in dat verslag vooral twee dingen willen hebben: de stemverhoudingen bij elk van de vijf voorstellen. Heeft de Nederlandse regering ingestemd of niet ingestemd? Zijn er nog andere stemmingsrondes geweest? Twee. De benoemingsprocedure van de president van de Europese Centrale Bank staat zeer specifiek in het verdrag benoemd: artikel 283 lid 2 van het Werkingsverdrag. Ik heb een spiekbriefje. Er moet namelijk een advies onder liggen van de Governing Council van de ECB. Het Europees Parlement moet geraadpleegd zijn. En deze persoon moet geëvalueerd zijn op zijn of haar ervaring in monetaire zaken en op het karakter. Dat heb ik niet gezien want deze naam van mevrouw Lagarde kwam uit de hoge hoed. Ik zou graag willen weten: is de procedure gevolgd en is dit een rechtmatige voordracht? Het gaat dus om de rechtmatigheid. Ik zou die brief graag voor morgen 12.00 uur willen hebben inclusief het verslag van de top. Wanneer we dat debat dan doen? Wel steun voor het debat maar ik zit er niet op te wachten om het morgen om 3.00 uur 's nachts te doen. Ik zeg maar gewoon even hoe het zit. De heer Sneller (D66): De heer Omtzigt haalt me de woorden uit de mond. De voorzitter: En dat zijn ... Ja niet alles herhalen! De heer Sneller (D66): Ik weet inmiddels waar artikel 283 van het EU-verdrag over gaat. Steun voor het verzoek maar het hoeft niet voor het reces. De voorzitter: U krijgt het spiekbriefje van de heer Omtzigt. Steun maar na het reces precies. De heer Nijboer (PvdA): Ik ben niet zo sceptisch over mevrouw Lagarde maar het is goed om die informatie te krijgen. Ik steun wel een debat maar het Europees Parlement is eerder aan zet dan de Tweede Kamer dus ik vind het eigenlijk wel netjes om hen hier eerst over te laten spreken. Dat betekent dat wij na het reces dit debat zouden kunnen doen. De heer Van Otterloo (50PLUS): Steun voor het debat maar dan inderdaad op basis van feiten benoemingen en geen geruchten.De voorzitter: Mevrouw Leijten u heeft wel een meerderheid maar de meerderheid geeft ook aan: eerst informatie opvragen. Het Europees Parlement is nu aan zet en na het reces gaan we dit debat voeren. Mevrouw Leijten (SP): Volgens mij zou er ook nog wel een meerderheid kunnen zijn om het voor het reces te doen als het past maar ik zie ook dat de agenda vol is. Ik vind het ook netjes om te wachten op het Europees Parlement. Als het Europees Parlement het wegstemt moeten we misschien wel debatteren in het reces. We weten het niet. Als de brief die meneer Omtzigt heeft gevraagd toch wordt geschreven zou ik er ook graag in willen hebben wat precies de Nederlandse inzet was en met welke reden. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Mevrouw Van den Berg namens het CDA. Mevrouw Van den Berg (CDA): Voorzitter dank u wel. We hebben morgenmiddag het langverwachte debat over 5G. Daar zijn diverse bewindspersonen voor uitgenodigd maar we zouden heel graag ook mevrouw Ollongren erbij willen hebben. We spreken uiteindelijk ook voor een belangrijk deel over veiligheidsdiensten en dat is haar verantwoordelijkheid. De voorzitter: Als het goed is zijn er vier bewindspersonen voor morgenavond besteld. Mevrouw Van den Berg (CDA): Dat klopt en ik wil daar graag een vijfde bij. De heer Anne Mulder (VVD): Steun. De heer Kops (PVV): Steun. Mevrouw Leijten (SP): Wat de SP betreft is het niet nodig. De heer Sneller (D66): Wat ons betreft ook niet. De voorzitter: U hebt geen meerderheid mevrouw Van den Berg.Mevrouw Van den Berg (CDA): Jammer voorzitter dank u wel. De voorzitter: Dank u wel. Daarmee zijn we aan het einde gekomen van de regeling van werkzaamheden. De vergadering wordt enkele ogenblikken geschorst. Voorzitter: Tellegen