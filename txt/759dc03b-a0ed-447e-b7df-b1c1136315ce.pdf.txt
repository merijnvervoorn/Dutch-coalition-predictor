16 Stemmingen moties Bericht "In deel Schilderswijk is sharia wet" Aan de orde zijn de stemmingen over moties ingediend bij het debat over het bericht "In deel Schilderswijk is sharia wet" te weten: - de motie-Van Klaveren over een onderzoek naar shariawijken in Nederland (32824 nr. 32); - de motie-Van Klaveren over het stoppen van de immigratie uit islamitische landen (32824 nr. 33). (Zie vergadering van 5 september 2013.) In stemming komt de motie-Van Klaveren (32824 nr. 32). De voorzitter: Ik constateer dat de aanwezige leden van de fracties van de PVV en de SGP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Klaveren (32824 nr. 33). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen.