11 Stemming motie Staatsdeelnemingen Aan de orde is de stemming over een aangehouden motie ingediend bij het VAO Staatsdeelnemingen te weten: - de motie-Van Raan over duurzamere vormen van energieopwekking voor Bonaire (28165 nr. 342). (Zie vergadering van 20 april 2021.) De voorzitter: De motie-Van Raan (28165 nr. 342) is in die zin gewijzigd en nader gewijzigd dat zij thans is ondertekend door de leden Van Raan en Simons en luidt: Motie De Kamer gehoord de beraadslaging constaterende dat de door Bonaire Brandstof Terminals B.V. (BBT) op te richten nieuwe olie-infrastructuur op Bonaire wordt aangelegd waardoor Bonaire voor langere tijd vast blijft zitten aan fossiele brandstoffen; overwegende dat dit niet de oplossing is voor Bonaires energieprobleem; verzoekt de regering om: - zwaarder in te zetten op duurzamere vormen van energieopwekking voor Bonaire waarbij naast zon en wind ook naar andere alternatieven wordt gekeken zoals Ocean Thermal Energy Conversion (OTEC) en de Kamer hierover te informeren; - in de doelomschrijving in de statuten van Bonaire Brandstof Terminals B.V. vast te leggen dat het hoofddoel is: de verduurzaming van de elektriciteitsopwekking de drinkwaterproductie en het wagenpark op Bonaire en het uitfaseren van het gebruik van fossiele brandstoffen hiervoor en de Kamer hierover te informeren; - te zorgen dat tot die tijd ook de tussenoplossing met dieselleveringen gecontinueerd wordt en gaat over tot de orde van de dag. Zij krijgt nr. 352 was nr. 351 (28165). Ik stel vast dat wij hier nu over kunnen stemmen. In stemming komt de nader gewijzigde motie-Van Raan/Simons (28165 nr. 352 was nr. 351). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdD 50PLUS en de PVV voor deze nader gewijzigde motie hebben gestemd en de leden van de overige fracties ertegen zodat zij is verworpen.