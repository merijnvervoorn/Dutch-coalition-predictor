47 Stemmingen moties Wet op de bedrijveninvesteringszones Aan de orde zijn de stemmingen over moties ingediend bij de behandeling van het wetsvoorstel Wet op de bedrijveninvesteringszones te weten: - de motie-Graus over niet afschuiven van het waarborgen van veiligheid en bereikbaarheid van ondernemers (33917 nr. 18); - de motie-Graus over onderzoek naar de effectiviteit en doelmatigheid van belastinginstrumentaria (33917 nr. 19). (Zie vergadering van 2 juli 2014.) In stemming komt de motie-Graus (33917 nr. 18). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (33917 nr. 19). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren 50PLUS/BaayTimmerman en D66 voor deze motie hebben gestemd en de aanwezige leden van de overige fracties ertegen zodat zij is verworpen.