21 Stemmingen moties Jaarverslag en slotwet van het ministerie van Justitie en Veiligheid 2018 Aan de orde zijn de stemmingen over moties ingediend bij het debat over jaarverslag en slotwet van het ministerie van Justitie en Veiligheid voor het jaar 2018 te weten: - de motie-Van Nispen over de totstandkoming van het nieuwe Wetboek van Strafvordering (35200-VI nr. 10); - de motie-Van Nispen over voorkomen van negatieve gevolgen van de WODC-affaire (35200-VI nr. 11); - de motie-Van Dam over heroverwegen van een kasschuif in 2019 (35200-VI nr. 12); - de motie-Van Dam over verkorting van de doorlooptijden van ernstige verkeersmisdrijven (35200-VI nr. 14); - de motie-Laan-Geselschap over het fiscaal aantrekkelijk maken om naast een reguliere baan werkzaam te zijn bij de politie (35200-VI nr. 15). (Zie wetgevingsoverleg van 27 juni 2019.) De voorzitter: De motie-Van Dam (35200-VI nr. 12) is in die zin gewijzigd dat zij thans is ondertekend door de leden Van Dam en Groothuizen. Naar mij blijkt wordt de indiening ervan voldoende ondersteund. Zij krijgt nr. 16 was nr. 12 (35200-VI). Op verzoek van mevrouw Laan-Geselschap stel ik voor haar motie (35200-VI nr. 15) aan te houden. Op verzoek van de heer Van Dam stel ik voor zijn gewijzigde motie (35200-VI nr. 16 was nr. 12) aan te houden. Op verzoek van de heer Van Nispen stel ik voor zijn motie (35200-VI nr. 10) aan te houden. Daartoe wordt besloten. De voorzitter: Aangezien de motie-Van Dam (35200-VI nr. 14) is ingetrokken maakt zij geen onderwerp van behandeling meer uit. In stemming komt de motie-Van Nispen (35200-VI nr. 11). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. De stemmingen over de agendapunten 16 en 17 over het verbod op kolen bij elektriciteitsproductie zijn uitgesteld.