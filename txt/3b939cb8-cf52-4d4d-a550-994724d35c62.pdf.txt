33 Stemming motie Begroting Veiligheid en Justitie Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Veiligheid en Justitie (VI) voor het jaar 2017 te weten: - de motie-Swinkels c.s. over verbeteren van de voorlichting aan de beslagene (34550-VI nr. 61). (Zie vergadering van 1 december 2016.) De voorzitter: De motie-Swinkels c.s. (34550-VI nr. 61) is in die zin gewijzigd dat zij thans is ondertekend door de leden Swinkels Van Nispen Segers en Van Tongeren en luidt: Motie De Kamer gehoord de beraadslaging constaterende dat de Ombudsman vaststelt dat nog belangrijke verbeteringen gemaakt kunnen worden bij de inbeslagname van goederen met name als het gaat om informatievoorziening aan de burger; constaterende dat het OM niet verplicht is de beslagene te informeren over de beslissing tot vernietiging of verkopen van in beslag genomen goederen; overwegende dat goederen hierdoor al vernietigd of verkocht kunnen zijn op het moment dat een rechter beslist over een klacht; overwegende dat de aanbevelingen van de Ombudsman op dit punt niet zijn meegenomen in de voorgestelde verbeteringen door de regering; verzoekt de regering de voorlichting aan de beslagene zo te verbeteren dat deze tijdig en adequaat wordt geïnformeerd over de mogelijkheid van beklag en van verkoop of vernietiging van de in beslag genomen goederen; verzoekt de regering voorts ervoor te zorgen dat de beslissing over vernietiging of verkoop van het goed wordt uitgesteld totdat de rechter over de betreffende klacht heeft beslist en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 103 was nr. 61 (34550-VI). In stemming komt de gewijzigde motie-Swinkels c.s. (34550VI nr. 103 was nr. 61).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Monasch de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De vergadering wordt enkele ogenblikken geschorst.