21 Stemmingen moties Arbeidsmarktbeleid zorgsector/TSN Aan de orde zijn de stemmingen over moties ingediend bij het VAO Arbeidsmarktbeleid zorgsector/TSN te weten: - de motie-Keijzer over onderzoek naar de tarieven in de gemeentelijke thuiszorgcontracten (23235 nr. 135); - de motie-Leijten over regelen dat alle zorgonderdelen van TSN onder dezelfde minimumvoorwaarden worden overgenomen (23235 nr. 136); - de motie-Leijten over onderzoek naar TSN in het uiterste geval door de Ondernemingskamer laten doen (23235 nr. 137). (Zie vergadering van heden.) De voorzitter: De motie-Leijten (23235 nr. 137) is in die zin gewijzigd dat zij thans luidt: Motie De Kamer gehoord de beraadslaging constaterende dat thuiszorgorganisatie TSN binnenkort failliet zal gaan; spreekt uit dat het van belang is dat er een onderzoek wordt gedaan of TSN bestuurlijk en juridisch juist gehandeld heeft in de periode voor faillissement; verzoekt de regering erop toe te zien dat er om onderzoek bij de Ondernemingskamer wordt verzocht en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 140 was nr. 137 (23235). Ik stel vast dat wij hier nu over kunnen stemmen. In stemming komt de motie-Keijzer (23235 nr. 135). De voorzitter: Ik constateer dat de aanwezige leden van de fracties van de SP de PvdD D66 50PLUS de Groep Kuzu/Öztürk de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Leijten (23235 nr. 136).De voorzitter: Ik constateer dat de aanwezige leden van de fracties van de SP de PvdD GroenLinks 50PLUS en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Leijten (23235 nr. 140 was nr. 137). De voorzitter: Ik constateer dat de aanwezige leden van de fracties van de SP de PvdD de PvdA GroenLinks 50PLUS de Groep Kuzu/Öztürk de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. We zijn hiermee gekomen aan het einde van stemmingen. Ik wens degenen die vanavond niet aan het debat hoeven deel te nemen een fijn reces. Mevrouw Bouwmeester wens ik een heel fijn zwangerschapsverlof. (Geroffel op de bankjes) De vergadering wordt enkele ogenblikken geschorst.