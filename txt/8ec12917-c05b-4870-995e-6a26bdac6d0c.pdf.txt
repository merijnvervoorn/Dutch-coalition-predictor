12 Regeling van werkzaamheden (stemmingen) De voorzitter: We zouden gaan stemmen maar mevrouw Van der Graaf van de ChristenUnie wil het woord voeren. Mevrouw Van der Graaf (ChristenUnie): Dank u wel voorzitter. Vandaag zouden wij gaan stemmen over de wijziging van de Kieswet in verband met de coronamaatregelen. We moeten die wet met grote spoed behandelen maar ik heb een aantal amendementen in voorbereiding en het vraagt gewoon nog even iets meer tijd om hier zorgvuldig en goed naar te kijken. Ik vraag dus nog één keer uitstel van de stemmingen aan. Ik hoop dat het later op de avond klaar is. De voorzitter: U zegt: later op de avond. We behandelen vanavond na de dinerpauze de begroting van Binnenlandse Zaken en Koninkrijksrelaties. Ik hoor mevrouw Kuiken. U mag het ook in de microfoon zeggen mevrouw Kuiken. Mevrouw Kuiken (PvdA): Ik hoor de heer Baudet al heel hard zuchten. Dat snap ik ook want het is ook vervelend maar het wetsvoorstel moet vanavond door en dat moet ook zorgvuldig gebeuren. Daarom kan ik dit uitstel van de stemmingen steunen hoe vervelend dat ook is voor de collega's die niet meedoen aan het debat over Binnenlandse Zaken. De voorzitter: Heeft iemand bezwaar tegen uitstel tot na de begrotingsbehandeling Binnenlandse Zaken? Nee dan doen we eerst de begrotingsbehandeling en dan wordt er na de begroting gestemd. Ik schors de vergadering tot 19.40 uur voor de dinerpauze. De vergadering wordt van 18.55 uur tot 19.40 uur geschorst. Voorzitter: Van der Lee