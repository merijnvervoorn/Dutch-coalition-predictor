19 Stemming motie Klimaatnota 2023 en de Klimaat- en Energieverkenning 2023 Stemming motie Klimaatnota 2023 en de Klimaat- en Energieverkenning 2023 Aan de orde is de stemming over een aangehouden motie ingediend bij het debat over de Klimaatnota 2023 en de Klimaat- en Energieverkenning 2023 te weten: - de gewijzigde motie-Teunissen c.s. over een voorstel om Lelystad Airport definitief niet te openen voor de commerciële burgerluchtvaart (32813 nr. 1347 was nr. 1333). (Zie vergadering van 20 december 2023.) De voorzitter: De gewijzigde motie-Teunissen c.s. (32813 nr. 1347 was nr. 1333) is in die zin nader gewijzigd dat zij thans is ondertekend door de leden Teunissen Grinwis Kröger Beckerman Bamenga en Dassen en luidt: Motie De Kamer gehoord de beraadslaging overwegende dat het openen van Lelystad Airport onwenselijk is voor het klimaat de volksgezondheid en vanwege de schaarse stikstofruimte; verzoekt de regering met een voorstel te komen om Lelystad Airport definitief niet te openen voor de commerciële burgerluchtvaart; verzoekt de regering tevens in overleg met lokale autoriteiten en inwoners een alternatief te presenteren voor een maatschappelijke investering in de regio en gaat over tot de orde van de dag. Zij krijgt nr. 1348 was nr. 1347 (32813). Ik stel vast dat wij hier nu over kunnen stemmen. In stemming komt de nader gewijzigde motie-Teunissen c.s. (32813 nr. 1348 was nr. 1347). De voorzitter: Ik constateer dat de leden van de fracties van de SP GroenLinks-PvdA Volt de PvdD D66 NSC de ChristenUnie het CDA en BBB voor deze nader gewijzigde motie hebben gestemd en de leden van de overige fracties ertegen zodat zij is aangenomen. Tot zover de stemmingen. Ik schors een enkel ogenblik en dan gaan we over tot de regeling van werkzaamheden.De vergadering wordt enkele ogenblikken geschorst.