13 Stemmingen moties Wet aanpassing fiscale regeling aandelenoptierechten Aan de orde zijn de stemmingen over moties ingediend bij de behandeling van het wetsvoorstel Wijziging van de Wet op de loonbelasting 1964 tot wijziging van de fiscale regeling voor aandelenoptierechten met het oog op het wegnemen van een liquiditeitsprobleem in het geval van het verstrekken van aandelenoptierechten als loon (Wet aanpassing fiscale regeling aandelenoptierechten) te weten: - de motie-Alkaya over bezien welke belemmeringen er bestaan om winstdelingsregelingen breder toegankelijk te maken voor alle werknemers (35929 nr. 12); - de motie-Inge van Dijk over in de monitoring van de effecten een onderscheid maken in omvang van bedrijven (35929 nr. 14); - de motie-Romke de Jong over de evaluatie van de wet na drie kalenderjaren uitvoeren (35929 nr. 16). (Zie vergadering van 21 juni 2022.) De voorzitter: De motie-Romke de Jong (35929 nr. 16) is in die zin gewijzigd dat zij thans luidt: Motie De Kamer gehoord de beraadslaging constaterende dat artikel 3.1 van de Comptabiliteitswet voorschrijft dat beleidsvoorstellen moeten worden voorzien van een toelichting bij de doelen van beleid; constaterende dat dit leidt tot betere evaluaties; overwegende dat de Wet aanpassing fiscale regeling aandelenopties als doel heeft om de drempel voor start-ups en scale-ups te verlagen om aandelenoptierechten als loon te verstrekken; verzoekt de regering na drie jaren na inwerkingtreding een reflectietoets uit te voeren; verzoekt de regering in de evaluatie een onderscheid te maken tussen start-ups en scale-ups enerzijds en grotere bedrijven anderzijds die gebruikmaken van de regeling; verzoekt de regering in de evaluatie bij de weging van de effectiviteit van de wet expliciet te kijken naar het gebruik van start-ups en scale-ups en gaat over tot de orde van de dag. Zij krijgt nr. 17 was nr. 16 (35929). Ik stel vast dat wij hier nu over kunnen stemmen.In stemming komt de motie-Alkaya (35929 nr. 12). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie het CDA BBB JA21 de PVV FVD en Groep Van Haga voor deze motie hebben gestemd en de leden van de fracties van de VVD en de SGP ertegen zodat zij is aangenomen. In stemming komt de motie-Inge van Dijk (35929 nr. 14). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd zodat zij is aangenomen. In stemming komt de gewijzigde motie-Romke de Jong (35929 nr. 17 was nr. 16). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd zodat zij is aangenomen. De heer Alkaya SP. De heer Alkaya (SP): Voorzitter excuus. Nog even kort over de motie op stuk nr. 12 over het breder toepassen van winstdelingsregelingen op alle werknemers. Die motie was ontraden. Nu de motie is aangenomen krijg ik graag een brief van de regering over hoe zij de motie gaat uitvoeren. De voorzitter: Dank u wel. We zullen dit doorgeleiden naar het kabinet.