11 Stemmingen moties Actuele ontwikkelingen rondom het coronavirus Aan de orde zijn de stemmingen over aangehouden moties ingediend bij het debat over de actuele ontwikkelingen rondom het coronavirus te weten: - de motie-Krol/Asscher over specifiek rekening houden met de positie van mantelzorgers (25295 nr. 168); - de motie-Krol over verschuiven van de uiterlijke datum voor het doen van belastingaangifte over 2019 naar 1 september 20202 (25295 nr. 170). (Zie vergadering van 18 maart 2020.) De voorzitter: De motie-Krol (25295 nr. 170) is in die zin gewijzigd dat zij thans luidt: Motie De Kamer gehoord de beraadslaging overwegende dat veel belastingplichtigen zich bij de aangifte laten ondersteunen door familieleden vrijwilligers en/of professionals; overwegende dat niet iedereen zelfstandig of met digitale hulp op afstand in staat is tijdig aangifte te doen; overwegende dat "sociale onthouding" in deze periode van groot belang is; verzoekt de regering optimaal aan belastingplichtigen te communiceren dat het vragen van uitstel tot 1 september 2020 mogelijk is; verzoekt de regering tevens het aanvragen van uitstel zo eenvoudig mogelijk te maken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 198 was nr. 170 (25295). Ik stel vast dat wij hier nu over kunnen stemmen. In stemming komt de motie-Krol/Asscher (25295 nr. 168). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties erte-gen zodat de uitslag bij handopsteken niet kan worden vastgesteld. Nee we kunnen de uitslag van de stemming niet vaststellen. De heer Krol (50PLUS): Aanhouden! De voorzitter: Ik hoor dat de heer Krol de motie wil aanhouden. Op verzoek van de heer Krol stel ik voor zijn motie (25295 nr. 168) aan te houden. Daartoe wordt besloten. In stemming komt de gewijzigde motie-Krol (25295 nr. 198 was nr. 170). De voorzitter: Ik constateer dat deze gewijzigde motie met algemene stemmen is aangenomen. Daarmee zijn we aan het einde gekomen van het debat en de stemmingen voor deze dag. Ik wil alle Kamerleden ontzettend bedanken maar ook de minister van Volksgezondheid en de mensen die dit debat hebben gevolgd. In het bijzonder wil ik onze bodes bedanken die vandaag voortreffelijk werk hebben gedaan. (Geroffel op de bankjes) De voorzitter: Maar ook onze Facilitaire Dienst dus de technische mensen die elke keer klaar staan om onze wensen te realiseren. Heel veel dank daarvoor. (Geroffel op de bankjes)