32 Stemming motie Toestand van de natuur in Nederland Aan de orde is de stemming over een aangehouden motie ingediend bij het debat over de toestand van de natuur in Nederland te weten: - de motie-Geurts over onderscheid maken in de mate van ecologisch kwetsbare gebieden (26407 nr. 109). (Zie vergadering van 27 januari 2016.) De voorzitter: De motie-Geurts (26407 nr. 109) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 111 was nr. 109 (26407). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat het kabinet al het grasland binnen Vogelen Habitatrichtlijngebieden aangewezen heeft als ecologisch kwetsbaar terwijl de verordening dit niet vereist; overwegende dat het verbod op omzetten van grasland in alle Vogelrichtlijngebieden lokaal een belemmering kan vormen voor landinrichting ten behoeve van de aanleg van natuur; overwegende dat met een gedifferentieerde aanpak van blijvend grasland in Vogelrichtlijngebieden natuur en landbouw geholpen kunnen worden; verzoekt de regering voor specifieke gebieden waar het scheurverbod op blijvend grasland een belemmering is zoals de Wieden een uitzondering te maken zodat de gebiedsontwikkeling door kan gaan; verzoekt de regering tevens ten behoeve van de volgende hervorming van het GLB via pilots te onderzoeken en mogelijk te maken dat er onderscheid gemaakt zou kunnen worden in de mate van ecologisch kwetsbaar gebied en de noodzakelijkheid van het omzetverbod in Vogelrichtlijngebieden en gaat over tot de orde van de dag. In stemming komt de gewijzigde motie-Geurts (26407 nr. 111 was nr. 109).De voorzitter: Ik constateer dat de aanwezige leden van de fracties van 50PLUS Van Vliet Klein de VVD de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.