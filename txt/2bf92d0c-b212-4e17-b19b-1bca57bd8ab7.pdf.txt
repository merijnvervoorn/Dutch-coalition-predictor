27 Stemmingen moties Wonen en ruimte Aan de orde zijn de stemmingen over aangehouden moties ingediend bij het debat over het begrotingsonderdeel Wonen van de begroting van Binnenlandse Zaken en Koninkrijksrelaties voor 2020 te weten: - de motie-Krol over permanente zelfbewoning van recreatiewoningen (35300-VII nr. 71); - de motie-Krol over een eenmalige financieringsimpuls voor woon-zorgcomplexen (35300-VII nr. 72); - de motie-Krol over een verhuispremie voor vertrek naar een krimpgebied (35300-VII nr. 74); - de motie-Krol over een verhuispremie voor vertrek uit een sociale huurwoning (35300-VII nr. 75). (Zie wetgevingsoverleg van 13 november 2019.) De voorzitter: De motie-Krol (35300-VII nr. 71) is in die zin gewijzigd dat zij thans luidt: Motie De Kamer gehoord de beraadslaging overwegende dat er woningnood is; overwegende dat eigenaren van een recreatiewoning de wens kunnen hebben om hun woning permanent te bewonen; verzoekt de regering een voorstel te doen voor permanente zelfbewoning van recreatiewoningen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 98 was nr. 71 (35300-VII). De voorzitter: De motie-Krol (35300-VII nr. 72) is in die zin gewijzigd dat zij thans luidt: Motie De Kamer gehoord de beraadslaging overwegende dat er woningnood is;overwegende dat er tienduizenden ouderen zijn die zelfstandig wonen maar gezien hun zorgvraag liever een woning betrekken waar zorg geleverd wordt; verzoekt de regering een voorstel te doen voor een eenmalige financieringsimpuls voor woon-zorgcomplexen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 99 was nr. 72 (35300-VII). De voorzitter: De motie-Krol (35300-VII nr. 74) is in die zin gewijzigd dat zij thans luidt: Motie De Kamer gehoord de beraadslaging overwegende dat er woningnood is maar dat er tegelijkertijd enige leegstand is in krimpgebieden; verzoekt de regering een voorstel te doen voor een tijdelijke regeling voor een verhuispremie voor hen die een woning in een dichtbevolkt gebied verlaten en een woning in een krimpgebied betrekken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 100 was nr. 74 (35300-VII). De voorzitter: De motie-Krol (35300-VII nr. 75) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging overwegende dat er een tekort is aan sociale huurwoningen; overwegende dat er scheefwoners zijn; verzoekt de regering een voorstel te doen voor een tijdelijke regeling voor een verhuispremie voor iedereen die een sociale huurwoning verlaat en geen andere sociale huurwoning betrekt en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 101 was nr. 75 (35300-VII). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Krol (35300-VII nr. 98 was nr. 71). De voorzitter: Ik constateer dat de leden van de fracties van DENK Van Kooten-Arissen 50PLUS D66 de VVD de SGP de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Krol (35300-VII nr. 99 was nr. 72). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Krol (35300-VII nr. 100 was nr. 74). De voorzitter: Ik constateer dat de leden van de fracties van de PvdA de PvdD DENK Van Kooten-Arissen 50PLUS en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de nader gewijzigde motie-Krol (35300VII nr. 101 was nr. 75). De voorzitter: Ik constateer dat de leden van de fracties van de PvdD DENK Van Kooten-Arissen 50PLUS en FvD voor deze nader gewijzigde motie hebben gestemd en de leden van de overige fracties ertegen zodat zij is verworpen. De heer Krol. De heer Krol (50PLUS): Mevrouw de voorzitter. Nu mijn gewijzigde motie op stuk nr. 71 ondanks het negatieve advies is aangenomen hoef ik — en dat is misschien vreemd —geen reactie van het kabinet omdat ik met een initiatief kom. Ik heb de reactie graag na het initiatief. De voorzitter: Dank u wel meneer Krol. Ik stel voor het stenogram van dit deel van de vergadering door te geleiden naar het kabinet.Daarmee zijn wij aan het einde gekomen van de stemmingen. De vergadering wordt enkele ogenblikken geschorst.