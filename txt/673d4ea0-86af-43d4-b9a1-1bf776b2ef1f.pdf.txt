58 Regeling van werkzaamheden (stemmingen) De voorzitter: Ik wil aan de leden vragen om hun plaats weer in te nemen. De laatste keer voor het reces een korte regeling van werkzaamheden. Ik deel aan de Kamer mee dat de tijdelijke commissie Corona tot haar voorzitter heeft gekozen het lid Arib en tot haar ondervoorzitter het lid Ellian. Ik stel voor zo dadelijk ook te stemmen over de aangehouden motie-Stoffer/Van der Plas (36120 nr. 20) de aangehouden motie-De Hoop/Westerveld (36100-VIII nr. 13) en een brief van het Presidium (36045 nr. 97). Voordat we gaan stemmen geef ik het woord aan de heer Jasper van Dijk. De heer Jasper van Dijk (SP): Voorzitter. Mag ik de motie-Jasper van Dijk/Piri op stuk nr. 2937 bij punt 22 aanhouden? De voorzitter: Op verzoek van de heer Jasper van Dijk stel ik voor zijn motie (19637 nr. 2937) aan te houden. Daartoe wordt besloten. De voorzitter: Dank u wel.