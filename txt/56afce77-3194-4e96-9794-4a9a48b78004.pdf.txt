10 Stemming motie Behandelvoorbehoud inzake Plant- en diergezondheidspakket Aan de orde is de stemming over een motie ingediend bij het VAO Behandelvoorbehoud inzake Plant- en diergezondheidspakket te weten: - de motie-Van Gerven/Ouwehand over voorkomen dat Brussel ingrijpende maatregelen kan opleggen bij dierziekten (33643 nr. 9). (Zie vergadering van 6 november 2013.) De voorzitter: De motie-Van Gerven/Ouwehand (33643 nr. 9) is in die zin gewijzigd dat zij thans luidt: Motie De Kamer gehoord de beraadslaging verzoekt de regering alles in het werk te stellen om te voorkomen dat ingrijpende maatregelen bij dierziekten zoals een ophokplicht of preventieve ruimingen vanuit Brussel dwingend kunnen worden opgelegd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 10 was nr. 9 (33643). Ik stel vast dat wij hier nu over kunnen stemmen. In stemming komt de gewijzigde motie-Van Gerven/Ouwehand (33643 nr. 10 was nr. 9). De voorzitter: Ik constateer dat de aanwezige leden van de fracties van de PVV Bontes GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.