23 Stemmingen moties ingediend Politie (ICT) Aan de orde zijn de stemmingen over moties ingediend bij het VAO Politie (ICT) te weten: - de gewijzigde motie-Buitenweg over de risico's van het beoogde C2000-netwerk inventariseren (29628 nr. 830 was nr. 826); - de motie-Den Boer over de medezeggenschap van de politie betrekken bij ICT (29628 nr. 827); - de motie-Den Boer c.s. over het kader voor de omgang met technologie uit derde landen toepassen op C2000 (29628 nr. 828); - de motie-Laan-Geselschap over de risico's voor het nieuwe C2000-netwerk in kaart brengen (29628 nr. 829). (Zie vergadering van 22 november 2018.) De voorzitter: De gewijzigde motie-Buitenweg (29628 nr. 830 was nr. 826) is in die zin nader gewijzigd dat zij thans luidt: Motie De Kamer gehoord de beraadslaging overwegende dat China volgens de AIVD (Jaarverslag 2017) spionageactiviteiten onderneemt in Nederland; overwegende dat de regering mede om deze reden een actieplan China heeft aangekondigd; overwegende dat tijdens de aanbesteding is meegewogen dat een van de ontwikkelaars van het nieuwe C2000 in Chinese handen is; overwegende dat echter sindsdien de wereld niet heeft stilgestaan en toenemende geopolitieke spanningen vragen om alertheid; spreekt uit het onwenselijk te vinden dat in de huidige context vitale infrastructuur ontwikkeld wordt door een Chinees bedrijf; verzoekt de regering de risico's van het beoogde C2000netwerk te inventariseren en daarover aan de Kamer te rapporteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 832 was nr. 830 (29628). Ik stel vast dat wij hier nu over kunnen stemmen.In stemming komt de nader gewijzigde motie-Buitenweg (29628 nr. 832 was nr. 830). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze nader gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Den Boer (29628 nr. 827). De voorzitter: Ik constateer dat deze motie met algemene stemmen is aangenomen. In stemming komt de motie-Den Boer c.s. (29628 nr. 828). De voorzitter: Ik constateer dat deze motie met algemene stemmen is aangenomen. In stemming komt de motie-Laan-Geselschap (29628 nr. 829). De voorzitter: Ik constateer dat deze motie met algemene stemmen is aangenomen. Het woord is aan mevrouw Buitenweg. Mevrouw Buitenweg (GroenLinks): Dank u wel voorzitter. Nu de motie-Laan-Geselschap is aangenomen hoor ik graag van het kabinet hoe het betekenis wil geven aan de uitspraak daarin dat het parlement zich zorgen maakt over de ontwikkeling van kritische infrastructuur met Chinese software toegespitst op C2000. De voorzitter: Ik stel voor het stenogram van dit deel van de vergadering door te geleiden naar het kabinet.