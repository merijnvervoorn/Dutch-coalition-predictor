16 Stemmingen moties Uitgangspunten voor de rolverdeling tussen het CBS en marktpartijen Aan de orde zijn de stemmingen over moties ingediend bij het VSO Uitgangspunten voor de rolverdeling tussen het CBS en marktpartijen te weten: - de motie-Van den Berg/Wiersma over het tegengaan van oneerlijke concurrentie door het CBS (35300-XIII nr. 95); - de motie-Wiersma/Van den Berg over regels voor de rolverdeling tussen het CBS en marktpartijen (35300-XIII nr. 96). (Zie vergadering van 18 december 2019.) De voorzitter: De motie-Wiersma/Van den Berg (35300-XIII nr. 96) is in die zin gewijzigd dat zij thans luidt: Motie De Kamer gehoord de beraadslaging constaterende dat er klachten van commerciÃ«le statistiekbureaus zijn over oneerlijke concurrentie door het CBS; constaterende dat er beleidsregels worden opgesteld om duidelijkheid te scheppen ten aanzien van de rolverdeling tussen het CBS en marktpartijen; overwegende dat het nodig is dat het CBS zich kan ontwikkelen tot sterke speler in onze datasamenleving maar dat het tegelijkertijd van belang is dat bovenstaande duidelijkheid wordt gewaarborgd zodat een gelijk speelveld tot stand komt en blijft; verzoekt de regering te borgen dat de beschikbaarheid van bestanden aan marktpartijen niet onnodig wordt ingeperkt mits de veiligheid en privacybelangen van burgers en bedrijven zijn verzekerd daarnaast het toezicht op de prijsstelling door het CBS te verzekeren en dat het begrip "werkzaamheden aan derden" verder wordt verduidelijkt en waar nodig begrensd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 97 was nr. 96 (35300-XIII). Ik stel vast dat wij hier nu over kunnen stemmen. In stemming komt de motie-Van den Berg/Wiersma (35300XIII nr. 95).De voorzitter: Ik constateer dat de leden van de fracties van de PvdA DENK 50PLUS de VVD de SGP het CDA de ChristenUnie FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Wiersma/Van den Berg (35300-XIII nr. 97 was nr. 96). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.