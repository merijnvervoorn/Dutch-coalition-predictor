39 Stemming motie Begroting Buitenlandse Zaken 2023 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaat van het Ministerie van Buitenlandse Zaken (V) voor het jaar 2023 (36200-V) te weten: - de motie-Ceder c.s. over de Iraanse Revolutionaire Garde op de lijst van terroristische organisaties plaatsen (36200V nr. 43). (Zie vergadering van 24 november 2022.) De voorzitter: De motie-Ceder (36200-V nr. 43) is in die zin gewijzigd dat zij thans is ondertekend door de leden Ceder Eppink Van der Staaij Van der Lee Piri Sylvana Simons Brekelmans Sjoerdsma en Agnes Mulder en luidt: Motie De Kamer gehoord de beraadslaging constaterende dat het Iraanse regime de demonstraties door burgers met geweld blijft onderdrukken; overwegende dat de commandant van de Iraanse Revolutionaire Garde de demonstranten bedreigd heeft met meer geweld; overwegende dat de Iraanse Revolutionaire Garde naar schatting een derde van de Iraanse economie beslaat en dat bedrijven die ermee verbonden zijn drones leveren aan Rusland die worden ingezet tegen Oekra√Øne; overwegende dat de Amerikaanse regering de Iraanse Revolutionaire Garde op de lijst van terreurorganisaties heeft geplaatst en dat de Duitse regering en de EU dit ook overwegen; verzoekt de regering er in Europees verband voor te pleiten dat de Iraanse Revolutionaire Garde op de lijst van terroristische organisaties wordt geplaatst en gaat over tot de orde van de dag. Zij krijgt nr. 67 was nr. 43 (36200-V). Ik stel vast dat wij hier nu over kunnen stemmen. In stemming komt de gewijzigde motie-Ceder c.s. (36200V nr. 67 was nr. 43). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdAde PvdD D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze gewijzigde motie hebben gestemd en de leden van de fractie van FVD ertegen zodat zij is aangenomen.