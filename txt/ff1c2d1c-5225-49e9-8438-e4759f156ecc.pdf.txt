8 Stemmingen moties Uitspraak rechter over luchtkwaliteit in Nederland Aan de orde zijn de stemmingen over moties ingediend bij het dertigledendebat over de uitspraak van de rechter over de luchtkwaliteit in Nederland te weten: - de motie-Van Raan/Kröger over niet in hoger beroep gaan tegen het vonnis Milieudefensie tegen de Staat (30175 nr. 258); - de motie-Van Raan/Kröger over tijdelijke milieuzones in steden (30175 nr. 259); - de motie-Van Raan over terugdraaien van de verhoging van de maximumsnelheid (30175 nr. 260); - de motie-Kröger c.s. over inventariseren van locaties met een significante kans op overschrijding van de luchtkwaliteitsnormen (30175 nr. 261); - de motie-Kröger/Van Raan over hoge concentraties luchtvervuiling op boerenbedrijven/woonhuizen (30175 nr. 262); - de motie-Futselaar over een overzicht van ontwikkelingen rond locaties met overschrijdingen (30175 nr. 263). (Zie vergadering van 4 oktober 2017.) De voorzitter: Op verzoek van mevrouw Kröger stel ik voor haar motie (30175 nr. 261) aan te houden. Daartoe wordt besloten. De voorzitter: De motie-Van Raan/Kröger (30175 nr. 258) is in die zin gewijzigd dat zij thans luidt: Motie De Kamer gehoord de beraadslaging verzoekt de regering het ingestelde hoger beroep in de zaak Milieudefensie tegen de Staat in te trekken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 265 was nr. 258 (30175). De voorzitter: De motie-Van Raan/Kröger (30175 nr. 259) is in die zin gewijzigd dat zij thans is ondertekend door het lid Van Raan en luidt:Motie De Kamer gehoord de beraadslaging constaterende dat D66 in zijn verkiezingsprogramma stelt dat milieuzones een tijdelijke oplossing zijn om uitstoot te beperken; verzoekt de regering — waar relevant — zorg te dragen voor het instellen van tijdelijke milieuzones en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 266 was nr. 259 (30175). De voorzitter: De motie-Van Raan (30175 nr. 260) is in die zin gewijzigd dat zij thans luidt: Motie De Kamer gehoord de beraadslaging constaterende dat de ChristenUnie in haar verkiezingsprogramma stelt dat "120 km/u hard zat is" verzoekt de regering de verhoging van de maximumsnelheid naar 130 km/u terug te draaien en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 267 was nr. 260 (30175). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van Raan/Kröger (30175 nr. 265 was nr. 258). De voorzitter: Ik constateer dat de leden van de fracties van de SP GroenLinks de PvdD en 50PLUS voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Raan (30175 nr. 266 was nr. 259).De voorzitter: Ik constateer dat de leden van de fracties van GroenLinks en de PvdD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Raan (30175 nr. 267 was nr. 260). De voorzitter: Ik constateer dat de leden van de fracties van de SP GroenLinks en de PvdD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Kröger/Van Raan (30175 nr. 262). De voorzitter: Ik constateer dat de leden van de fracties van de SP GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Futselaar (30175 nr. 263). De voorzitter: Ik constateer dat de leden van de fracties van de SP GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen.