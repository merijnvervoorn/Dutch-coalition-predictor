30 Stemmingen moties Jaarverslag en slotwet Justitie en Veiligheid 2023 Stemmingen moties Jaarverslag en slotwet Justitie en Veiligheid 2023 Aan de orde zijn de stemmingen over moties ingediend bij het debat over jaarverslag en slotwet van het ministerie van Justitie en Veiligheid over het jaar 2023 te weten: - de motie-Mutluer over nader onderzoek naar de tot op heden ingezette interventies binnen Preventie met Gezag (36560-VI nr. 14); - de motie-Michon-Derkzen c.s. over de NSOC versneld afbouwen en de daarvoor reeds gereserveerde middelen per 2025 verdelen over de deelnemende organisaties (36560-VI nr. 15); - de motie-Ellian over het beloningsgeld voor tips ten aanzien van personen op de Nationale Opsporingslijst substantieel verhogen (36560-VI nr. 16); - de motie-Ellian/Van Nispen over bezien hoe het wettelijk uitgangspunt van het altijd onderzoek doen naar faillissementsfraude geëffectueerd kan worden (36560-VI nr. 17); - de motie-Van Nispen over de bedragen in kaart brengen die momenteel worden betaald aan crisisnoodopvang in hotels en op cruiseschepen (36560-VI nr. 18); - de motie-Van Nispen/Mutluer over met spoed werk maken van de aanbevelingen van de Inspectie Justitie en Veiligheid ten aanzien van Ter Apel (36560-VI nr. 19); - de motie-Van Nispen/Mutluer over met spoed de RVU voor politiepersoneel verlengen (36560-VI nr. 20); - de motie-Van Nispen over een deel van de 200 miljoen euro voor goed bestuur en de rechtsstaat uit het hoofdlijnenakkoord besteden aan de aanbevelingen van de commissie-Van der Meer II (36560-VI nr. 21). (Zie wetgevingsoverleg van 20 juni 2024.) De voorzitter: Een stemverklaring van mevrouw Helder van de fractie van BBB. Mevrouw Helder (BBB): Zal ik even laten zien hoe het wel moet? (Hilariteit) De voorzitter: Nou nou … De sfeer is goed bij u mevrouw Van der Plas. De Groep-Helder hoe klinkt dat? Mevrouw Helder (BBB): Het venijn zit 'm altijd in de staart voorzitter. Deze moest eventjes. Nee hoor ik waardeer mijn fractievoorzitter zeer. Even een grapje. Ik trakteer op koffie en bier.(Geroffel op de bankjes) De voorzitter: Ik schors even voor het bier. (Hilariteit) Mevrouw Helder (BBB): Nee ik betaal. Dat was de crux. Voorzitter alle gekheid op een stokje. Een stemverklaring bij de motie op stuk nr. 20 de motie-Van Nispen/Mutluer. Het verzoek om met spoed te komen tot een verlenging van de regeling vervroegd uittreden de RVU is sympathiek maar helaas is daar op dit moment geen budget voor. Dat laat onverlet dat het gesprek over een eventuele verlenging of het permanent maken van deze regeling voor de politie wel gevoerd moet worden. Aangezien het politiewerk in de motie wordt gekwalificeerd als een "zwaar beroep" moet in dat kader ook bij andere beroepen dan het politiewerk de discussie gevoerd worden over de kwalificatie "zwaar beroep". Wij realiseren ons dat deze discussie in vele sectoren gevoerd wordt. We moeten kijken of mensen met een zwaar beroep op een andere manier zinvol werk kunnen blijven doen. Om deze twee redenen budget en algemene personeelstekorten stemmen wij nu dus tegen deze motie. Dank u wel. De voorzitter: Dank u wel. In stemming komt de motie-Mutluer (36560-VI nr. 14). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de VVD de ChristenUnie het CDA en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Michon-Derkzen c.s. (36560-VI nr. 15). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de VVD de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ellian (36560-VI nr. 16). De voorzitter: Ik constateer dat de leden van de fracties van GroenLinksPvdA NSC de VVD het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ellian/Van Nispen (36560-VI nr. 17). De voorzitter:Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Van Nispen (36560-VI nr. 18). De voorzitter: Ik constateer dat deze motie met algemene stemmen is aangenomen. In stemming komt de motie-Van Nispen/Mutluer (36560-VI nr. 19). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Nispen/Mutluer (36560-VI nr. 20). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de SGP het CDA JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen (36560-VI nr. 21). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen.