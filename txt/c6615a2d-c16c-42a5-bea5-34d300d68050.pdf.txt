17 Stemmingen moties Klimaat en energie Aan de orde zijn de stemmingen over moties ingediend bij het tweeminutendebat Klimaat en energie te weten: - de motie-Kröger c.s. over het verruimen van de voorwaarden van de Subsidieregeling Coöperatieve Energieopwekking (32813 nr. 1296); - de motie-Kröger/Boucke over het opstellen van scenario's voor het afbouwen van de verschillende fossiele subsidies (32813 nr. 1297). (Zie vergadering van 5 oktober 2023.) De voorzitter: Op verzoek van mevrouw Kröger stel ik voor haar motie (32813 nr. 1296) aan te houden. Daartoe wordt besloten. De voorzitter: De motie-Kröger/Boucke (32813 nr. 1297) is in die zin gewijzigd dat zij thans is ondertekend door de leden Kröger Boucke en Christine Teunissen. Zij krijgt nr. 1300 was nr. 1297 (32813). Ik stel vast dat wij hier nu over kunnen stemmen. Voordat we gaan stemmen geef ik het woord aan de heer Erkens van de VVD voor zijn stemverklaring. De heer Erkens (VVD): Dank u voorzitter. Deze motie gaat over het uitwerken van scenario's voor de afbouw van fiscale vrijstellingen. Experts geven aan dat de afbouw van deze vrijstellingen niet nodig is om de klimaatdoelen te halen. We gaan als VVD dan ook niet akkoord met deze motie en met de abrupte afbouw van deze vrijstellingen aangezien dit de energierekening voor huishoudens zou verhogen en bedrijven de grens over zou jagen. Daarmee zouden we ons eigen straatje schoonvegen maar het klimaat niet helpen. Tegelijkertijd vraagt deze motie enkel om een onderzoek en gaf de minister ook al aan dat het gevraagde tempo onrealistisch is en dat het onderzoek pas begin volgend jaar klaar is om te kunnen gebruiken bij een formatie. Met die interpretatie kan de VVD-fractie deze motie steunen zodat we ook een meer gerichte discussie kunnen voeren over deze fiscale vrijstellingen. Want waar het wel verduurzaming in de weg staat moeten we dat ook kunnen doen. Dank u voorzitter. De voorzitter: Dank u wel meneer Erkens.In stemming komt de gewijzigde motie-Kröger c.s. (32813 nr. 1300 was nr. 1297). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD en het CDA voor deze gewijzigde motie hebben gestemd en de leden van de fracties van de SGP JA21 Groep Van Haga de PVV FVD en BBB ertegen zodat zij is aangenomen. (Gejuich op de publieke tribune.) De voorzitter: Nee nee nee. Blijdschap mag soms maar wel buiten de zaal. Wij gaan weer verder. O ik zie dat er veel mensen op de publieke tribune weglopen. Ik wacht dus even een enkel moment totdat we weer stilte hebben. Dank u zeer. We gaan weer verder.