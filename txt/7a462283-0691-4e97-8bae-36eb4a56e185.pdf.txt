20 Stemming motie Hoofdrailnetconcessie Aan de orde is de stemming over een aangehouden motie ingediend bij het tweeminutendebat Hoofdrailnetconcessie te weten: - de gewijzigde motie-Van der Graaf/De Hoop over de derde en vierde intercity naar Groningen opnemen in de HRN-concessie (29984 nr. 1158 was nr. 1149). (Zie vergadering van 10 oktober 2023.) De voorzitter: De gewijzigde motie-Van der Graaf/De Hoop (29984 nr. 1158 was nr. 1149) is in die zin nader gewijzigd dat zij thans is ondertekend door de leden Van der Graaf De Hoop en Krul en luidt: Motie De Kamer gehoord de beraadslaging overwegende dat het toevoegen van een derde en vierde intercityverbinding per uur naar Groningen aan de hoofdrailnetconcessie grote voordelen heeft voor de bereikbaarheid van Noord-Nederland; overwegende dat het toevoegen van deze extra intercity's gedurende de gehele dag nog niet mogelijk is omdat daarvoor infrastructurele aanpassingen benodigd zijn; verzoekt de regering de derde en vierde intercity naar Groningen in de brede spits vanaf de start van de concessie op te nemen in de HRN-concessie dit uit te breiden naar de rest van de dag nadat de benodigde infrastructurele maatregelen zijn verwezenlijkt en de kosten hiervan ad 5 miljoen te dekken uit resterende budgetten van de verkenningen op artikel 11 van het Mobiliteitsfonds en gaat over tot de orde van de dag. Zij krijgt nr. 1162 was nr. 1149 (29984). Ik stel vast dat wij hier nu over kunnen stemmen. De heer Van Baarle van DENK. De heer Van Baarle (DENK): Voorzitter. Mijn motie onder het vorige punt is aangenomen. Die doet een suggestie aan de Autoriteit Persoonsgegevens. Ik zou eigenlijk aan u willen vragen of u die suggestie zou willen overbrengen aan de AP. De voorzitter: Dat is weer een variant op een thema. Wij zullen dit in ieder geval doorgeleiden. We kijken even hoe we dat in goede banen gaan leiden. Dat is uw verzoek.In stemming komt de nader gewijzigde motie-Van der Graaf c.s. (29984 nr. 1162 was nr. 1149). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 Lid Omtzigt de ChristenUnie de SGP het CDA JA21 Groep Van Haga de PVV FVD en BBB voor deze nader gewijzigde motie hebben gestemd en de leden van de fracties van Lid Ephraim en de VVD ertegen zodat zij is aangenomen. Mevrouw Van der Graaf ChristenUnie. Mevrouw Van der Graaf (ChristenUnie): Voorzitter. De komst van een derde en vierde intercity richting Groningen en Assen is een enorme verbetering voor de reizigers van en naar Noord-Nederland. Dat dit niet in de initiÃ«le afspraken tussen het ministerie en NS zat was dan ook een flinke tegenvaller voor deze grote groep reizigers. Met deze Kameruitspraak zet de Tweede Kamer dit recht. Daar ben ik de Kamer dus dankbaar voor. Ik wil heel graag de staatssecretaris vragen om een brief over hoe zij deze motie gaat uitvoeren. De voorzitter: Wij geleiden het door. Dank u wel mevrouw Van der Graaf.