6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Idsinga (35929 nr. 13). Dan geef ik eerst het woord aan meneer Van Houwelingen Forum voor Democratie. Gaat uw gang. De heer Van Houwelingen (FVD): Dank u wel. Excuus voor de verwarring. We hadden vorige week natuurlijk de stemming rond het BBB-burgerinitiatief een week laten uitstellen maar we zouden die graag nog eens willen uitstellen omdat we het in de commissie nog een keer willen bespreken. Daar komt het eigenlijk op neer. Het verzoek is dus om de stemming nog één keer uit te stellen zodat we het verslag in de commissie nog een keer kunnen bespreken. De voorzitter: Ik kijk even of er bezwaar tegen is om vandaag nog niet te stemmen over het verslag van het burgerinitiatief Build Back Better maar dat een andere keer te doen. Is daar bezwaar tegen? Dat is niet het geval. Dat scheelt ook weer een stemverklaring. Dan gaan we stemmen.