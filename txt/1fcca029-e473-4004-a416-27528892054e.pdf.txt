56 Stemmingen moties Ontwerpbesluit vergoeding gebruik hoofdspoorweginfrastructuur Aan de orde zijn de stemmingen over moties ingediend bij het VSO Ontwerpbesluit vergoeding gebruik hoofdspoorweginfrastructuur te weten: - de motie-Middendorp/Jetten over verankering van behoud van een gelijk speelveld in het ontwerpbesluit (29984 nr. 724); - de motie-Middendorp/Jetten over een toets door Actal op de regeldruk van het ontwerpbesluit (29984 nr. 725). (Zie vergadering van heden.) De voorzitter: De motie-Middendorp/Jetten (29984 nr. 725) is in die zin gewijzigd dat zij thans luidt: Motie De Kamer gehoord de beraadslaging constaterende dat met het ontwerpbesluit vergoeding gebruik spoorinfrastructuur aanvullende heffingen en regelingen worden ingevoerd; van mening dat dubbele regelgeving en administratieve lasten voorkomen moeten worden en de concurrentiepositie van het Nederlandse spoor en de havens niet geschaad mag worden; verzoekt de regering het adviescollege regeldruk Actal een toets te laten uitvoeren op de regeldruk inclusief beleidsbesluiten en administratieve lasten van het ontwerpbesluit met extra aandacht voor de gevolgen van de concurrentiepositie van Nederlandse havens en de Tweede Kamer over de uitkomsten van die toets te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 726 was nr. 725 (29984). Ik stel vast dat wij hier nu over kunnen stemmen. In stemming komt de motie-Middendorp/Jetten (29984 nr. 724). De voorzitter: Ik constateer dat de leden van de fracties van DENK 50PLUS D66 de VVD het CDA de ChristenUnie en FvDvoor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Middendorp/Jetten (29984 nr. 726 was nr. 725). De voorzitter: Ik constateer dat de leden van de fracties van GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.