26 Stemming motie Waddenzee en Noordzee Aan de orde is de stemming over een aangehouden motie ingediend bij het VAO Waddenzee en Noordzee te weten: - de motie-Jacobi/Aukje de Vries over zorgvuldigheid bij de besluitvorming over het natuurgebied Terschelling (33450 nr. 31). (Zie vergadering van 11 maart 2015.) De voorzitter: Ik geef gelegenheid tot het afleggen van een stemverklaring vooraf. Mevrouw Ouwehand (PvdD): Voorzitter. De Onderzoeksraad Voor Veiligheid heeft een zeer kritisch rapport uitgebracht over de manier waarop de Nederlandse regering is omgegaan met gasboringen. Vandaag ook staat de Staat in een rechtszaak waar hij wordt aangeklaagd omdat hij te weinig doet voor het klimaat. Aangezien het debat over de aanbevelingen van de Onderzoeksraad Voor Veiligheid nog loopt lijkt het de Partij voor de Dieren niet verstandig nieuwe vergunningen in behandeling te nemen. Dat debat loopt nog maar er ligt nu een motie voor van de PvdA en de VVD om een aanvraag voor gasboringen bij Terschelling in elk geval zorgvuldig te beoordelen. De Partij voor de Dieren wil die motie wel steunen maar daarmee niet het signaal afgeven dat het Ã¼berhaupt in orde is om die vergunning in behandeling te nemen. Zoals gezegd dat debat loopt nog. We steunen de motie maar met de aantekening dat wat ons betreft de hele vergunning niet in behandeling wordt genomen. De voorzitter: Dank u wel. Dan gaan we nu stemmen. In stemming komt de motie-Jacobi/Aukje de Vries (33450 nr. 31). De voorzitter: Ik constateer dat deze motie met algemene stemmen is aangenomen. Daarmee is een einde gekomen aan de stemmingen. We gaan door met het tweede deel van de regeling van werkzaamheden.