57 Stemmingen moties CBR Aan de orde zijn de stemmingen over moties ingediend bij het VAO CBR te weten: - de motie-Postma c.s. over het melden van onnodige keuringen/rijtesten/eisen (29398 nr. 776); - de motie-Schonis c.s. over onderzoeken of telefonische bereikbaarheid en openingstijden voor het afnemen van examens aansluiten bij de behoefte van klanten (29398 nr. 777); - de motie-Remco Dijkstra over een stelselherziening in werkwijze en proces voor beoordeling van geschiktheid bij medische dossiers (29398 nr. 778); - de motie-Remco Dijkstra c.s. over een nulmeting toevoegen in de rapportage (29398 nr. 779); - de motie-Van Aalst over een plan van aanpak met structurele oplossingen (29398 nr. 780). (Zie vergadering van heden.) De voorzitter: De motie-Remco Dijkstra (29398 nr. 778) is in die zin gewijzigd dat zij thans luidt: Motie De Kamer gehoord de beraadslaging overwegende dat het CBR een periode doormaakt waarin er vanwege vele redenen een achterstand is opgelopen in de afgifte van rijbewijzen en het tijdig beoordelen van medische dossiers; verzoekt de regering na te denken over een stelselherziening in de werkwijze en het proces om te komen tot de beoordeling van geschiktheid bij medische dossiers om zo vlotter en beter klanten te kunnen helpen; verzoekt de regering tevens de Kamer hiervoor uiterlijk voor de zomer van 2020 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 785 was nr. 778 (29398). De voorzitter: De motie-Remco Dijkstra c.s. (29398 nr. 779) is in die zin gewijzigd dat zij thans luidt: MotieDe Kamer gehoord de beraadslaging overwegende dat het CBR maandelijks een rapportage stuurt over de voortgang bij de divisies Rijgeschiktheid Medisch en de Klantenservice; constaterende dat de gevraagde rapportage inmiddels zeer uitgebreid en over meerdere pagina's verdeeld is; overwegende dat de Kamer vooral op hoofdlijnen inzicht nodig heeft in de verbeteringen bij het CBR en daarbij heldere doelen waardeert; verzoekt de regering in het kader van inzichtelijkheid het CBR te vragen in de rapportage een nulmeting (september 2019) toe te voegen en voortaan primair te rapporteren over de realisatie en prognose van een beperkt aantal relevante indicatoren zodat de rapportage wat concreter wordt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 786 was nr. 779 (29398). Ik stel vast dat wij nu over deze gewijzigde moties kunnen stemmen. In stemming komt de motie-Postma c.s. (29398 nr. 776). De voorzitter: Ik constateer dat deze motie met algemene stemmen is aangenomen. In stemming komt de motie-Schonis c.s. (29398 nr. 777). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Remco Dijkstra (29398 nr. 785 was nr. 778). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Remco Dijkstra c.s. (29398 nr. 786 was nr. 779). De voorzitter: Ik constateer dat de leden van de fracties van DENK 50PLUS de VVD de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Aalst (29398 nr. 780).De voorzitter: Ik constateer dat deze motie met algemene stemmen is aangenomen.