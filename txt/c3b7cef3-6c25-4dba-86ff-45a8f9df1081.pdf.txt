19 Stemmingen moties Misstanden bij hulporganisaties Aan de orde zijn de stemmingen over moties ingediend bij het debat over misstanden bij hulporganisatie en de aanscherping van procedures en subsidiekaders te weten: - de motie-Becker over voldoende toerusting van het CBF (34775-XVII nr. 63); - de motie-Van Weerdenburg/Edgar Mulder over intrekken van de anbi-status van Oxfam Novib (34775-XVII nr. 66); - de motie-Van Weerdenburg over direct stoppen met de subsidiÃ«ring van Oxfam Novib (34775-XVII nr. 67). (Zie vergadering van 13 juni 2018.) De voorzitter: De motie-Becker (34775-XVII nr. 63) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering voornemens is de rol van het Centraal Bureau Fondsenwerving (CBF) in het kader van de maatregelen ter bestrijding van seksueel grensoverschrijdend gedrag bij hulp- en ontwikkelingsorganisaties te versterken; constaterende dat het CBF als toezichthouder daarnaast uit eigen beweging voornemens is actief bij te dragen aan het zo veel mogelijk voorkomen en afhandelen van misstanden alsook het toetsen van integriteitssystemen binnen de sector; overwegende dat het van groot belang is dat de onafhankelijk toezichthouder in staat is deze belangrijke taken naar behoren uit te voeren; verzoekt de regering in gesprek te gaan met de onafhankelijke toezichthouder over een voldoende toerusting teneinde het integriteitsbeleid en handelen jaarlijks te kunnen beoordelen en hierover te rapporteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 68 was nr. 63 (34775-XVII). Ik stel vast dat wij hier nu over kunnen stemmen. In stemming komt de gewijzigde motie-Becker (34775-XVII nr. 68 was nr. 63).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Weerdenburg/Edgar Mulder (34775-XVII nr. 66). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Weerdenburg (34775-XVII nr. 67). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen.