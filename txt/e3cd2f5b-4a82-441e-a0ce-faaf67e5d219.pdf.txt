68 Stemming motie Krapte op de arbeidsmarkt Aan de orde is de stemming over een aangehouden motie ingediend bij het debat over de krapte op de arbeidsmarkt te weten: - de motie-Van der Plas/Stoffer over de benaming "middelbaar beroepsonderwijs" wijzigen in een benaming die recht doet aan de grote waarde van praktisch opgeleide vakmensen (29544 nr. 1136). (Zie vergadering van 29 september 2022.) In stemming komt de motie-Van der Plas/Stoffer (29544 nr. 1136). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. De heer Kuzu van DENK. De heer Kuzu (DENK): Voorzitter. Op het vorige punt een omissie van onze fractie. Wij wensen te worden geacht tegen de motie op stuk nr. 1152 te hebben gestemd. De voorzitter: Dank u wel. Ook dit zullen we opnemen in de Handelingen. Er is iets misgegaan met de motie op stuk nr. 1152! We gaan nu naar de laatste motie. Daarna kom ik nog met een kersttoespraak. Ik hoop dus dat u hierna nog even ... Ik snap dat van die treinen en ik kan dus heel lang doen over deze motie. Maar dat ga ik niet doen! Ik gun u uw rust maar ik gun de mensen die daarbij willen zijn ook een kersttoespraak.