24 Stemmingen begroting VWS Aan de orde is de stemming over een aangehouden motie ingediend bij de behandeling van de vaststelling van de begrotingsstaten van het ministerie van Volksgezondheid Welzijn en Sport (XVI) voor het jaar 2012 (33000XVI) te weten: - de motie-Wiegman-van Meppelen Scheppink/Van der Staaij over de 20-wekenecho (33000-XVI nr. 57). (Zie vergadering van 10 november 2011.) De voorzitter: De motie-Wiegman-van Meppelen Scheppink/Van der Staaij (33000-XVI nr. 57) is in die zin gewijzigd dat zij thans luidt: Motie De Kamer gehoord de beraadslaging overwegende dat bij de Voorjaarsnota 2008 10 mln. ter beschikking is gesteld voor preventie onderzoek en hulp rondom ongewenste zwangerschap; constaterende dat daarmee een aantal initiatieven is opgestart maar dat er tevens organisaties zijn die nog wachten op de beoordeling van hun subsidieaanvraag; van mening dat het van belang is dat het geld ter beschikking blijft voor deze nog op te starten programma's; verzoekt de regering met het oog op de najaarsnota de bij de Voorjaarsnota toegevoegde middelen beschikbaar te houden voor de gestelde doelen zodat ook nog op te starten projecten een kans krijgen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 135 (33000-XVI). Ik stel vast dat wij hier nu over kunnen stemmen. In stemming komt de gewijzigde motie-Wiegman-van Meppelen Scheppink/Van der Staaij (33000-XVI nr. 135). De voorzitter: Ik constateer dat de aanwezige leden van de fracties van de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.