5 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Graus (29665 nr. 296). De voorzitter: De motie-Graus (29665 nr. 296) is in die zin gewijzigd dat zij thans luidt: Motie De Kamer gehoord de beraadslaging verzoekt de regering om een inspanningsverplichting met het doel de gemaakte afspraken tussen de Air France-KLMCEO en het kabinet uit 2015 te laten vastleggen in nieuwe juridisch verankerde garanties waaronder: - geen verdere centralisatie van KLM-activiteiten en bedrijfsonderdelen naar de Air France-KLM-holding in Parijs; - geen overheveling van banen van het KLM-hoofdkantoor in Amstelveen naar de hoofdvestiging van Air France-KLM in Parijs; - behoud van zelfstandig financieel beheer door KLM; - de Nederlandse stichtingen SAK I en SAK II en de in 2010 verlengde afspraken (lees staatsgaranties) tussen de Nederlandse Staat en Air France-KLM blijven in stand; - groei verliesgevend Air France mag niet ten koste gaan van groei winstgevend KLM en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 327 was nr. 296 (29665). Ik stel vast dat wij hier nu over kunnen stemmen. Dan geef ik nu het woord aan de heer Van Nispen ... O de heer Graus. Ik geef het woord aan de heer Graus. De heer Graus (PVV): Mevrouw de voorzitter ik wil het toch even kwijt hier. Ik ga die motie weer aanhouden. Ik vind het echt schandelijk. Ik zou steun krijgen van zowat de hele Kamer als ik 'm zou aanpassen. Ik heb 'm aangepast en iedereen laat me vallen als een baksteen. Ik vind het de mentaliteit van een tweedehandsautoverkoper en ik heb daar erg veel moeite mee. Met alle respect ... De voorzitter: Dank u wel.De heer Graus (PVV): ... ik vind dat we eens wat netter met elkaar moeten omgaan. Want als je vraagt "pas 'm aan en we steunen je" dan moet je dat ook doen. Een man een man een woord een woord. De voorzitter: Dank u wel. U legt nu een stemverklaring af maar de motie wordt aangehouden. Op verzoek van de heer Graus stel ik voor zijn gewijzigde motie (29665 nr. 327 was nr. 296) aan te houden. Daartoe wordt besloten. De voorzitter: De heer Van Nispen. De heer Van Nispen (SP): Voorzitter. Ik wil graag uitstel van stemmingen vragen bij punt 9. Dat is de brief van het Presidium over het onderzoek naar de rol en de verantwoordelijkheden van de overheid bij het voorkomen van misbruik (34843 nr. 26. De voorzitter: Dan ga ik kijken wie hierover iets wil zeggen. Mevrouw Ouwehand namens de Partij voor de Dieren. Mevrouw Ouwehand (PvdD): Voorzitter dat lijkt me een heel redelijk verzoek. Steun. Mevrouw Voortman (GroenLinks): Wij kunnen ook daarmee instemmen. De heer Azarkan (DENK): Steun voor het verzoek. Mevrouw Kuiken (PvdA): Voorzitter ik zat in die commissie. Als er behoefte is aan even uitstel van die stemmingen dan kan ik daar begrip voor tonen. Mevrouw Bergkamp (D66): Voorzitter steun voor het verzoek maar ik ga er wel van uit dat we dit voor het zomerreces afgehandeld hebben. De heer Van Oosten (VVD): Steun en ik sluit me aan bij de woorden van mevrouw Bergkamp. De heer Voordewind (ChristenUnie): En daar sluit ik me ook bij aan.De voorzitter: Ja er is een meerderheid. Dan zullen we de stemming over deze brief uitstellen. Dan gaan we nu stemmen.