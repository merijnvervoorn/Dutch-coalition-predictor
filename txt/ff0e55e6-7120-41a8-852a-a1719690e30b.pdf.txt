8 Stemming motie Ontwikkelingen rondom het coronavirus d.d. 26 januari 2022 Aan de orde is de stemming over een aangehouden motie ingediend bij het debat over de ontwikkelingen rondom het coronavirus te weten: - de motie-Van der Staaij/Omtzigt over intrekken van het wetsvoorstel voor het coronatoegangsbewijs (25295 nr. 1760). (Zie vergadering van 26 januari 2022.) De voorzitter: We gaan stemmen over de aangehouden motie ingediend bij het debat over de ontwikkelingen rondom het coronavirus. Voordat we van start gaan met de stemmingen geef ik eerst het woord aan mevrouw Van den Berg van het CDA. Mevrouw Van den Berg (CDA): Dank u wel voorzitter. Heel Nederland snakt naar een einde van de pandemie. Niemand wil nu 2G ook het CDA niet. Gelukkig worden met de huidige omikronvariant minder mensen ernstig ziek. Er komen minder mensen in het ziekenhuis en op de ic. In de huidige situatie heeft 2G geen meerwaarde en is het daarmee niet proportioneel. Dus nu geen 2G. Ook het kabinet ziet dit in en zet 2G terecht in de ijskast. Maar een motie die uitspreekt iets niet in te voeren wat niemand wil is overbodig. Een motie die vraagt om een wetsvoorstel in te trekken vinden we bovendien staatsrechtelijk niet zuiver. Daarom stemt de CDA-fractie tegen. Nu het de goede kant opgaat moeten wij vooruitkijken naar een nieuwe strategie voor de lange termijn. Zorg voor elkaar vraagt niet om moties voor de b√ºhne maar om een gewetensvolle afweging van belangen. Dank u wel. De voorzitter: Dank u wel mevrouw Van den Berg. We gaan stemmen. In stemming komt de motie-Van der Staaij/Omtzigt (25295 nr. 1760). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD de ChristenUnie de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. (Geroffel op de bankjes) Meneer Van der Staaij SGP.De heer Van der Staaij (SGP): Voorzitter. Het is verheugend dat een Kamermeerderheid deze motie steunt en een heldere grens trekt. Omdat de motie ontraden was wil ik mede namens collega Omtzigt vragen om snel een brief van het kabinet te krijgen over de uitvoering van de motie. De voorzitter: Dank u wel meneer Van der Staaij. We zullen dit doorgeleiden aan het kabinet. Ik schors de vergadering voor een enkel moment en dan gaan we verder met de hoofdelijke stemmingen. De vergadering wordt enkele ogenblikken geschorst.