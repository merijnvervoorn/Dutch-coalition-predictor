28 Stemmingen moties Zorg aan verwarde personen Aan de orde zijn de stemmingen over aangehouden moties ingediend bij het debat over de zorg aan verwarde personen te weten: - de motie-Voortman over het aantal afwijzingen van acute vrijwillige opname (25424 nr. 397); - de motie-Hijink over stoppen met de afbouw van bedden in ggz-instellingen (25424 nr. 398); - de motie-Sazias over de inzet van het Schakelteam (25424 nr. 399); - de motie-Van den Berg over afspraken in regionaal verband (25424 nr. 400); - de motie-Van den Berg over onderzoek naar een regionale doorzettingsmacht (25424 nr. 401); - de motie-De Lange/Van den Berg over dwingend nakomen van afspraken over wachtlijsten (25424 nr. 402). (Zie vergadering van 18 april 2018.) De voorzitter: De motie-Voortman (25424 nr. 397) is in die zin gewijzigd dat zij thans luidt: Motie De Kamer gehoord de beraadslaging overwegende dat het aantal personen dat verward gedrag vertoont is toegenomen; overwegende dat het voorkomt dat mensen niet in crisis zijn maar wel behoefte hebben aan vrijwillige acute opname om te voorkomen dat hun situatie verergert of dat zij in crisis komen; verzoekt de regering te onderzoeken hoe vaak het voorkomt dat mensen die vragen om acute vrijwillige opname worden afgewezen en hoe gezorgd kan worden dat zij wel de hulp krijgen die zij nodig hebben en de Kamer daar voor 1 juli 2018 over te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 405 was nr. 397 (25424). De voorzitter: De motie-De Lange/Van den Berg (25424 nr. 402) is in die zin gewijzigd dat zij thans luidt:Motie De Kamer gehoord de beraadslaging constaterende dat de afspraken rondom wachttijden in de geestelijke gezondheidszorg (ggz) waarschijnlijk niet op 1 juli 2018 binnen de treeknormen vallen; constaterende dat afspraken over het terugdringen van wachttijden en het realiseren van een sluitende ambulante aanpak voor mensen met verward gedrag daarmee niet worden nagekomen; constaterende dat de afgelopen jaren steeds sprake was van een onderschrijding van de beschikbare financiÃ«le middelen; constaterende dat vorig jaar 288 miljoen euro beschikbaar is gesteld voor het wegwerken van de wachttijden in de ggz en ambulante zorg; constaterende dat de Inspectie Gezondheidszorg en Jeugd i.o. (IGJ) toezicht moet houden op veilige en kwalitatieve goede zorg zoals een adequate doorverwijzing naar andere ggz-aanbieders en dat de Nederlandse Zorgautoriteit (NZa) toezicht moet houden op het naleven van de zorgplicht door verzekeraars; overwegende dat afspraken met de ggz structureel niet tot resultaat leiden en dat mensen daardoor niet de zorg krijgen die ze nodig hebben; verzoekt de regering om: - de IGJ i.o. en de NZa dwingender op te laten treden om het nakomen van de eerder gemaakte afspraken te realiseren; - de Kamer voor het AO Ggz te informeren over de concrete instrumenten die de IGJ i.o. en de NZa daarbij gaan inzetten om de kwaliteit van de ggz te handhaven; - inzichtelijk te maken wat de knelpunten zijn rondom de plannen en de financiering daarvan met betrekking tot de aanpak wachtlijsten en de inkoop van ambulante zorg en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 404 was nr. 402 (25424). Ik stel vast dat wij nu over deze gewijzigde moties kunnen stemmen. Op verzoek van mevrouw Voortman stel ik voor haar gewijzigde motie (25424 nr. 405 was nr. 397) aan te houden. Daartoe wordt besloten. In stemming komt de motie-Hijink (25424 nr. 398).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Sazias (25424 nr. 399). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Van den Berg (25424 nr. 400). De voorzitter: Ik constateer dat deze motie met algemene stemmen is aangenomen. In stemming komt de motie-Van den Berg (25424 nr. 401). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-De Lange/Van den Berg (25424 nr. 404 was nr. 402). De voorzitter: Ik constateer dat deze gewijzigde motie met algemene stemmen is aangenomen.