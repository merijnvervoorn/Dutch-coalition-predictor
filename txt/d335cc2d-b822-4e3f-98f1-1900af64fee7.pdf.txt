25 Stemmingen moties Belastingontwijking Aan de orde zijn de stemmingen over moties ingediend bij het debat over belastingontwijking te weten: - de motie-Leijten over het geanonimiseerd publiceren van alle rulings (25087 nr. 194); - de motie-Leijten over niet langer beleid afstemmen met het internationale bedrijfsleven (25087 nr. 195); - de motie-Leijten over concrete doelen bij het tegengaan van belastingontwijking (25087 nr. 196); - de motie-Nijboer over woningcorporaties uitzonderen van de voorgenomen renteaftrekbeperking (25087 nr. 197); - de motie-Snels over aanpak van belastingontwijking als speerpunt (25087 nr. 198); - de motie-Lodders over bedrijven die betalingen doen aan belastingparadijzen (25087 nr. 199); - de motie-Azarkan over een loket voor het mkb (25087 nr. 200); - de motie-Azarkan over het invoeren van een substanceeis (25087 nr. 201). (Zie vergadering van 29 maart 2018.) De voorzitter: Op verzoek van mevrouw Lodders stel ik voor haar motie (25087 nr. 199) aan te houden. Daartoe wordt besloten. De voorzitter: De motie-Nijboer (25087 nr. 197) is in die zin gewijzigd dat zij thans luidt: Motie De Kamer gehoord de beraadslaging overwegende dat in de strijd tegen belastingontwijking een generieke renteaftrekbeperking wordt ingevoerd; overwegende dat woningcorporaties door deze kabinetsplannen veel meer belasting moeten afdragen; overwegende dat woningcorporaties een belangrijke maatschappelijke functie vervullen en geen belastingontwijkers zijn; verzoekt de regering woningcorporaties in enigerlei vorm te compenseren voor de negatieve gevolgen van de renteaftrekbeperking en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 202 was nr. 197 (25087). Op verzoek van de heer Nijboer stel ik voor zijn gewijzigde motie (25087 nr. 202 was nr. 197) aan te houden. Daartoe wordt besloten. In stemming komt de motie-Leijten (25087 nr. 194). De voorzitter: Ik constateer dat de leden van de fracties van de SP de PvdA GroenLinks de PvdD DENK en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Leijten (25087 nr. 195). De voorzitter: Ik constateer dat de leden van de fracties van de SP de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Leijten (25087 nr. 196). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Snels (25087 nr. 198). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Azarkan (25087 nr. 200). De voorzitter: Ik constateer dat de leden van de fracties van DENK en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Azarkan (25087 nr. 201). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de PvdD ertegen zodat zij is aangenomen.