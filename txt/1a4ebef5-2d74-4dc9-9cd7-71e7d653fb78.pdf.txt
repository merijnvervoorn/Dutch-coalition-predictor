10 Stemming Brief Presidium over een voorlichtingsvraag aan de Raad van State Aan de orde is de stemming over de brief van het Presidium over een voorlichtingsvraag aan de Raad van State (35896 nr. 1). In stemming komt de brief van het Presidium over een voorlichtingsvraag aan de Raad van State. De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie de VVD de SGP het CDA JA21 BBB de PVV FVD en Groep Van Haga voor deze brief hebben gestemd zodat hij is aangenomen. Ik stel voor om conform het voorstel te besluiten. Daartoe wordt besloten. De voorzitter: Dan schors ik de vergadering voor een enkel moment zodat wij even kunnen kijken of de beloofde brief inmiddels al is gearriveerd. Mij is wel aangekondigd dat de brief onderweg zou zijn maar we gaan even kijken wanneer dat het geval is. Ik hoor net dat de brief binnen is. De woordvoerders krijgen even de kans om de brief te bestuderen. Ik schors de vergadering dus voor een enkel moment. De brief is binnen. De vergadering wordt enkele ogenblikken geschorst.