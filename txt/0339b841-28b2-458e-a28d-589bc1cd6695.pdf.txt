9 Stemmingen moties Autogerelateerde belastingen Aan de orde zijn de stemmingen over moties ingediend bij het VAO Autogerelateerde belastingen te weten: - de motie-Laçin/Nijboer over schrappen van de voorgenomen aanschafsubsidie voor elektrische auto’s (32800 nr. 50); - de motie-Laçin over de benzine- en dieselrijder niet op laten draaien voor de aanschafsubsidie voor nieuwe elektrische auto’s (32800 nr. 51); - de motie-Laçin over een gebalanceerd pakket van stimulering en dekking (32800 nr. 52); - de motie-Nijboer over voorstellen om de fiscale stimulering van elektrische auto’s aan te passen (32800 nr. 53); - de motie-Edgar Mulder c.s. over stoppen met het nieuwe fiscale systeem voor vergroening van het wagenpark (32800 nr. 54); - de motie-Omtzigt/Lodders over een nadere analyse van de Algemene Rekenkamer van de doelmatigheid van stimuleringsmaatregelen voor elektrische auto’s (32800 nr. 55). (Zie vergadering van heden.) De voorzitter: Op verzoek van de heer Laçin stel ik voor zijn moties (32800 nrs. 51 en 52) aan te houden. Daartoe wordt besloten. In stemming komt de motie-Laçin/Nijboer (32800 nr. 50). De voorzitter: Ik constateer dat de leden van de fracties van de SP en de PvdA voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Nijboer (32800 nr. 53). De voorzitter: Ik constateer dat de leden van de fracties van de SP de PvdA GroenLinks DENK 50PLUS de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Edgar Mulder c.s. (32800 nr. 54). De voorzitter: Ik constateer dat de leden van de fracties van de SP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Omtzigt/Lodders (32800 nr. 55).De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. De heer Omtzigt. De heer Omtzigt (CDA): Voorzitter. Nu mijn twee moties zijn aangenomen zou ik van u een reactie willen ontvangen. De motie op stuk nr. 2774 (22112) over transparantie vraagt een advies aan de Venetiëcommissie een orgaan van de Raad van Europa. Dat hebben we nog nooit gedaan. Ik zou u dus willen vragen om aan de Kamer te berichten op welke wijze u als Voorzitter in contact treedt met de Venetiëcommissie en om ons terug te koppelen hoe we dat zouden kunnen doen. Mevrouw Arib (PvdA): Is goed. De heer Omtzigt (CDA): Hetzelfde geldt voor de motie op stuk nr. 55 (32800) over de Algemene Rekenkamer want we doen het niet via de regering maar direct. De voorzitter: Dank u wel meneer Omtzigt. Ik zal het stenogram van dit deel van de vergadering naar mezelf doorgeleiden. De vergadering wordt enkele ogenblikken geschorst.