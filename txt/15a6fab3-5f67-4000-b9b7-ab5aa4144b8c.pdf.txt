78 Stemmingen moties Criminaliteitsbestrijding en georganiseerde criminaliteit/ondermijning Aan de orde zijn de stemmingen over moties ingediend bij het tweeminutendebat Criminaliteitsbestrijding en georganiseerde criminaliteit/ondermijning te weten: - de motie-Michon-Derkzen over aangeven hoe het Multidisciplinair Interventie Team zich verhoudt tot bestaande diensten (29911 nr. 320); - de motie-Michon-Derkzen over een coulancekader voor vriend-in-noodfraude (29911 nr. 321); - de motie-Van Nispen/Alkaya over fors investeren in toezicht op de trustsector (29911 nr. 322); - de motie-Eerdmans c.s. over het intensiveren van de strijd tegen de georganiseerde misdaad (29911 nr. 323). (Zie vergadering van heden.) De voorzitter: De heer Eerdmans verzoekt zijn aangehouden motie op stuk nr. 323 alsnog in stemming te brengen. Op verzoek van mevrouw Michon-Derkzen stel ik voor haar motie (29911 nr. 321) aan te houden. Daartoe wordt besloten. In stemming komt de motie-Michon-Derkzen (29911 nr. 320). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Nispen/Alkaya (29911 nr. 322). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan JA21 BBB de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Eerdmans c.s. (29911 nr. 323). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga voor dezemotie hebben gestemd en de fractie van BIJ1 ertegen zodat zij is aangenomen.