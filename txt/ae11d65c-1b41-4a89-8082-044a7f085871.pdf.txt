17 Stemming motie Versterking van governance in de praktijk Aan de orde is de stemming over een aangehouden motie ingediend bij het debat over Versterking van governance in de praktijk te weten: - de motie-Van Meenen over regelgeving rond medezeggenschap opnemen in het toezichtskader van de inspectie (33495 nr. 52). (Zie notaoverleg van 23 april 2014.) De voorzitter: De motie-Van Meenen (33495 nr. 52) is in die zin gewijzigd dat zij thans luidt: Motie De Kamer gehoord de beraadslaging constaterende dat de Inspectie van het Onderwijs zelf stelt dat op dit moment summiere eisen worden gesteld aan het interne toezicht en dat de naleving onvoldoende is; overwegende dat de medezeggenschapscultuur van cruciaal belang is voor de waarborging van de kwaliteit van het onderwijs op opleidings- en instellingsniveau; verzoekt de regering de omgang met medezeggenschap het organiseren van tegenspraak en het voldoen aan verplichtingen van regelgeving ten aanzien van medezeggenschap op te nemen in het toezichtskader van de Inspectie van het Onderwijs zodat dit kan worden meegenomen in het risicogericht toezicht voor po vo en mbo en in de instellingsaccreditatie voor het hoger onderwijs en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 55 was nr. 52 (33495). Ik stel vast dat wij hier nu over kunnen stemmen. In stemming komt de gewijzigde motie-Van Meenen (33495 nr. 55 was nr. 52). De voorzitter: Ik constateer dat de aanwezige leden van de fracties van het CDA de Groep Bontes/Van Klaveren de ChristenUnie de SGP 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.