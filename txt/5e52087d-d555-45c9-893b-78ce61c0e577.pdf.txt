10 Regeling van werkzaamheden De voorzitter: Ik stel voor toe te voegen aan de agenda van de Kamer: - het tweeminutendebat Ontwikkelingen rondom het coronavirus (CD 19/04) met als eerste spreker het lid Van den Berg van het CDA; - het tweeminutendebat Gesubsidieerde rechtsbijstand (CD 20/04) met als eerste spreker het lid Van Nispen van de SP; - het tweeminutendebat Landbouw- en Visserijraad 7 april 2022 (21501-32 nr. 1410) met als eerste spreker het lid Tjeerd de Groot van D66. Ik stel voor het Verantwoordingsdebat te houden op donderdag 9 juni 2022 daarbij de begrotingsvolgorde aan te houden en maximumspreektijden te hanteren van: - twintig minuten voor VVD en D66; - vijftien minuten voor PVV en CDA; - twaalf minuten voor SP PvdA GroenLinks; - tien minuten voor Partij voor de Dieren Forum voor Democratie en ChristenUnie; - acht minuten voor VOLT JA21 SGP DENK Fractie Den Haan BBB en BIJ1; - vier minuten voor Groep Van Haga het lid Omtzigt en het lid Gündoğan. Ik stel voor dinsdag 10 mei aanstaande ook te stemmen over het wetsvoorstel Wijziging van de begrotingsstaat van het Ministerie van Justitie en Veiligheid (VI) voor het jaar 2022 (Eerste incidentele suppletoire begroting inzake naleving controle en handhaving inzet Coronatoegangsbewijs) (36030). Ik deel mee dat de Fractie Den Haan bij de stemmingen op dinsdag 19 april jongstleden over het wetsvoorstel Goedkeuring van het Besluit houdende de vijfde verlenging van de geldingsduur van bepalingen van de Tijdelijke wet maatregelen covid-19 (Stb. 2022 76) (Goedkeuringswet vijfde verlenging geldingsduur Tijdelijke wet maatregelen covid-19) (36042) geacht wenst te worden vóór dit wetsvoorstel te hebben gestemd. De Groep Van Haga wenst geacht te worden vóór de motie-Jansen (33529 nr. 975) te hebben gestemd. Overeenkomstig de voorstellen van de voorzitter wordt besloten.