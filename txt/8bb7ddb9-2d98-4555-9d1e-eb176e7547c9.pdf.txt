14 Stemmingen moties Wet uitbreiding slachtofferrechten Aan de orde zijn de stemmingen over moties ingediend bij de behandeling van het wetsvoorstel Wijziging van het Wetboek van Strafvordering en het Wetboek van Strafrecht in verband met de nadere versterking van de positie van het slachtoffer in het strafproces (Wet uitbreiding slachtofferrechten) te weten: - de motie-Helder over in het vonnis rekening houden met de verklaring van het slachtoffer (35349 nr. 12); - de motie-Helder over een driepartijenstelsel (35349 nr. 13); - de motie-Van Wijngaarden/Van Toorenburg over een impactanalyse van werklast uitvoerbaarheid kosten en dekking (35349 nr. 14); - de motie-Van den Berge c.s. over een onderzoek naar georganiseerd sadistisch misbruik van kinderen (35349 nr. 15); - de motie-Van Nispen c.s. over een onderzoek naar de LEBZ (35349 nr. 16). (Zie wetgevingsoverleg van 5 oktober 2020.) De voorzitter: Op verzoek van de heer Van Nispen stel ik voor zijn motie (35349 nr. 16) aan te houden. Daartoe wordt besloten. De voorzitter: De motie-Helder (35349 nr. 13) is in die zin gewijzigd dat zij thans luidt: Motie De Kamer gehoord de beraadslaging constaterende dat de kring van spreekgerechtigden door het wetsvoorstel Wet uitbreiding slachtofferrechten verder wordt verruimd; constaterende dat het uitgangspunt jegens de verdachte nog altijd de onschuldpresumptie is inhoudende dat de verdachte onschuldig is totdat diens schuld wettelijk en overtuigend is bewezen; constaterende dat de voor onschuldig te houden verdachte tot dat moment ter zitting desondanks wordt geconfronteerd met hetgeen de spreekgerechtigden jegens hem/haar uitspreken; verzoekt de regering onderzoek te doen naar de wenselijkheid van een driepartijenstelselen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 13 (35349). Ik stel vast dat wij hier nu over kunnen stemmen. In stemming komt de motie-Helder (35349 nr. 12). De voorzitter: Ik constateer dat de leden van de fracties van de SP Krol GroenLinks de PvdD 50PLUS Van Kooten-Arissen DENK D66 de VVD het CDA de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Helder (35349 nr. 17 was nr. 13). De voorzitter: Ik constateer dat de leden van de fracties van Krol de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Wijngaarden/Van Toorenburg (35349 nr. 14). De voorzitter: Ik constateer dat deze motie met algemene stemmen is aangenomen. In stemming komt de motie-Van den Berge c.s. (35349 nr. 15). De voorzitter: Ik constateer dat deze motie met algemene stemmen is aangenomen.