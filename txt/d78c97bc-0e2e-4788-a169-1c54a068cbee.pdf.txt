12 Stemmingen moties Agrarische activiteiten en volksgezondheid Aan de orde zijn de stemmingen over moties ingediend bij het debat over de initiatiefnota van het lid Van Gerven over agrarische activiteiten en volksgezondheid (Een gezonde veehouderij) te weten: - de motie-Van Dekken over een onderzoek naar versneld stopzetten van de productie in bestaande oude varkens- en pluimveestallen (33792 nr. 3); - de motie-Smaling over een moratorium op agrarische activiteiten mogelijk maken (33792 nr. 4); - de motie-Smaling over een minimumafstand van 250 meter tussen bebouwing en intensieve veehouderij (33792 nr. 5); - de motie-Smaling over gezondheidsrisico's als toetsingscriterium bij ruimtelijke beslissingen (33792 nr. 6); - de motie-Smaling over een niet-vrijblijvende gezondheidseffectrapportage op gebiedsniveau (33792 nr. 7). (Zie notaoverleg van 15 september 2014.) De voorzitter: Op verzoek van de heer Smaling stel ik voor zijn moties (33792 nrs. 4 en 5) aan te houden. Daartoe wordt besloten. In stemming komt de motie-Van Dekken (33792 nr. 3). De voorzitter: Ik constateer dat de aanwezige leden van de fracties van de ChristenUnie de SGP 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. De heer Dijkgraaf (SGP): Wij waren tegen de vorige motie. De voorzitter: Zij is toch aangenomen maar het wordt aangetekend in de Handelingen. De heer Dijkgraaf (SGP): Zij was aangenomen ook zonder onze steun. Het ging om de motie op stuk nr. 3. De voorzitter: Ja dat weet ik. En nu stemmen wij over de motie op stuk nr. 6. In stemming komt de motie-Smaling (33792 nr. 6).De voorzitter: Ik constateer dat de aanwezige leden van de fracties van 50PLUS/Baay-Timmerman D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Smaling (33792 nr. 7). De voorzitter: Ik constateer dat de aanwezige leden van de fracties van D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. De heer Zijlstra (VVD): Onder punten 4 en 6 van de stemmingslijst de stemmingen over dierenwelzijn en over de initiatiefnota-Van Gerven zijn diverse moties aangenomen. Daar zal het kabinet normaal gesproken op reageren. Nu deze moties zijn aangenomen verzoek ik het kabinet om aan te geven hoe het op deze moties gaat reageren. Hoe verhoudt zich dit tot het doel van het kabinet om te komen tot minder regelgeving en meer werk? De voorzitter: Ik zal het stenogram van dit gedeelte van de vergadering doorgeleiden naar het kabinet. Mevrouw Ouwehand (PvdD): Wordt het een gebruik om brieven te gaan vragen aan het kabinet als moties worden aangenomen waarmee je het zelf niet eens bent? Hoe verhoudt zich dat tot de regels? De voorzitter: Ik stel voor dat we deze discussie verder voeren in de commissie voor de Werkwijze. Mevrouw Ouwehand (PvdD): Maar wat vindt u daarvan? De voorzitter: Die discussie ga ik verder voeren in de commissie voor de Werkwijze. Ik wil nu graag â€¦ Mevrouw Ouwehand (PvdD): Ik zie het al: u bent niet blij. De voorzitter: Nou dat heb ik niet gezegd. Ik heb ook niet gezegd dat ik wel blij ben. Ik heb gezegd: wij gaan er verder over praten in de commissie voor de Werkwijze mits u daar aanwezig bent om dit punt dan opnieuw aan de orde te stellen.