8 Milieuraad 13 oktober 2017 Aan de orde is het VAO Milieuraad 13 oktober 2017 (AO d.d. 05/10). De voorzitter: We gaan verder met het VAO Milieuraad van 13 oktober 2017. Ik heet de staatssecretaris van Infrastructuur en Milieu van harte welkom en geef mevrouw ... Ik zie dat de premier nu binnenkomt. U bent nog niet aan de beurt! De ploeg voor de Europese top komt later. We doen eerst het VAO en dan bent u aan de beurt. Dat was de premier! Goed mevrouw Kröger namens GroenLinks. Mevrouw Kröger (GroenLinks): Dank u wel voorzitter. Gezien de grote urgentie van klimaatverandering de recente oproep van het Europees Parlement tot ambitieuzere doelen in Europa en het voornemen van de nieuwe coalitie om in de EU te pleiten voor ambitieuze doelen dien ik de volgende moties in. Motie De Kamer gehoord de beraadslaging constaterende dat in het rapport "EU-maatregelen op het gebied van energie en klimaatverandering" van de Europese Rekenkamer de belangrijkste uitdagingen voor de EU met betrekking tot klimaatverandering en de energietransitie worden beschreven; verzoekt de regering de aanbevelingen van de Europese Rekenkamer onder de aandacht te brengen tijdens de aankomende Milieuraad en gaat over tot de orde van de dag. De voorzitter: Deze motie is voorgesteld door de leden Kröger Beckerman Van Raan Van der Lee en Ellemeet. Zij krijgt nr. 698 (21501-08). Mevrouw Kröger (GroenLinks): En de volgende motie: Motie De Kamer gehoord de beraadslaging verzoekt de regering te pleiten in de EU voor een emissiereductie van 55% in 2030 (ten opzichte van 1990)en gaat over tot de orde van de dag. De voorzitter: Deze motie is voorgesteld door de leden Kröger Van der Lee Ellemeet Westerveld en Voortman. Zij krijgt nr. 699 (21501-08). Mevrouw Van Veldhoven (D66): Voorzitter ik heb wel een vraag. GroenLinks vraagt nu dus om in te zetten op 50% reductie terwijl volgens mij ... Mevrouw Kröger (GroenLinks): 55%. Mevrouw Van Veldhoven (D66): O 55%. Ik was al even bang dat u lager ging zitten dan in uw eigen verkiezingsprogramma. Mevrouw Kröger (GroenLinks): Zeker niet nee. Mevrouw Van Veldhoven (D66): Dat wilde ik even zeker weten voorzitter. Mevrouw Kröger (GroenLinks): Het gaat om 55% in lijn met de klimaatwet die eerder door GroenLinks D66 en anderen is voorgesteld. Mevrouw Van Veldhoven (D66): Ja omdat er in het regeerakkoord ook iets over staat. Hartelijk dank. De voorzitter: Nog een motie? Mevrouw Kröger (GroenLinks): Nee niet nog een motie. Ik heb het al een keer eerder gedaan in een AO over luchtvaart maar ik wil de staatssecretaris op dit moment wederom danken voor alle discussies en debatten die we hebben gehad over klimaat. Wellicht is dit dan toch echt de laatste keer. Dank u wel voorzitter. De voorzitter: Dank u wel mevrouw Kröger. We wachten even tot de laatste motie is rondgedeeld. Ik schors de vergadering voor twee minuten. De vergadering wordt enkele ogenblikken geschorst.De voorzitter: Ik zie dat de staatssecretaris al klaar staat. Het woord is aan haar. Staatssecretaris Dijksma: Voorzitter. Ik zou heel graag kort en bondig een reactie willen geven op de twee door mevrouw Kröger cum suis ingediende moties. Allereerst het verzoek in de motie op stuk nr. 698 om morgen in Luxemburg de aanbevelingen van de Europese Rekenkamer onder de aandacht te brengen. Ik ben bereid dat te doen. Als er geen bezwaar is in de Kamer zou ik de motie kunnen overnemen. De voorzitter: Ik kijk rond en zie dat niemand daar bezwaar tegen heeft. De motie-Kröger c.s. (21501-08 nr. 698) is overgenomen. Staatssecretaris Dijksma: Voorzitter. Dat kan ik helaas niet doen met de motie op stuk nr. 699 die de regering verzoekt om te pleiten voor een emissiereductie van 55%. Nog los van het feit dat ik inmiddels in diep demissionaire staat verkeer heb ik ook al een kleine blik kunnen werpen op een regeerakkoord dat aanstaande is. En zelfs dat regeerakkoord gaat niet zo ver als nu bepleit wordt. Ik ben uiteraard op de hoogte van de initiatiefwet maar het lijkt mij dat ook gelet op de status van dit kabinet op dit moment deze motie niet uitvoerbaar is. Om die reden moet ik deze motie helaas ontraden. Mevrouw Kröger (GroenLinks): Tijdens het AO Milieuraad hebben we het uitvoerig gehad over de oproep van het Europees Parlement. Die gaf heel duidelijk aan: een hogere ambitie voor 2030 is nodig. Er ligt de studie van het PBL van enkele dagen geleden. Die geeft ook aan: als je 15°C serieus neemt dan moet je richting 55% 60%. Dan ligt er ook nog het voornemen voor vanuit het nieuwe regeerakkoord en de klimaatwet. Waarom zou het kabinet diep demissionair of niet in Europa niet aangeven dat dit de richting is waar Nederland op gaat koersen? Dit is het ambitieniveau dat Nederland wil neerleggen in Europa. Staatssecretaris Dijksma: Dat komt omdat dit kabinet zich overigens al in oktober 2014 gebonden heeft aan de Europese doelstelling. Die is 40% voor 2030 ten opzichte van 1990. Het nieuwe coalitieakkoord laat een verdergaande ambitie zien. Ik zal mij onthouden van commentaar daarop. In dat opzicht is the only way up. Ja dat is zo maar ik heb ook aangegeven dat dat 15°C-scenario eerst internationaal wordt doorgerekend. Op basis daarvan zou je heel goed kunnen komen tot nog weer een verdergaande stap maar het is niet aan mij om morgen — dat vraagt u mij — dat met percentage en al in te brengen. Dat moet ik echt overlaten aan een nieuwe bewindspersoon. Ik weet zeker dat mevrouw Kröger met hartstocht de nieuwe bewindspersoon van klimaat misschien wel een minister daartoe zal aansporen. Het is echt niet aan mij om dat morgen te doen.Ten slotte wil ik mevrouw Kröger danken voor haar heel warme woorden. Ik ook van u zou ik haast willen zeggen. Tot ziens en bedankt! Mevrouw Agnes Mulder (CDA): Ook vanuit het CDA hartelijk dank aan deze staatssecretaris voor al haar inspanningen. We hebben haar mogen volgen op de klimaattop in Parijs. Dat heeft ze vol passie en vuur gedaan. Daar heb ik nog steeds heel veel waardering voor. Ze heeft het op een uitstekende wijze opgepakt. Er is een goede nieuwe staatssecretaris of klimaatminister nodig om haar goed te kunnen opvolgen. Dank voor al haar goede werk! De voorzitter: Voor complimenten laat ik alle interrupties toe. Mevrouw Van Veldhoven (D66): Dat had u goed ingeschat voorzitter want ook ik wil de staatssecretaris graag heel erg hartelijk bedanken voor haar volle inzet op dit dossier waarvan ik echt weet dat het haar hart heeft. Veel dank. Tegen mevrouw Kröger zou ik willen zeggen: hou de motie aan. Er komen nog veel Milieuraden. Dan kunt u de nieuwe minister aanspreken op alles wat het kabinet zich heeft voorgenomen. De heer Remco Dijkstra (VVD): Voorzitter. Een kort woord van dank richting de staatssecretaris voor al haar inzet en samenwerking de afgelopen tijd. Namens de VVD hartelijk dank. De heer Van Raan (PvdD): Dan mag de Partij voor de Dieren niet achterblijven voorzitter. Veel dank richting de staatssecretaris. Staatssecretaris Dijksma: Dank u wel. De voorzitter: Veel dank staatssecretaris. Ik wens u verder veel succes als Kamerlid. Welkom in onze Kamer straks. De beraadslaging wordt gesloten. De voorzitter: We gaan straks stemmen over de motie. Ik schors de vergadering voor enkele ogenblikken. De vergadering wordt enkele ogenblikken geschorst.