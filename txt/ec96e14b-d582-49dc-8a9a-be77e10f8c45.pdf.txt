11 Stemmingen moties Geneesmiddelenbeleid Aan de orde zijn de stemmingen over moties ingediend bij het VAO Geneesmiddelenbeleid te weten: - de motie-Voortman/Otwin van Dijk over de introductie van het Kiwimodel in het Nederlandse zorgstelsel (29477 nr. 373); - de motie-Voortman over een mondiale overeenkomst over de financiering en coördinatie van onderzoek en het ontwikkelen van medicijnen (29477 nr. 374); - de motie-Bruins Slot over toetsen van geneesmiddelen met een kostenbeslag vanaf 25 miljoen euro (29477 nr. 375); - de motie-Bruins Slot over opstellen van een lijst met kritieke geneesmiddelen (29477 nr. 376); - de motie-Otwin van Dijk/Bruins Slot over een plan van aanpak voor voldoende geneesmiddelenvoorraden (29477 nr. 377); - de motie-Otwin van Dijk over een plan van aanpak voor doorgeleverde eigen bereidingen (29477 nr. 378); - de motie-Rutte over een leidende rol bij geneesmiddelenonderzoek met vrouwen en comorbide patiënten (29477 nr. 379). (Zie vergadering van 26 april 2016.) De voorzitter: Op verzoek van mevrouw Voortman stel ik voor haar motie (29477 nr. 374) aan te houden. Daartoe wordt besloten. De voorzitter: De motie-Voortman/Otwin van Dijk (29477 nr. 373) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 383 was nr. 373 (29477). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat in Nieuw-Zeeland een succesvol model is ontwikkeld waarbij de overheid zelf de inkoop van generieke medicijnen op zich heeft genomen het zogenoemde "Kiwimodel";van mening dat een dergelijk model ook voor Nederland aantrekkelijk kan zijn voor de inkoop van generieke maar ook van spécialités en overige medicijnen; constaterende dat ondanks de toezegging er geen onderzoek naar de mogelijkheden van het Kiwimodel voor het Nederlandse zorgstelsel is uitgevoerd of naar de Kamer gestuurd; verzoekt de regering of en op welke wijze dit model in het Nederlandse zorgstelsel kan worden geïntroduceerd daarbij ook te onderzoeken wat daarvan de eventuele opbrengsten kunnen zijn en de Kamer hierover voor de begroting van 2017 te informeren en gaat over tot de orde van de dag. In stemming komt de gewijzigde motie-Voortman/Otwin van Dijk (29477 nr. 383 was nr. 373). De voorzitter: Ik constateer dat de aanwezige leden van de fracties van de SP de PvdD de PvdA GroenLinks 50PLUS de Groep Kuzu/Öztürk Klein en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bruins Slot (29477 nr. 375). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk Klein de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bruins Slot (29477 nr. 376). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk Klein de SGP het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Otwin van Dijk/Bruins Slot (29477 nr. 377). De voorzitter: Ik constateer dat deze motie met algemene stemmen is aangenomen. In stemming komt de motie-Otwin van Dijk (29477 nr. 378). De voorzitter: Ik constateer dat de aanwezige leden van de fracties van de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren ende PVV voor deze motie hebben gestemd en de aanwezige leden van de fractie van de SP ertegen zodat zij is aangenomen. In stemming komt de motie-Rutte (29477 nr. 379). De voorzitter: Ik constateer dat deze motie met algemene stemmen is aangenomen.