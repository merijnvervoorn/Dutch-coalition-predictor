98 Stemmingen Risicobeleid Aan de orde zijn de stemmingen over moties ingediend bij het debat over het risicobeleid (asbest toezicht zwembaden) en het risicobeleid en externe veiligheid te weten: - de motie-Holtackers over kennis en expertise van DCMR (26956 nr. 131); - de motie-Van Tongeren over aanpassing van het Brzo en relevante wetgeving (26956 nr. 134); - de motie-Paulus Jansen over de resterende gebouwen met spuitasbest (26956 nr. 135). (Zie vergadering van heden.) De voorzitter: De motie-Holtackers/Leegte (26956 nr. 131) is in die zin gewijzigd dat zij thans luidt: Motie De Kamer gehoord de beraadslaging constaterende dat de afgelopen tijd grote onrust is ontstaan over de veiligheidssituatie bij bedrijven in de petrochemie; constaterende dat DCMR bij de intensivering van toezicht en handhaving op deze risicovolle bedrijfstak veel kennis en expertise opdoet en een verbeterslag doorvoert; overwegende dat bij de vorming van de regionale uitvoeringsdiensten zes RUD's zich specialiseren in Brzo-taken waaronder de DCMR; verzoekt de regering de kennis en expertise die door DCMR wordt opgedaan bij toezicht en handhaving bij risicovolle bedrijven als integraal onderdeel bij de totstandkoming van de zes Brzo-RUD's op te nemen en gaat over tot de orde van de dag. Zij krijgt nr. 139 was nr. 131 (26956). De motie-Van Tongeren (26956 nr. 134) is in die zin gewijzigd dat zij thans luidt: Motie De Kamer gehoord de beraadslaging constaterende dat er nog steeds bedrijven in de chemiesector zijn die zich niet aan de veiligheidsregels houden; overwegende dat de veiligheid van mens en milieu voorop moet staan en dat strenge rechtvaardige sancties nodig zijn om naleving van de veiligheidsregels af te dwingen;verzoekt de regering het Brzo en relevante wetgeving zodanig aan te passen dat onveilige bedrijfsonderdelen na drie ernstige overtredingen van de veiligheidsregels tijdelijk gesloten worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 140 was nr. 134 (26956). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Holtackers/Leegte (26956 nr. 139 was nr. 131). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Van Tongeren (26956 nr. 140 was nr. 134). De voorzitter: Ik constateer dat de aanwezige leden van de fracties van de SP de PvdD GroenLinks D66 de ChristenUnie en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. De heer Van Raak (SP): Voorzitter. Mijn fractie wordt geacht tegen de motie op stuk nr. 134 te hebben gestemd. De voorzitter: Zij blijft verworpen. In stemming komt de motie-Paulus Jansen (26956 nr. 135). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie het CDA de groep Kortenoeven/ Hernandez en het lid Brinkman voor deze motie hebben gestemd en de aanwezige leden van de fractie van de PVV ertegen zodat zij is aangenomen.