29 Stemming suppletoire begroting OCW Aan de orde is de stemming in verband met het wetsvoorstel Wijziging van de begrotingsstaat van het Ministerie van Onderwijs Cultuur en Wetenschap (VIII) voor het jaar 2015 (Incidentele suppletoire begroting inzake verwerving kunstwerk) (34285). De voorzitter: Ik geef gelegenheid tot het afleggen van een stemverklaring vooraf. De heer Klein (Klein): Voorzitter. Kunst is als adem in de samenleving. Kunst en cultuur vormen de basis voor vrijzinnigheid. Dat is tijdloos en niet in tijd uit te drukken. Het is logisch dat wij de kans om deze Rembrandtschilderijen openbaar tentoon te stellen in Nederland niet voorbij willen laten gaan zeker als de financiering gedeeld wordt. Daarom stem ik als lid van de Vrijzinnige Partij voor het mogelijk maken van de verwerving van deze kunst. In stemming komt het amendement-Krol (stuk nr. 4). De voorzitter: Ik constateer dat de aanwezige leden van de fracties van de PVV de Groep Kuzu/Öztürk en 50PLUS voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein D66 GroenLinks de PvdA de PvdD en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.