9 Stemmingen moties Rapport Fraude Signalering Voorziening van de Belastingdienst Aan de orde zijn de stemmingen over moties ingediend bij het debat over het rapport over de Fraude Signalering Voorziening van de Belastingdienst te weten: - de motie-Omtzigt over onderzoek naar het delen van gegevens over ondernemingen ondernemers en rechtspersonen die op zwarte lijsten staan of stonden (31066 nr. 1103); - de motie-Azarkan over het opsporen en buiten werking stellen van alle lijsten die niet aan de privacywetgeving voldoen (31066 nr. 1104); - de motie-Azarkan over het uitspreken van afkeuring over het onderscheid maken op basis van subjectieve niet-fiscale criteria (31066 nr. 1105); - de motie-Alkaya over eenieder die in FSV geregistreerd stond persoonlijk op de hoogte stellen van de tegemoetkomingsregeling (31066 nr. 1106). (Zie vergadering van 13 september 2022.) In stemming komt de motie-Omtzigt (31066 nr. 1103). De voorzitter: Ik constateer dat deze motie met algemene stemmen is aangenomen. In stemming komt de motie-Azarkan (31066 nr. 1104). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB de PVV FVD en Groep Van Haga voor deze motie hebben gestemd en de leden van de fractie van JA21 ertegen zodat zij is aangenomen. In stemming komt de motie-Azarkan (31066 nr. 1105). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Alkaya (31066 nr. 1106). De voorzitter: Ik constateer dat deze motie met algemene stemmen is aangenomen. De heer Omtzigt.De heer Omtzigt (Lid Omtzigt): Nu de motie op stuk nr. 1103 aangenomen is zou ik graag binnen ongeveer drie weken een onderzoeksvoorstel ontvangen waarin staat hoe dit onderzocht wordt en wie dit gaat onderzoeken. De voorzitter: Dank u wel meneer Omtzigt. Wij zullen dit doorgeleiden naar het kabinet.