5 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Kuzu (35925-V nr. 48) en de aangehouden motieKoekkoek c.s. (35925-IV nr. 21). Daartoe wordt besloten. De voorzitter: Ik wilde allereerst even het woord geven aan mevrouw Paulusma. Zij wil een motie aanhouden. Daarna geef ik het woord aan mevrouw Tellegen dan aan de heer Stoffer denk ik en dan aan mevrouw Agema. Gaat uw gang mevrouw Paulusma. Mevrouw Paulusma (D66): Dank u wel voorzitter. Wij wensen de motie op stuk nr. 27 (35925-XVII) van de heren Hammelburg en Van der Lee over alle handels- en exportinstrumentaria aan te houden. De voorzitter: Dat is bij agendapunt 17 de stemmingen over moties ingediend bij de behandeling van de begroting van Buitenlandse Handel en Ontwikkelingssamenwerking 2022. Op verzoek van de heer Hammelburg stel ik voor zijn motie (35925-XVII nr. 27) aan te houden. Daartoe wordt besloten. De voorzitter: Dank u wel. Dan mevrouw Tellegen. Mevrouw Tellegen (VVD): Wij willen graag onder agendapunt 18 de stemmingen over moties ingediend bij de behandeling van de begroting van Justitie en Veiligheid 2022 de motie op stuk nr. 56 (35925VI) aanhouden. De voorzitter: Dank u wel. Op verzoek van mevrouw Michon-Derkzen stel ik voor haar motie (35925-VI nr. 56) aan te houden. Daartoe wordt besloten. De voorzitter: Dan geef ik het woord aan de heer Stoffer.De heer Stoffer (SGP): Voorzitter ik zit even naar het nummer te kijken. Volgens mij is het bij agendapunt 17 de begroting van Buitenlandse Handel en Ontwikkelingssamenwerking. Graag willen wij de motie-Stoffer/Koekkoek op stuk nr. 49 (35925-XVII) aanhouden. De voorzitter: Die motie staat inderdaad bij agendapunt 17. Dat is correct. We zullen de motie aanhouden. Dan geef ik het woord aan mevrouw Agema van de PVV. Mevrouw Agema (PVV): Wij willen graag bij agendapunt 18 de motie op stuk nr. 41 (35925-VI) aanhouden. De voorzitter: Prima. Op verzoek van de heer Markuszower stel ik voor zijn motie (35925-VI nr. 41) aan te houden. Daartoe wordt besloten. De voorzitter: De eerste motie die werd aangehouden was de motieHammelburg/Van der Lee op stuk nr. 27 (35925-XVII) onder agendapunt 17. Dan gaan we nu stemmen. Het is een heel pakket dus gaat u er lekker voor zitten.