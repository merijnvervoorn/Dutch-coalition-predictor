22 Stemmingen moties Verbreding draagvlak cao-afspraken Aan de orde zijn de stemmingen over moties ingediend bij het VAO Verbreding draagvlak cao-afspraken te weten: - de motie-Van Weyenberg/Van Nieuwenhuizen-Wijbenga over het niet uitsluiten van zzp'ers in cao's (29544 nr. 493); - de motie-Van Weyenberg/Van Nieuwenhuizen-Wijbenga over het niet benadelen van niet-vakbondsleden in cao's (29544 nr. 494). (Zie vergadering van 12 december 2013.) In stemming komt de motie-Van Weyenberg/Van Nieuwenhuizen-Wijbenga (29544 nr. 493). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie de VVD 50PLUS D66 GroenLinks de PvdA en de PvdD voor deze motie hebben gestemd en de aanwezige leden van de fractie van de SP ertegen zodat zij is aangenomen. In stemming komt de motie-Van Weyenberg/Van Nieuwenhuizen-Wijbenga (29544 nr. 494). De voorzitter: Ik constateer dat de aanwezige leden van de fracties van de PVV Bontes de SGP de ChristenUnie de VVD 50PLUS D66 GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is aangenomen.