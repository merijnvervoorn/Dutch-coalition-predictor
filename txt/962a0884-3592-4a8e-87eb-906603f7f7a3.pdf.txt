35 Stemmingen moties Wegverkeer en verkeersveiligheid Aan de orde zijn de stemmingen over moties ingediend bij het VAO Wegverkeer en verkeersveiligheid te weten: - de motie-Sienot c.s. over invoering van de kilometerheffing (29398 nr. 589); - de motie-Laçin over schijnzelfstandigheid binnen de rijschoolsector (29398 nr. 590); - de motie-Laçin over vergroting van de pakkans bij gevaarlijk rijgedrag (29398 nr. 591); - de motie-Laçin/Van Brenk over het Charter for Walking (29398 nr. 592); - de motie-Van Brenk/Van Tongeren over eenzijdige voetgangersongelukken zichtbaar maken in rapportages (29398 nr. 593); - de motie-Van Brenk over voetgangersbeleid in de Nationale Omgevingsvisie (29398 nr. 594); - de motie-Van Aalst over mobiele apparatuur in de scheepvaart (29398 nr. 595) (overgenomen); - de motie-Van Aalst/Remco Dijkstra over verkeersboetes van buitenlandse kentekenhouders (29398 nr. 597); - de motie-Von Martels/Remco Dijkstra over de verkeersveiligheid op de N36 (29398 nr. 598); - de motie-Von Martels over ruimte voor agrarisch verkeer op de nieuwe Merwedebrug (29398 nr. 599); - de motie-Von Martels over het gebruik van EDR ten behoeve van het Openbaar Ministerie (29398 nr. 600); - de motie-Remco Dijkstra over de strafmaat voor asociale scooterrijders (29398 nr. 601). (Zie vergadering van 22 maart 2018.) De voorzitter: De microfoon staat aan meneer Baudet. De heer Baudet (FvD): Ik wil graag een stemverklaring afleggen. De voorzitter: Over welke motie? De heer Baudet (FvD): Over de motie op stuk nr. 589. Dat is de eerste over de kilometerheffing. Wij zijn namelijk in principe vóór een kilometerheffing. De voorzitter: U krijgt zo de gelegenheid om een stemverklaring af te leggen. Meneer Baudet u krijgt het woord voor het afleggen van een stemverklaring.De heer Baudet (FvD): Voorzitter. Ik wil graag een stemverklaring afleggen. Wij gaan namelijk tegen de motie stemmen om een kilometerheffing in te voeren. Niet omdat we daar in principe tegen zouden zijn maar dat moet dan gepaard gaan met een verlaging van de algemene belastingen en dat is niet het geval. Dat is eigenlijk een algemeen patroon. Belastingen worden over het algemeen alleen maar verhoogd en niet verlaagd. Wij zouden dus wel willen instemmen met invoering van een kilometerheffing als tegelijkertijd de andere rijtuigenbelastingen omlaag zouden gaan. Dat is helaas niet het geval en dus stemmen wij tegen. De voorzitter: Dank u wel. De voorzitter: De motie-Von Martels (29398 nr. 600) is in die zin gewijzigd (nr. 602) en nader gewijzigd dat zij thans is ondertekend door de leden Von Martels Sienot en Remco Dijkstra en luidt: De Kamer gehoord de beraadslaging overwegende dat Event Data Recorders (EDR) in auto's feitelijke gegevens bevatten die de toedracht van verkeersongelukken objectief weer kunnen geven; overwegende dat de verzamelde gegevens van EDR enkel gericht mogen zijn op de technische aspecten van het voertuig en niet betrekking mogen hebben op of te herleiden zijn naar de bestuurder; overwegende dat er geborgd moet zijn dat deze gegevens niet met derde partijen zoals verzekeringsmaatschappijen worden gedeeld; verzoekt de regering te bezien hoe de EDR zo optimaal mogelijk gebruikt kan worden bij zware verkeersongevallen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 603 was nr. 602 (29398). Ik stel vast dat wij hier nu over kunnen stemmen. De fractie van GroenLinks wordt aantekening verleend tegen de overgenomen motie op stuk nr. 595 te zijn. In stemming komt de motie-Sienot c.s. (29398 nr. 589). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebbengestemd en de leden van de overige fracties ertegen zodat zij is aangenomen. In stemming komt de motie-Laçin (29398 nr. 590). De voorzitter: Ik constateer dat de leden van de fracties van de SP de PvdA GroenLinks de PvdD DENK en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Laçin (29398 nr. 591). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Laçin/Van Brenk (29398 nr. 592). De voorzitter: Ik constateer dat deze motie met algemene stemmen is aangenomen. In stemming komt de motie-Van Brenk/Van Tongeren (29398 nr. 593). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Brenk (29398 nr. 594). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP het CDA de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Aalst/Remco Dijkstra (29398 nr. 597). De voorzitter: Ik constateer dat deze motie met algemene stemmen is aangenomen. In stemming komt de motie-Von Martels/Remco Dijkstra (29398 nr. 598). De voorzitter: Ik constateer dat de leden van de fracties van de SP de PvdA DENK 50PLUS D66 de VVD de SGP het CDA de ChristenUnie de PVV en FvD voor deze motie hebbengestemd en de leden van de overige fracties ertegen zodat zij is aangenomen. Dan motie-Von Martels op stuk nr. 599 over ruimte voor agrarisch verkeer op de nieuwe Meerwerdeweg. Nee Meerwerdebrug. Meerwedebrug. (Hilariteit) De voorzitter: Daar moet ik ook een keertje langs. Ik heb geoefend toch is het misgegaan. In stemming komt de motie-Von Martels (29398 nr. 599). De voorzitter: Ik constateer dat de leden van de fracties van de SP de SGP het CDA en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de nader gewijzigde motie-Von Martels c.s. (29398 nr. 603 was nr. 602). De voorzitter: Ik constateer dat deze nader gewijzigde motie met algemene stemmen is aangenomen. In stemming komt de motie-Remco Dijkstra (29398 nr. 601). De voorzitter: Ik constateer dat de leden van de fracties van de PvdA de PvdD 50PLUS de VVD de SGP het CDA de PVV en FvD voor deze motie hebben gestemd en de leden van de overige fracties ertegen zodat zij is aangenomen. Mevrouw Tellegen (VVD): Onder punt 7. hebben wij gestemd vóór de motie-Van Tongeren op stuk nr. 120 over schaliegas. U heeft de VVD ook genoemd maar op die app staat dat we tegen hebben gestemd. Dus ik wilde vragen of u dat kunt corrigeren. De voorzitter: En het liefste zo snel mogelijk. Meneer Dijkstra. De heer Remco Dijkstra (VVD): Nu mijn motie over asociale scooterrijders is aangenomen wil ik graag een brief van de minister hoe hij die gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet.Daarmee zijn we aan het einde gekomen van de stemmingen. De vergadering wordt enkele ogenblikken geschorst.