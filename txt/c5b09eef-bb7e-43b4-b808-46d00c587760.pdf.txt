19 Stemmingen Richtlijn energie-efficiëntie Aan de orde zijn de stemmingen over moties ingediend bij het debat over het behandelvoorbehoud richtlijn energie-efficiëntie te weten: - de motie-Paulus Jansen/Van Veldhoven over versnelde implementatie van regelgeving (32626 nr. 7); - de motie-Van Veldhoven/Paulus Jansen over een onafhankelijke analyse (32626 nr. 8); - de motie-Leegte c.s over het van tafel krijgen van de richtlijn (32626 nr. 9); - de motie-Van der Werf/Van Veldhoven over evenredig ruimte bieden aan energie-efficiency (32626 nr. 10); - de motie-Van Dekken c.s. over een onderzoek naar de effectiviteit en de kosten (32626 nr. 11). (Zie vergadering van heden.) De voorzitter: Op verzoek van mevrouw Van Veldhoven stel ik voor haar motie (32626 nr. 8) aan te houden. Op verzoek van de heer Van Dekken stel ik voor zijn motie (32626 nr. 11) aan te houden. Daartoe wordt besloten. In stemming komt de motie-Paulus Jansen/Van Veldhoven (32626 nr. 7). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Leegte c.s. (32626 nr. 9). De voorzitter: Ik constateer dat de aanwezige leden van de fracties van de SP de VVD de SGP het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van der Werf/Van Veldhoven (32626 nr. 10). De voorzitter: Ik constateer dat de aanwezige leden van de fracties van de SP de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.