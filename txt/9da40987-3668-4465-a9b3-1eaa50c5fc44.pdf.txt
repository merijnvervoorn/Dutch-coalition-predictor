24 Stemming Begroting Financiën 2023 Aan de orde is de stemming in verband met het wetsvoorstel Vaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2023 (36200-IX). (Zie vergadering van 6 oktober 2022.) De voorzitter: Voordat we gaan stemmen geef ik het woord aan de heer Omtzigt voor een stemverklaring. De heer Omtzigt (Lid Omtzigt): Voorzitter. Deze begroting is ongedekt. Bij de Voorjaarsnota zal er nog een fors gedeelte gedekt moeten worden. Ik zal daarom tegen het wetsvoorstel stemmen dat gaat over de begroting en de nationale schuld en tegen de begroting EZK. Want bij de begroting EZK wordt er meer van 12 miljard uitgetrokken voor een prijsplafond zonder dat er maatregelen genomen worden om ervoor te zorgen dat dat niet excessief bij de energiebedrijven terechtkomt. Oftewel als je €4 moet betalen dan vergoedt de overheid tot €4 aan het energiebedrijf. Als je dat vergelijkt met het feit dat er kleine amendementen van 5 miljoen voor de voedselbank zijn denk ik dat het de verkeerde prioriteiten zijn. Ik zal dan ook tegen EZK en tegen de nationale schuld stemmen. De voorzitter: Dank u wel meneer Omtzigt. In stemming komt het wetsvoorstel. De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA Lid Gündoğan D66 de ChristenUnie de VVD de SGP het CDA JA21 en de PVV voor dit wetsvoorstel hebben gestemd en de leden van de overige fracties ertegen zodat het is aangenomen.