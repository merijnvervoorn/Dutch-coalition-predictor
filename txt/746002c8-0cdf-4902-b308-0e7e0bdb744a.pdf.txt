7 Regeling van werkzaamheden (stemmingen) De voorzitter: Ik stel voor dadelijk ook te stemmen over de aangehouden motie-Laçin (29984 nr. 774). Daartoe wordt besloten. De voorzitter: Dan geef ik nu het woord aan de heer Renkema namens GroenLinks. De heer Renkema (GroenLinks): Dank u wel voorzitter. Afgelopen woensdag is er bij het VAO Participatiewet door de coalitiepartijen een motie ingediend die zeer verstrekkende gevolgen kan hebben. De motie regelt dat er bij de banenafspraak geen onderscheid meer wordt gemaakt tussen markt en overheid. De overheid kan hiermee haar verantwoordelijkheid in de banenafspraak ontlopen. Ik vind dit een flinke koerswijziging die je wat GroenLinks betreft ... De voorzitter: Nee. U wilt gewoon uitstel hè? De heer Renkema (GroenLinks): ... niet even regelt met een motie. Wij willen de stemmingen over de moties ingediend tijdens het VAO uitstellen. Ook willen wij een brief waarin de staatssecretaris uitlegt wat de gevolgen zijn van deze motie voor mensen met een arbeidsbeperking en hun kansen op een baan bij de overheid. De heer Peters (CDA): Ik vind het een redelijk verzoek. Steun net als voor de brief. De heer Wiersma (VVD): Voorzitter. Een uitgestoken hand: steun. De heer Raemakers (D66): Wij kunnen dat steunen voorzitter. De voorzitter: Volgens mij is niemand tegen uitstel. De heer Gijs van Dijk (PvdA): Dan zijn we klaar toch? De heer Renkema (GroenLinks): Dat is heel mooi!De voorzitter: Dan ga ik naar de heer Wörsdörfer namens de VVD. Het mag ook bij de interruptiemicrofoon als het een korte mededeling is. De heer Wörsdörfer (VVD): Ja voorzitter een kort verzoek om de motie op stuk nr. 441 onder agendapunt 3 van de stemmingslijst het VSO Informele Raad voor Concurrentievermogen aan te houden. De voorzitter: Op verzoek van de heer Wörsdörfer stel ik voor zijn motie (21501-30 nr. 441) aan te houden. Daartoe wordt besloten.