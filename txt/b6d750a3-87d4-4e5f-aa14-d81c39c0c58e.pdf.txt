11 Stemmingen moties Begrotingsonderdeel Integratie en maatschappelijke samenhang Aan de orde zijn de stemmingen over moties ingediend bij het debat over het onderdeel Integratie en maatschappelijke samenhang (beleidsartikel 13) van de begroting van Sociale Zaken en werkgelegenheid voor 2023 te weten: - de motie-Aartsen over het bevorderen van de arbeidsparticipatie van statushouders door het breder inzetten van jobcoaches en lokale banenmarkten voor statushouders (36200-XV nr. 12); - de motie-Maatoug over opties uitwerken voor het voortzetten van de inburgering in de opvang (36200-XV nr. 13); - de motie-Podt/Ceder over een meer structurele vormgeving van het onderdeel taallessen voor kansrijke asielzoekers van het programma Participatie en taal (36200-XV nr. 14); - de motie-Ceder over het optimaal benutten van de kansen die de toekomstige spreidingswet biedt voor een succesvolle inburgering (36200-XV nr. 16). (Zie wetgevingsoverleg van 21 november 2022.) De voorzitter: De motie-Podt/Ceder (36200-XV nr. 14) is in die zin gewijzigd dat zij thans is ondertekend door de leden Podt Ceder Van Baarle en Maatoug en luidt: Motie De Kamer gehoord de beraadslaging constaterende dat initiatieven zoals vervroegd taalonderwijs en #Meedoen-balies op COA-locaties een nuttige bijdrage leveren aan de participatie van vluchtelingen in de samenleving en een positieve impact hebben op de integratie op de lange termijn; constaterende dat er momenteel geen meerjarige financiering is voor deze onderdelen van het Programma Participatie en Taal waardoor de continuering van deze initiatieven onder druk komt te staan en het COA deze diensten constant moet op- en afschalen; overwegende dat dit op- en afschalen zowel voor het COA als voor de asielzoekers onwenselijk is; verzoekt de regering in kaart te brengen hoe voor deze onderdelen van het Programma Participatie en Taal meerjarige financiering gerealiseerd kan worden en hier bij de Voorjaarsnota op terug te komen en gaat over tot de orde van de dag.Zij krijgt nr. 22 was nr. 14 (36200-XV). Ik stel vast dat wij hier nu over kunnen stemmen. In stemming komt de motie-Aartsen (36200-XV nr. 12). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Maatoug (36200-XV nr. 13). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Podt c.s. (36200-XV nr. 22 was nr. 14). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP het CDA en BBB voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Ceder (36200-XV nr. 16). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP en het CDA voor deze motie hebben gestemd en de leden van de overige fracties ertegen zodat zij is aangenomen.