8 Stemmingen Vereenvoudiging en digitalisering van het procesrecht Aan de orde zijn de stemmingen in verband met het wetsvoorstel Wijziging van het Wetboek van Burgerlijke Rechtsvordering en de Algemene wet bestuursrecht in verband met vereenvoudiging en digitalisering van het procesrecht (34059). (Zie vergadering van 19 mei 2015.) In stemming komt het amendement-Oskam (stuk nr. 8). De voorzitter: Ik constateer dat de aanwezige leden van de fracties van het CDA en 50PLUS voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Helder (stuk nr. 10 I). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP Houwers Klein 50PLUS GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 10 voorkomende amendement als verworpen kan worden beschouwd. In stemming komt het amendement-Oskam (stuk nr. 9) tot het invoegen van een artikel IVa. De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor dit amendement hebben gestemd en Houwers ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Oskam (stuk nr. 9). De voorzitter: Ik constateer dat dit wetsvoorstel met algemene stemmen is aangenomen.