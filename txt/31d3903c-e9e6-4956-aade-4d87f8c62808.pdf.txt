19 Stemmingen brief Herbenoeming van twee zittende substituut-ombudsmannen Aan de orde is de stemming in verband met de brief van de vaste commissie voor Binnenlandse Zaken over de herbenoeming van twee zittende substituut-ombudsmannen (33264 nr. 5). De voorzitter: De fractie van de PVV heeft nader meegedeeld dat zij alleen over de tweede herbenoemingskandidaat schriftelijk wenst te stemmen. Ik stel voor in afwijking van het Reglement van Orde niet schriftelijk te stemmen en met toepassing van de regeling vastgelegd in Kamerstuk 24663 conform het voorstel van de waarnemend Nationaal ombudsman en de vaste commissie voor Binnenlandse Zaken te besluiten en mevrouw A. Stehouwer te herbenoemen tot substituut-ombudsman. Daartoe wordt besloten. De voorzitter: De fractie van de PVV heeft verzocht om conform de artikelen 74 tot en met 83 van het Reglement van Orde schriftelijk te stemmen over het voorstel van de waarnemend Nationaal ombudsman en de vaste commissie voor Binnenlandse Zaken om de heer M.L.M. Dullaert te herbenoemen tot substituut-ombudsman tevens Kinderombudsman. Over deze herbenoeming zal dus schriftelijk worden gestemd. De Kamer stemt overeenkomstig de artikelen 74 tot en met 83 van het Reglement van Orde. De vaste commissie voor Binnenlandse Zaken heeft bij brief van 30 oktober 2014 stuk nr. 5 (33264) voorgesteld om te herbenoemen de heer M.L.M. Dullaert tevens Kinderombudsman. Ik benoem tot stemopnemers de leden Gesthuizen Recourt Bisschop en Van der Burg. De laatste is tevens voorzitter van het stembureau. Ik verzoek de stemopnemers plaats te nemen aan de tafel in het midden van de zaal en de bodes de stembriefjes uit te delen. De leden worden geacht op het stembriefje één naam te schrijven. Niet-ingevulde briefjes briefjes met meerdere namen en onleesbare of niet behoorlijk ingevulde briefjes zijn ongeldig en tellen ook niet mee voor het berekenen van het aantal stemmen dat nodig is voor het behalen van de volstrekte meerderheid. Vervolgens wordt door de griffier van ieder lid de naam voorgelezen. De leden dienen op die oproep te reageren door op te staan en zich naar het stembureau te begeven waar het stembriefje in de daarvoor bestemde bus wordt geworpen. Zo wordt voorkomen dat een lid als afwezig wordt afgekondigd. Ieder lid brengt het stembriefje persoonlijk naar de stemopnemers. Om gedrang te voorkomen worden de namen in een langzaam tempo afgeroepen. Ik verzoek de leden om aan te sluiten bij de voorganger. Ook verzoek ik de leden dringend hun plaats weer in te nemen nadat zij hun stem hebben uitgebracht. Voorts wordt het op prijs gesteld dat de leden niet door de zaal gaan lopen en de zaal ook niet verlaten want dat bemoeilijkt de over-zichtelijkheid. Het stembriefje van mij zal door de Kamerbewaarder naar de stemopnemers worden gebracht. De stemopnemers zelf zullen aan het slot hun stem ook schriftelijk uitbrengen. Er worden blauwe stembriefjes uitgedeeld. Dat is ook het enige briefje dat gebruikt mag worden als stembiljet. (De stemmen worden uitgebracht en geteld.) De voorzitter: Ik geef het woord aan de voorzitter van het stembureau. Mevrouw Van der Burg (VVD): Voorzitter. Er zijn 146 stemmen uitgebracht. De voorzitter: Er zijn 146 leden die de presentielijst hebben getekend. Mevrouw Van der Burg (VVD): Van die 146 stemmen zijn er 13 blanco en is er 1 ongeldig. Er zijn 125 stemmen op de heer Dullaert uitgebracht 2 stemmen op de heer Van Vliet 2 stemmen op de heer Wilders 1 stem op de heer Cohen 1 stem op de heer Kuzu en 1 stem op de heer Demmink. De voorzitter: Aangezien de heer Dullaert de volstrekte meerderheid van de geldige uitgebrachte stemmen heeft behaald is de heer Dullaert herbenoemd tot substituut-ombudsman tevens Kinderombudsman. Ik schors de vergadering zodat we onze nieuwe collega mevrouw Ellemeet van GroenLinks kunnen feliciteren met haar lidmaatschap van de Tweede Kamer. De vergadering wordt van 16.18 uur tot 16.26 uur geschorst. Voorzitter: Van Veldhoven