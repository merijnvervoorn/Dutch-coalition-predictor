5 Regeling van werkzaamheden De voorzitter: Aan de orde is een korte regeling van werkzaamheden. Ik deel aan de Kamer mede dat de fractie van het CDA bij de stemmingen op 30 november jongstleden over de gewijzigde motie-Kwint/Westerveld (35925-VIII nr. 113) geacht wenst te worden vóór deze motie te hebben gestemd en tegen de motie-Den Haan c.s. (35925-VI nr. 103). Ik stel voor toe te voegen aan de agenda van de Kamer: - het tweeminutendebat Commerciële radio: rapport SEO en toelichting (24095 nr. 551) met als eerste spreker het lid Grinwis van de ChristenUnie; - het tweeminutendebat Criminaliteitsbestrijding (CD d.d. 01/12) met als eerste spreker het lid Michon-Derkzen van de VVD. Op verzoek van de fractie van de VVD heb ik benoemd: - in de vaste commissie voor Volksgezondheid Welzijn en Sport het lid Klink tot plaatsvervangend lid in de bestaande vacature en het lid Verkuijlen tot plaatsvervangend lid in de bestaande vacature; - in de Raadgevende Interparlementaire Beneluxraad het lid Klink tot lid in plaats van het lid Aartsen en het lid Van Campen tot plaatsvervangend lid in plaats van het lid Klink. Ik stel voor om dinsdag 7 december aanstaande ook te stemmen over de ingediende moties bij: - het wetgevingsoverleg over het onderdeel Jeugd en aanverwante zaken van de begrotingen VWS en JenV voor het jaar 2022; - het wetgevingsoverleg over de OCW-begroting 2022 onderdeel Media; - het wetgevingsoverleg over Groningen; - het wetgevingsoverleg over de Wet implementatie richtlijnen accijns 2022 (35918). Overeenkomstig de voorstellen van de voorzitter wordt besloten. De voorzitter: Dat is dan vastgelegd voor de eeuwigheid.