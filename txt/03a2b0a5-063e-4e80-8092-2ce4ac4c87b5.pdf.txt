32 Toerisme Toerisme Aan de orde is het tweeminutendebat Toerisme (CD d.d. 11/05). De voorzitter: Ik hervat. Aan de orde is het tweeminutendebat Toerisme. Een hartelijk woord van welkom aan de minister van Economische Zaken en Klimaat. De minister heeft aansluitend een commissiedebat over telecom dus zij wil het kort en puntig houden met uw welnemen. We hebben vier sprekers van de zijde van de Kamer. Ik geef graag als eerste het woord aan de heer Rahimi van de fractie van de VVD. Hij heeft twee minuten spreektijd. Het woord is aan hem. De heer Rahimi (VVD): Voorzitter dank u wel. Zo'n 90 miljard euro per jaar en 800.000 banen: dat is wat de toerismesector in 2018 heeft bijgedragen aan de economie. De coronacrisis heeft de sector keihard geraakt. Die heeft nu alle steun nodig. We moeten de sector echt helpen om weer uit het slop te komen. Het gevoel en de angst zijn dat het nu allemaal weer goed lijkt terwijl alles eigenlijk ... De straten lijken vol maar de Amerikaanse CEO komt niet een keer per maand terug maar een keer per jaar. En hij geeft niks meer uit in het restaurant of in de winkel om de mkb'ers te steunen. Daarom willen wij vragen om een hernieuwd herstelplan en dienen wij de volgende motie in. Motie De Kamer gehoord de beraadslaging overwegende dat corona enorme gevolgen voor de toeristische sector heeft gehad en dat deze sector nog lang niet hersteld is; overwegende dat er zich nu nieuwe problemen voordoen in de toeristische sector die het herstel van de sector bemoeilijken zoals de torenhoge inflatie en de oorlog in Oekraïne; overwegende dat bedrijven in de toeristische sector grote moeite hebben met het vinden van goed personeel en de sector moeilijk aan bedrijfsfinanciering kan komen; constaterende dat de herijkte actieagenda gastvrijheidseconomie moet aansluiten bij de uitdagingen van deze tijd waarbij we moeten zoeken naar duurzamer toerisme dat bijdraagt aan de leefbaarheid in onze steden en dorpen en dat de sector op zoek is naar een toekomstbestendige bedrijfsvoering; verzoekt de regering voor het eind van 2022 een concrete invulling van de actieagenda te maken waarbij er in ieder geval aandacht wordt besteed aan het terugdringen van het personeelstekort het op de kaart zetten van Nederlandbij zowel buitenlandse als Nederlandse toeristen het spreiden van toerisme over heel Nederland en het laagdrempeliger en toegankelijker maken van subsidies en bedrijfsfinanciering voor het mkb en gaat over tot de orde van de dag. De voorzitter: Deze motie is voorgesteld door de leden Rahimi Inge van Dijk Van Haga Van der Plas en Goudzwaard. Zij krijgt nr. 98 (26419). Dank u wel. Dan is er een vraag van de heer Graus. De heer Graus (PVV): Mijn naam stond er ook onder. Ik had graag willen tekenen maar mij gaat het om het woordje "subsidies" waar wij als fractie tegen zijn. Mocht meneer Rahimi nog met zijn medeindieners besluiten om dat woordje eruit te halen dan kan mijn naam onder de motie blijven staan; vandaar dat ik dit even vraag. De heer Rahimi (VVD): Ik had de naam net weggestreept. Het gaat om bestaande subsidies. Die zijn er al. Die zijn te vinden. Ik zal straks even overleggen. De voorzitter: Oké. U moet zelf even onderhandelen over uw moties. Dank u wel. De volgende spreker is de heer Van Haga van de Groep Van Haga. De heer Van Haga (Groep Van Haga): Voorzitter. Namens Belang van Nederland toch twee moties. Motie De Kamer gehoord de beraadslaging constaterende dat de toeristische sector onevenredig hard is getroffen door de coronamaatregelen; overwegende dat het de verwachting is dat het internationale toerisme in Nederland pas weer in 2024 op het niveau van voor corona zal zijn; verzoekt de regering te onderzoeken of er compensatie nodig en mogelijk is voor de schade die is geleden ten gevolge van de coronamaatregelen en gaat over tot de orde van de dag. De voorzitter: Deze motie is voorgesteld door de leden Van Haga en Smolders.Zij krijgt nr. 99 (26419). De heer Van Haga (Groep Van Haga): Dan de tweede motie. Motie De Kamer gehoord de beraadslaging constaterende dat de toeristische sector schade lijdt door de dramatische situatie op Schiphol; verzoekt de regering te onderzoeken of er compensatie nodig en mogelijk is voor de schade die hierdoor is geleden en gaat over tot de orde van de dag. De voorzitter: Deze motie is voorgesteld door de leden Van Haga en Smolders. Zij krijgt nr. 100 (26419). Dank u wel. De volgende spreker van de zijde van de Kamer is mevrouw Beckerman van de fractie van de SP. Mevrouw Beckerman (SP): Een populaire dag is zo rond 22 december vlak voor kerst. 22 december is een populaire dag om mensen met een stacaravan of een chalet te laten weten dat ze hun geliefde plek kwijtraken. Want wat is er aan de hand? Campings en vakantieparken worden nu massaal opgekocht. Waar eerst stacaravans of chalets stonden komen dan dure vakantiehuisjes of vakantievilla's. Een steeds groter deel van de parken is in handen van beleggers waaronder internationale durfkapitalisten. Dat opkopen gaat niet zelden op een nare wijze. Poen gaat dan boven fatsoen. Het overkwam Kees van 80. Toen hij aan het herstellen was van een openhartoperatie kreeg hij op 22 december te horen dat hij zijn geliefde plek kwijt zou raken. EuroParcs gaat herstructureren. Kees raakt niet alleen zijn plek kwijt maar het kost hem ook €10.000. Hij krijgt daarvan €1.631 terug. Kees is een van de velen. "Wijken voor de rijken". Campings en vakantieparken verdwijnen en maken plaats voor eenheidsworst: overal dezelfde parken met luxe vakantiehuisjes. Mensen die in het bezit zijn van een stacaravan of chalet verliezen hun plek en duizenden euro's en hebben nauwelijks rechten. Ook natuur en landschap zijn de dupe. De SP vraagt hier in de Tweede Kamer al langer aandacht voor. Maar het kabinet doet feitelijk nog niets om het wegjagen van recreanten door beleggers te stoppen. Gelukkig nam de Tweede Kamer vorig jaar twee van onze moties aan. Er komt onderzoek naar hoe we deze kwalijke ontwikkeling kunnen stoppen. Is het onderzoek bijna af vraag ik het kabinet. Vandaag geen nieuwe motie maar een uitnodiging aan de minister en de Tweede Kamer. Op 11 juni om 13.00 uur is er een actie van ons en recreanten op de Koekamp. Recre-anten gaan dan graag met jullie in gesprek over wat ze meemaken en hoe er ingegrepen kan en moet worden om recreanten en de natuur te beschermen en te zorgen dat vakantie ook voor mensen die niet rijk zijn mogelijk blijft. Ik wil deze poster graag via de bode aan de minister overhandigen. De voorzitter: Die hem ongetwijfeld boven haar bed gaat hangen. Mevrouw Beckerman (SP): Dat denk ik zeker. Hij is hartstikke mooi. Wilt u er ook een? De voorzitter: Ik durfde het eigenlijk niet te vragen. Mevrouw Beckerman (SP): Dat dacht ik. De voorzitter: Mits u hem ook gaat tekenen straks maar dat doen we wel in de pauze. De volgende spreker van de zijde van de Kamer is mevrouw Inge van Dijk van de fractie van het CDA. Mevrouw Inge van Dijk (CDA): Dankjewel voorzitter. We hebben een paar weken geleden een mooi debat gehad. In het debat werd echt uitgesproken dat we allemaal willen dat de toeristische sector hoger op de agenda komt. De VVD gaf ook al aan hoe belangrijk de sector is economisch gezien. De motie met een verzoek om te concretiseren ligt inmiddels bij de minister. Wij hadden eigenlijk twee moties. In eerste instantie was ik voornemens om een motie in te dienen die de regering verzoekt om samen met de Landelijke Data Alliantie een analyse te maken van de staat van de sector waarbij in beeld wordt gebracht wat het totale aanbod van het Nederlandse toerisme is inclusief de verplaatsing en de intensiteit van de bezoekers. Maar we hebben het in het debat uitgebreid besproken. De minister heeft ook toegezegd dat zij dit gaat oppakken met de Landelijke Data Alliantie. Dan is een motie niet meer nodig. Ik heb er nog wel eentje over de bruine vloot. Motie De Kamer gehoord de beraadslaging constaterende dat Nederland een lange historie heeft als zeilende handelsnatie en de bruine vloot wereldwijd uniek is (nergens ter wereld is een dergelijke groep historische schepen zo bepalend voor het beeld van havens en wateren als in Nederland); constaterende dat uit het rapport "De investeringsagenda van de zeilende beroepsvaart en hoe deze te financieren"blijkt dat de bruine vloot kwetsbaar is en het behoud van de zeilende beroepsvaart het komende decennium onder druk komt te staan; overwegende dat de bruine vloot moet verduurzamen omdat de schepen veelal oude dieselmotoren hebben die moeten worden vervangen en installaties voor vuilwater moeten worden geïnstalleerd; verzoekt de regering te bouwen aan een inhoudelijke agenda om de toeristische potentie van de bruine vloot te verzilveren en de bruine vloot sectorondersteuning te bieden bij hun wens tot erkenning van de bruine vloot bij UNESCO als immaterieel erfgoed; verzoekt de regering om de bruine vloot te ondersteunen bij de investeringsopgave en de investeringsagenda hoe de zeilende beroepsvaart gefinancierd kan worden en gaat over tot de orde van de dag. De voorzitter: Deze motie is voorgesteld door de leden Inge van Dijk Romke de Jong Rahimi en Beckerman. Zij krijgt nr. 101 (26419). Heel goed dank u wel. De laatste spreker van de zijde van de Kamer is de heer De Jong van de fractie van D66. De heer Romke de Jong (D66): Voorzitter dank u wel. Ik wil de minister danken voor het goede debat. Fijn om nu te kunnen werken aan het toerisme dat een goede plek heeft gekregen in het coalitieakkoord zoals besproken. Dan blijven er voor ons twee moties over. Motie De Kamer gehoord de beraadslaging constaterende dat Bonaire Sint-Eustatius en Saba beschikken over unieke natuur waar zuinig mee omgegaan dient te worden; overwegende dat het mkb het uitgangspunt voor economisch beleid van deze regering is; van mening dat in het belang van lokale welvaart en armoedebestrijding overheidsbeleid op lokale ondernemers afgestemd dient te worden; verzoekt de regering de eilanden te ondersteunen bij een plan van aanpak om de komende jaren verder te werken aan duurzaam ecotoerisme op de BES-eilanden; verzoekt de regering te stimuleren het plaatselijke mkb als uitgangspunt te nemen en gaat over tot de orde van de dag.De voorzitter: Deze motie is voorgesteld door de leden Romke de Jong en Wuite. Zij krijgt nr. 102 (26419). De heer Romke de Jong (D66): Voorzitter. Dan nog één motie over duurzaam toerisme. Motie De Kamer gehoord de beraadslaging constaterende dat in de coronapandemie het potentieel van binnenlands toerisme is blootgelegd; overwegende dat waardevolle bezoekers een grote positieve waarde toevoegen aan de nationale en lokale economie nauwelijks overlast veroorzaken en geschikt zijn om over het land gespreid te worden; overwegende dat vliegverkeer een grote bijdrage levert aan de mondiale CO-uitstoot; 2 van mening dat investeren in binnenlandse bezoekers en de waardevolle bezoekers uit de landen om ons heen efficiënter en duurzamer is; verzoekt de regering om campagnes voor het aantrekken van toeristen in de eerste plaats te richten op de binnenlandse bezoeker en de waardevolle bezoekers uit de landen om ons heen en gaat over tot de orde van de dag. De voorzitter: Deze motie is voorgesteld door het lid Romke de Jong. Zij krijgt nr. 103 (26419). De heer Romke de Jong (D66): Dank u wel voorzitter. De voorzitter: Dank u wel. Tot zover de termijn van de Kamer. Ik schors tot 16.30 uur en dan gaan we luisteren naar de antwoorden van de minister. De vergadering wordt van 16.25 uur tot 16.30 uur geschorst. De voorzitter: Ik geef het woord aan de minister. Ik hoop dat we er kort en puntig doorheen kunnen gaan.Minister Adriaansens: Voorzitter u legt de lat wel heel hoog. Ik ga door de moties heen. Dank aan de leden voor de inbreng. Ik zal de moties langslopen. De motie op stuk nr. 98 is van de heer Rahimi. Ik geef de motie van de heer Rahimi graag oordeel Kamer. Ik ben het met de heer Rahimi eens dat we de sector moeten ondersteunen waar we dat kunnen. Dat doen we ook al met de actieagenda. Daar geven we concrete invulling aan ook aan de thema's die de heer Rahimi noemt zoals personeelsspreiding het op de kaart zetten van Nederland en toegankelijke regelingen. Die zijn ook belangrijk gevonden in de actieagenda en worden onderschreven door het ministerie. Wij zullen u ook over de voortgang informeren. Dus: oordeel Kamer. Dan komen we bij de motie op stuk nr. 99 van de heer Van Haga van BVNL over onderzoek naar compensatie voor coronaschade. Die moet ik helaas ontraden omdat we al heel erg veel hebben gedaan om de sectoren die zwaar zijn getroffen door de coronapandemie te supporten en te ondersteunen. We hebben heel veel steunpakketten uitgegeven. U kent ook de bedragen die daarmee gemoeid zijn geweest. Het beeld is toch dat we daar grotendeels — ik zeg niet helemaal want het zou gek zijn om dat te zeggen — wel in geslaagd zijn want we zijn goed door de crisis heen gekomen. Compensatie van alle schade waarover de heer Van Haga spreekt is nooit het doel van de overheidssteun geweest en is ook niet betaalbaar meer. We hebben daarover recent ook veel brieven aan uw Kamer gestuurd. Ik moet de motie dus ontraden. Dan kom ik bij de motie op stuk nr. 100 over de situatieSchiphol. Laat ik vooropstellen dat ik het heel erg vervelend vind voor de reizigers op Schiphol dat ze te maken hebben met drukte en lange wachttijden en ook alle ander zaken die daar spelen. De heer Van Haga weet dat minister Harbers hierover in gesprek is met de Schipholdirectie en dat er morgen een debat over is. Ik zou eigenlijk twee dingen willen doen. Ik zou de heer Van Haga willen vragen om de motie daar in te dienen waar daar is zij beter op haar plaats. Als hij de motie hier toch wil indienen moet ik haar ontraden. De voorzitter: Helder. De heer Van Haga kort. De heer Van Haga (Groep Van Haga): Dit gaat niet zozeer over Schiphol maar over de toeristische sector. Die heeft schade. Morgen hebben we een debat met de heer Harbers over de puinhopen op Schiphol. Deze motie vraagt nou typisch iets voor de sector die al ongelofelijk hard getroffen is. Ik vind dit dus toch het juiste moment om haar in te dienen. Helaas wordt de motie dan ontraden maar ik hoop dat de collega's haar zullen steunen. De voorzitter: Dank u wel. De motie op stuk nr. 101.Minister Adriaansens: De motie op stuk nr. 100 was ontraden. De motivatie is dat de reizigers zich met hun claims in eerste instantie tot Schiphol moeten richten. Dan kom ik bij de vraag over de geweldige poster die ik mocht ontvangen. De vraag was of ik aanwezig kan zijn op 11 juni. Zoals ik in het commissiedebat heb aangegeven wil ik heel graag in gesprek. Op 11 juni ben ik helaas echt verhinderd maar mijn tegenvoorstel zou zijn dat ik u graag uitnodig om met de betreffende mensen de huurders in gesprek te gaan. Ik nodig u graag uit op het ministerie om dat eens door te spreken. Bij dezen dus het tegenaanbod. Ik kom bij de motie van mevrouw Van Dijk over de bruine vloot. Ik kan die motie oordeel Kamer geven. We doen het nodige in de ondersteuning zoals ik ook al in het commissiedebat heb aangegeven. We denken graag met de sector mee hoe ze inderdaad gebruik kunnen maken van het bestaande instrumentarium. Laat dan wel benadrukt zijn dat het gaat over ondersteuning en het helpen toegankelijk maken en niet om aanvullende financiële middelen. Volgens mij was de vraag ook niet zo bedoeld. Ik kan deze motie dus oordeel Kamer geven. Als het gaat om het bevorderen van de erkenning als immaterieel erfgoed zeg ik voor alle helderheid dat het niet gaat over het plaatsen op de Werelderfgoedlijst want daarvoor komen schepen niet in aanmerking. Mevrouw Van Dijk bedoelde dat volgens mij ook niet. Het gaat over immaterieel erfgoed. Daarin kunnen wij ondersteunen. De voorzitter: Dat betreft de motie op stuk nr. 101. Minister Adriaansens: Is dat zo? Ja dat klopt. U heeft gelijk. Natuurlijk; u heeft altijd gelijk! Voorzitter. Dan kom ik bij de motie-De Jong op stuk nr. 103 over duurzame toeristen. In die motie gaat het erom de aandacht vooral te richten op de binnenlandse bezoeker en de waardevolle bezoeker uit de landen om ons heen. Ook die motie wil ik oordeel Kamer geven. Ze is in lijn met het kabinetsbeleid en wij willen heel graag samen met het NBTC kijken hoe we dat de komende periode kunnen bevorderen. De voorzitter: Prima dank u wel. Een korte vraag nog van mevrouw Beckerman. Mevrouw Beckerman (SP): Het is natuurlijk jammer dat de minister 11 juni niet kan maar dank voor het aanbod om bij het ministerie langs te komen. Maar mijn vraag over de twee aangenomen moties van vorig jaar is nog niet beantwoord. Heeft u een datum waarop die onderzoeken gereed zullen zijn? Minister Adriaansens: Ja die heb ik. Wij verwachten ergens medio juni het concept. Ik verwacht dus eigenlijk dat we het definitieve rapportin juni krijgen en dat ik nog voor het reces met een reactie naar uw Kamer toe kan komen. De voorzitter: Prima. Heel goed. Dank aan de minister. De beraadslaging wordt gesloten. De voorzitter: Dinsdag stemmen wij over de ingediende moties. Tot zover dit debat. De vergadering wordt enkele ogenblikken geschorst.