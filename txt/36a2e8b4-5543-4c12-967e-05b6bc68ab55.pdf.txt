17 Stemming motie Regeldruk bij nieuwe toetreders Aan de orde is de stemming over een motie ingediend bij het VAO Regeldruk bij nieuwe toetreders te weten: - de motie-Aukje de Vries over het verhogen van de grens voor de investeringstoets voorleggen aan de AFM (29515 nr. 374). (Zie vergadering van 4 februari 2016.) De voorzitter: De motie-Aukje de Vries (29515 nr. 374) is in die zin gewijzigd dat zij thans luidt: Motie De Kamer gehoord de beraadslaging overwegende dat: - met name het mkb behoefte heeft aan meer alternatieve financieringsvormen zoals crowdfunding; - het de bedoeling was om crowdfunding door nieuwe regels méér ruimte te geven; constaterende dat: - de recent gepresenteerde gewijzigde crowdfundingsregels weliswaar een verbetering zijn ten opzichte van de in december gepresenteerde regels maar nog steeds te belemmerend zijn en te weinig ruimte bieden; - er voorheen tot €20.000 (equity-based) en €40.000 (loanbased) geen enkele investeringstoets was en nu een investeringstoets vanaf €500 gaat gelden; spreekt uit de grens voor de investeerderstoets van €500 te willen verhogen naar €1.000; verzoekt de regering om dit onder de aandacht van de Autoriteit Financiële Markten (AFM) te brengen met het verzoek de regels te wijzigen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 375 was nr. 374 (29515). Ik stel vast dat wij hier nu over kunnen stemmen. In stemming komt de gewijzigde motie-Aukje de Vries (29515 nr. 375 was nr. 374).De voorzitter: Ik constateer dat de aanwezige leden van de fracties van de PvdD de PvdA GroenLinks D66 Van Vliet Houwers de Groep Kuzu/Öztürk Klein de VVD de SGP de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.