21 Stemmingen moties Gesloten jeugdzorg Stemmingen moties Gesloten jeugdzorg Aan de orde zijn de stemmingen over moties ingediend bij het debat over de gesloten jeugdzorg te weten: - de motie-Crijns over ervoor zorg dragen dat gemeenten hun beleid omtrent het afgeven van dubbele indicaties herzien (31839 nr. 997); - de motie-Bruyning/Westerveld over het houden van een beknopte parlementaire enquête over de gesloten jeugdzorg en het instellen van een voorbereidingscommissie (31839 nr. 998); - de motie-Bruyning/Dobbe over het CPT in Straatsburg middels een brief van de Voorzitter verzoeken een inspectie te houden in de gesloten jeugdzorg in Nederland (31839 nr. 999); - de motie-Bruyning over voor de gesloten jeugdzorg voortaan dezelfde voorwaarden hanteren als die voor een zorgmachtiging onder de Wvggz gelden (31839 nr. 1000); - de motie-Westerveld over het meenemen van de lessen uit het traject naar aanleiding van het rapport-De Winter in het plan voor erkenning en herstel (31839 nr. 1001); - de motie-Dobbe over het niet langer mogelijk maken om specialistische jeugdzorg uit te voeren via aanbestedingen en openhouseconstructies (31839 nr. 1002); - de motie-Dobbe/Westerveld over landelijke regie pakken op de wijze van financiering van de jeugdzorg en beschikbaarheidsfinanciering de standaard maken (31839 nr. 1003); - de motie-Dobbe over excuses maken aan jongeren die in de gesloten jeugdzorg of civielrechtelijk in jeugdgevangenissen zijn geplaatst en werken aan herstel voor hen (31839 nr. 1004); - de motie-Dobbe over het schrappen van de bezuiniging van 1 miljard die is gekoppeld aan de Hervormingsagenda Jeugd en van de bezuinigingsopgave van 500 miljoen (31839 nr. 1005); - de motie-Synhaeve over het samen met jongeren in kaart brengen van de emotionele schade bij jongeren in ZIKOSafdelingen en een wijze voor passend emotioneel herstel (31839 nr. 1006); - de motie-Synhaeve c.s. over een proef met het werken met een leerrecht in plaats van een leerplicht voor jongeren in gesloten jeugdzorg (31839 nr. 1007); - de motie-Synhaeve c.s. over de Kamer voor het volgende WGO Jeugd informeren op welke wijze de IGJ haar werkwijze gaat verbeteren (31839 nr. 1008); - de motie-Ceder c.s. over voorbereidingen treffen om ontschotting tussen onder andere jeugdzorg ggz onderwijs en justitie mogelijk te maken (31839 nr. 1009); - de motie-Ceder/Tielen over op korte termijn concrete afspraken maken over de rol van aanbieders en hulpverleners bij het bevorderen van de band tussen jeugdigen en hun ouders of verzorgers (31839 nr. 1010); - de motie-Tielen over een concreet actieplan dat het verschil tussen beschikbare en vereiste bevoegdheden en bekwaamheden van zorgprofessionals significant verkleint (31839 nr. 1011);- de motie-Van Houwelingen over de doelstelling "het liefst nul plaatsen in de gesloten jeugdzorg in 2030" vervroegen naar 2027 (31839 nr. 1012). (Zie vergadering van 28 maart 2024.) De voorzitter: Op verzoek van mevrouw Bruyning stel ik voor haar moties (31839 nrs. 998 en 999) aan te houden. Daartoe wordt besloten. De voorzitter: De motie-Dobbe (31839 nr. 1004) is in die zin gewijzigd dat zij thans luidt: Motie De Kamer gehoord de beraadslaging constaterende dat er sinds 2008 veel jongeren in de gesloten jeugdzorg zijn geplaatst terwijl is gebleken dat ze daar niet altijd veilig waren en vaak geen toegang hadden tot de zorg aandacht en ondersteuning die zij nodig hadden; constaterende dat er voor 2008 veel jongeren civielrechtelijk zijn geplaatst in jeugdgevangenissen terwijl zij geen strafbare feiten hadden begaan; overwegende dat de overheid daar stelselverantwoordelijkheid voor droeg en daarmee medeverantwoordelijk is voor de schade die jongeren daardoor hebben opgelopen; constaterende dat erkenning van deze verantwoordelijkheid belangrijk kan zijn voor het herstel van jongeren; verzoekt de regering om excuses te maken aan jongeren die schade hebben opgelopen in de gesloten jeugdzorg of door eerder civielrechtelijk in jeugdgevangenissen te zijn geplaatst en te werken aan herstel voor deze jongeren en gaat over tot de orde van de dag. Zij krijgt nr. 1014 was nr. 1004 (31839). De motie-Dobbe (31839 nr. 1005) is in die zin gewijzigd dat zij thans luidt: Motie De Kamer gehoord de beraadslaging van mening dat het nu de hoogste prioriteit moet hebben om ervoor te zorgen dat kwetsbare jongeren de zorg krijgen die zij nodig hebben in een veilige omgeving; van mening dat niet opnieuw de fout moet worden gemaakt om een bezuinigingsopgave in de weg te laten zitten vanhervormingen in de jeugdzorg die in het belang zijn van kinderen; verzoekt de regering om de bezuiniging van 1 miljard die is gekoppeld aan de Hervormingsagenda Jeugd te herzien om te voorkomen dat deze ten koste gaat van de kwaliteit en beschikbaarheid van zorg en de bezuinigingsopgave van 500 miljoen die daar nog bovenop komt te schrappen en eerst de misstanden in de jeugdzorg aan te pakken en daarna pas te kijken of er eventueel geld bespaard kan worden en gaat over tot de orde van de dag. Zij krijgt nr. 1015 was nr. 1005 (31839). Ik stel vast dat wij nu over deze gewijzigde moties kunnen stemmen. Mevrouw Dobbe wenst een hoofdelijke stemming over haar motie op stuk nr. 1004 (31839). Voor een stemverklaring geef ik graag het woord aan mevrouw Van der Plas van de fractie van BBB. Mevrouw Van der Plas (BBB): Dank u wel voorzitter. In het debat over de gesloten jeugdzorg is duidelijk geworden en ook niet voor de eerste keer hoe er in een flink aantal instellingen ernstige fouten gemaakt zijn. De motie verzoekt de regering om excuses te maken. De staatssecretaris heeft namens de regering gezegd dat excuses maken alleen zin heeft wanneer deze gemeend zijn en niet omdat je er dan maar snel vanaf bent. Voor een échte erkenning van het leed wil hij precies op dit onderdeel verder onderzoeken waar en waarom het is misgegaan. Dus ja BBB is vóór gemeende en oprechte excuses voor het leed maar op dit moment tegen de motie omdat we het onderzoek afwachten waarna er een oprecht en gemeend excuus en de erkenning van het leed kunnen komen. Dank u wel. De voorzitter: Heel goed. In stemming komt de motie-Crijns (31839 nr. 997). De voorzitter: Ik constateer dat deze motie met algemene stemmen is aangenomen. In stemming komt de motie-Bruyning (31839 nr. 1000). De voorzitter: Ik constateer dat de leden van de fracties van DENK NSC de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Westerveld (31839 nr. 1001). De voorzitter:Ik constateer dat de leden van de fracties van de SP GroenLinks-PvdA de PvdD DENK Volt D66 NSC het CDA JA21 en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Dobbe (31839 nr. 1002). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt BBB en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Dobbe/Westerveld (31839 nr. 1003). De voorzitter: Ik constateer dat de leden van de fracties van de SP GroenLinks-PvdA de PvdD DENK de SGP en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Dobbe (31839 nr. 1014 was nr. 1004). Vóór stemmen de leden: Van der Velde Veldkamp Vijlbrief Vlottes Vondeling De Vree Van Vroonhoven Welzijn Van der Werf Westerveld White Wilders Zeedijk Aardema Agema Van Baarle Bamenga Beckerman Blaauw Boon Van den Born Martin Bosma Boutkan Bruyning Bushoff Chakor Claassen Crijns Deen Tony van Dijck Dijk Emiel van Dijk Olger van Dijk Dobbe El Abassi Esser Faber-van de Klashorst Gabriëls Graus Van Haasen Hertzberger Heutink Van Hijum Hirsch Van der Hoeff Holman De Hoop Van Houwelingen Idsinga Daniëlle Jansen Jetten Léon de Jong Joseph Kathmann Van Kent Koekkoek Kops Kostić Kröger Lahlah Van der Lee Maatoug Madlener Maeijer Markuszower Van Meetelen Van Meijeren Mohandis Mooiman Edgar Mulder Mutluer Nijhof-Leeuw Van Nispen Nordkamp Omtzigt Van Oostenbruggen Ouwehand Palmen Paternotte Patijn Paulusma Pijpelink Pool Postma Ram Rooderkerk De Roon Six Dijkstra Slagt-Tichelman Smitskam Sneller Soepboer Stultiens Teunissen Thijssen Timmermans Tseggai Uitermark en Valize. Tegen stemmen de leden: Vedder Veltman Vermeer Aukje de Vries Yeşilgöz-Zegerius Van Zanten Aartsen Becker Bikker Bontenbal Boswijk Van der Burg Diederik van Dijk Inge van Dijk Eerdmans Van Eijk Ellian Erkens Flach Grinwis Peter de Groot Heinen Helder Hermans Kamminga Keijzer Kisteman De Kort Krul Martens-America Meulenkamp Michon-Derkzen Paul Pierik Van der Plas Rajkowski Stoffer en Tielen. De voorzitter: Ik constateer dat deze gewijzigde motie met 99 stemmen voor en 38 stemmen tegen is aangenomen. Mevrouw Dobbe. Mevrouw Dobbe (SP): Dank u wel voorzitter. Ik zou graag over de aangenomen moties op de stukken nrs. 1002 1003 en 1004 een brief willen van het kabinet over hoe het deze gaat uitvoeren.De voorzitter: Wilt u één brief of wilt u er vier? Mevrouw Dobbe (SP): Drie is goed. De voorzitter: O dat is ook goed. Heel goed. Ik zal het stenogram van dit deel van de vergadering doorgeleiden naar het kabinet. Mevrouw Westerveld. Mevrouw Westerveld (GroenLinks-PvdA): Voorzitter. Ik zou ook graag een brief willen van het kabinet over mijn motie op stuk nr. 1001 over de vraag om de geleerde lessen mee te nemen. Dat kan denk ik wel in een van de brieven die toch gestuurd wordt omdat het toch over hetzelfde onderwerp gaat. De voorzitter: Heel goed. U bent erg soepel vandaag. Ook hiervoor zal ik het stenogram van dit deel van de vergadering doorgeleiden naar het kabinet. In stemming komt de gewijzigde motie-Dobbe (31839 nr. 1015 was nr. 1005). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt de SGP JA21 en FVD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Synhaeve (31839 nr. 1006). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Synhaeve c.s. (31839 nr. 1007). De voorzitter: Ik constateer dat de leden van de fracties van DENK Volt D66 NSC de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Synhaeve c.s. (31839 nr. 1008). De voorzitter: Ik constateer dat deze motie met algemene stemmen is aangenomen. In stemming komt de motie-Ceder c.s. (31839 nr. 1009). De voorzitter: Ik constateer dat deze motie met algemene stemmen is aangenomen.In stemming komt de motie-Ceder/Tielen (31839 nr. 1010). De voorzitter: Ik constateer dat deze motie met algemene stemmen is aangenomen. In stemming komt de motie-Tielen (31839 nr. 1011). De voorzitter: Ik constateer dat de leden van de fracties van de SP DENK Volt D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Houwelingen (31839 nr. 1012). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de SGP en FVD voor deze motie hebben gestemd en de leden van de overige fracties ertegen zodat zij is verworpen.