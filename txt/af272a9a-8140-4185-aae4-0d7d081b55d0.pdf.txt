18 Stemmingen kinderopvang 2012 Aan de orde zijn de stemmingen in verband met het wetsvoorstel Wijziging van de Wet kinderopvang en kwaliteitseisen peuterspeelzalen (Verzamelwet kinderopvang 2012) (33014) en over: - de motie-Van den Besselaar/De Mos over de maximale geldigheidstermijn van de vog (33014 nr. 11); - de motie-Van den Besselaar/De Mos over voorkomen dat zedendelinquenten met kinderen werken (33014 nr. 12). (Zie vergadering van 10 november 2011.) De voorzitter: De motie-Van den Besselaar/De Mos (33014 nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat het op dit moment voorkomt dat een verklaring omtrent het gedrag voor een lange tijd bij een gastouderbureau ligt en dat daardoor inschrijving bij het Landelijk Register Kinderopvang de twee maanden termijn overschrijdt; overwegende dat de termijn tussen verkrijging van een vog en daadwerkelijke indiensttreding bij een gastoudergezin of kinderopvangcentrum zo kort mogelijk moet zijn om daarmee het risico op delicten in deze termijn zo klein mogelijk te maken; verzoekt de regering ervoor te zorgen dat te allen tijden de vog niet de maximale geldigheidstermijn van twee maanden heeft overschreden bij inschrijving in het Landelijk Register Kinderopvang en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 16 (33014). Ik stel vast dat wij hier nu over kunnen stemmen. In stemming komt het amendement-Hamer (stuk nr. 14 I). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 14 voorkomende amendementen als verworpen kunnen worden beschouwd.In stemming komt het amendement-Van Hijum (stuk nr. 15 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement het andere op stuk nr. 15 voorkomende amendement als aangenomen kan worden beschouwd. In stemming komt het gewijzigde amendement-Hamer c.s (stuk nr. 13). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en de ChristenUnie voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel zoals op onderdelen gewijzigd door de aanneming van de amendementen-Van Hijum (stuk nrs. 15 I en II). De voorzitter: Ik constateer dat dit wetsvoorstel met algemene stemmen is aangenomen. In stemming komt de gewijzigde motie-Van den Besselaar/De Mos (33014 nr. 16). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van den Besselaar/De Mos (33014 nr. 12). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de SGP de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.