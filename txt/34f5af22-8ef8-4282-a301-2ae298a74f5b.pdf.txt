8 Bouwregelgeving Aan de orde is het tweeminutendebat Bouwregelgeving (CD d.d. 08/06). De voorzitter: Aan de orde is het tweeminutendebat Bouwregelgeving. Het commissiedebat vond recentelijk plaats op 8 juni. Een hartelijk woord van welkom aan de minister. De volgende bewindspersoon zit al klaar. Die zal in zijn nek hijgen tijdens dit debat hoop ik zodat de heer De Jonge nog puntiger is dan we van hem gewend zijn. We hebben drie sprekers van de zijde van de Kamer. De eerste is mevrouw Beckerman van de fractie van de SP. Ik geef haar graag het woord. Zij heeft zoals iedereen twee minuten spreektijd. Het woord is aan haar. Mevrouw Beckerman (SP): Voorzitter. Motie De Kamer gehoord de beraadslaging constaterende dat er steeds meer branden ontstaan op daken met zonnepanelen; constaterende dat glasdeeltjes van deze panelen in de wijde omtrek te vinden zijn; overwegende dat regelgeving om de verspreiding van brand binnenshuis tegen te gaan nu niet geldt voor de "schil" van de woning waar de panelen een onderdeel van zijn; verzoekt de regering bovengenoemde regelgeving aan te passen zodat deze ook gaat gelden voor de "schil" van de woning en een landelijk protocol op te stellen voor de bij de brand vrijkomende glasdeeltjes en gaat over tot de orde van de dag. De voorzitter: Deze motie is voorgesteld door de leden Beckerman Peter de Groot en Boulakjar. Zij krijgt nr. 250 (28325). Motie De Kamer gehoord de beraadslaging constaterende dat het kabinet inzet op onder andere optoppen en transformatie van bestaande gebouwen;overwegende dat de VNG aangeeft dat de huidige eisen bij deze verbouw te laag zijn met betrekking tot de brandveiligheid duurzaamheid en kwaliteit; verzoekt de regering de eisen voor verbouw in lijn met de wens van de VNG te verhogen naar het nieuwbouwniveau zoals dat ook in het Bouwbesluit 2003 gold en gaat over tot de orde van de dag. De voorzitter: Deze motie is voorgesteld door het lid Beckerman. Zij krijgt nr. 251 (28325). Motie De Kamer gehoord de beraadslaging constaterende dat er voor het bepalen van een energielabel te vaak niet wordt uitgegaan van werkelijke meting maar van schatting op basis van het jaar van renovatie of bouw; constaterende dat energielabels uit 2013 en 2014 dit en volgend jaar voor het WWS nog gebruikt worden terwijl deze labels niet per definitie overeenkomen met de werkelijkheid; overwegende dat deze energielabels onterecht voor hogere huren zorgen; verzoekt de regering de energielabels uit 2013 en 2014 voor het WWS te laten vervallen en de opnameprotocollen aan te scherpen en gaat over tot de orde van de dag. De voorzitter: Deze motie is voorgesteld door het lid Beckerman. Zij krijgt nr. 252 (28325). Mevrouw Beckerman (SP): Het WWS is het puntenstelsel. Motie De Kamer gehoord de beraadslaging constaterende dat er jaarlijks nog steeds mensen ernstig ziek worden van purschuim; constaterende dat het kabinet purschuim nog steeds subsidieert; overwegende dat Nederland voor een zeer grote verduurzamings- en isolatieopgave staat met mogelijk duizenden slachtoffers tot gevolg;verzoekt de regering de subsidie op purschuim stop te zetten totdat dit bewezen is veilig te zijn en de strengere regelgeving van de branche over te nemen en deze vast te leggen in wet- of regelgeving en gaat over tot de orde van de dag. De voorzitter: Deze motie is voorgesteld door het lid Beckerman. Zij krijgt nr. 253 (28325). Mevrouw Beckerman (SP): Dank u wel. De voorzitter: U bedankt. Mevrouw Inge van Dijk van het CDA. Mevrouw Inge van Dijk (CDA): Dank voorzitter. Ik heb tijdens het commissiedebat mijn zorgen geuit over de gevolgen van de Wet kwaliteitsborging voor de kleinere bouwbedrijven. We vragen van deze bedrijven om meer te gaan meten documenteren en rapporteren maar vaak hebben deze bedrijven daar de mensen niet voor. Ik heb de minister gevraagd of hij bij de monitoring van deze wet speciale aandacht kan besteden aan de haalbaarheid en betaalbaarheid van de wet voor die kleine bouwbedrijven en of hij maatregelen uit kan werken indien blijkt dat kleine bouwbedrijven dit niet kunnen bolwerken. Ik wil hem ook danken voor de toezegging op dit punt. Dan heb ik nog een motie over de ambtelijke capaciteit. Motie De Kamer gehoord de beraadslaging constaterende dat het gebrek aan ambtelijke capaciteit een grote barrière is voor de bouw van nieuwe woningen; constaterende dat de rijksoverheid gemeenten en provincies elkaar vaak onderling beconcurreren om personeel; verzoekt de regering in gesprek te treden met de VNG en het IPO over hoe efficiënter en effectiever met de ambtelijke capaciteit wordt omgaan en hoe wordt voorkomen dat overheden elkaars concurrent worden wat betreft personeel en juist meer gaan samenwerken en gaat over tot de orde van de dag. De voorzitter: Deze motie is voorgesteld door het lid Inge van Dijk. Zij krijgt nr. 254 (28325).Mevrouw Inge van Dijk (CDA): Dank u wel. De voorzitter: Mevrouw Bromet van GroenLinks. De laatste spreker van de zijde van de Kamer. Mevrouw Bromet (GroenLinks): Voorzitter. We zijn in een situatie beland waarin het kunnen parkeren van je auto belangrijker is dan een dak boven je hoofd. Daar wil GroenLinks graag wat aan doen. Daarom deze motie. Motie De Kamer gehoord de beraadslaging overwegende dat het grote woningtekort vraagt om belemmeringen voor woningbouw ook bij initiatieven zoals optoppen en inbreiden op bestaande woningbouw weg te nemen; constaterende dat de provincie Zuid-Holland sinds maart 2022 een speciale aanpak en parkeerbeleid voor HOVrailomgevingen en voor sociale woningbouw hanteert waarbij gemeenten gedwongen worden hun parkeerbeleid met exacte buurt- en woningtypegebonden autobezit/leasedata te onderbouwen; roept de regering op om in overleg met de provincie ZuidHolland hun provinciale aanpak door te ontwikkelen tot een aanpak in alle provincies waarbij een meer passende parkeernorm standaard wordt en meer woningbouw bereikbaar wordt en gaat over tot de orde van de dag. De voorzitter: Deze motie is voorgesteld door het lid Bromet. Zij krijgt nr. 255 (28325). Ik schors vier minuten. Dan gaan we luisteren naar de minister. De vergadering wordt van 12.37 uur tot 12.42 uur geschorst. De voorzitter: Het woord is aan de minister. Minister De Jonge: Voorzitter dank u wel. Allereerst de motie op stuk nr. 250 van mevrouw Beckerman de heer De Groot en de heer Boulakjar. Die verzoekt om de regelgeving aan te passen zodat die ook gaat gelden voor de "schil" van woningen en om een landelijk protocol op te stellen voor de bij debrand vrijkomende glasdeeltjes. Ik laat het oordeel aan de Kamer. De motie op stuk nr. 251 verzoekt de regering de eisen voor verbouw in lijn met de wens van VNG te verhogen naar het nieuwbouwniveau zoals dat ook in het Bouwbesluit 2003 gold. Die motie ga ik ontraden. Ik heb gisteren toegelicht in het debat waarom ik die ontraad. Als het zou gaan over brand kan ik mij er nog iets bij voorstellen. Maar dan gaan we eerst onderzoeken en daarna pas besluiten. Maar generiek verhogen leidt ook tot kosten verhogen. Dat gaan we niet doen. Voorzitter. De motie op stuk nr. 252 ga ik ook ontraden omdat er een aanname in zit die niet juist is namelijk over het terugvallen op het bouw- of renovatiejaar. Dat leidt tot slechtere waarden en daarmee niet tot hogere huren maar tot lagere huren. Dat is één. Twee. Het zomaar aanpassen van een energielabel leidt echt tot een schending van rechtszekerheid want het heeft een juridische geldigheid van tien jaar. Daarom kan deze motie niet. Maar wat wel kan is het volgende. Als huurders twijfels hebben over de correctheid van het energielabel in relatie tot de huurprijs kunnen zij terecht bij de Huurcommissie. Dat is in dit geval kosteloos; dat wil ik nog even benadrukken. De voorzitter: Een korte puntige vraag van mevrouw Beckerman. Mevrouw Beckerman (SP): Ja dat is wel kosteloos maar je moet je eigen expert meenemen en die zijn er niet of die zijn heel duur. Dit is maar een heel klein … Minister De Jonge: Dat is niet meer het geval zeg ik ter correctie. Mevrouw Beckerman (SP): … en beperkt verzoek. Dit gaat om een specifieke groep labels waardoor de huurprijzen niet kunnen kloppen en je energierekening dus heel anders kan uitvallen. Ik zou het kabinet toch willen verzoeken om dit probleem op te pakken. Minister De Jonge: Twee punten. Het ene is dat het terugvallen op het bouwof renovatiejaar in de meeste gevallen juist voor slechtere waarden zorgt dan de werkelijke situatie. Daardoor is de energieprestatie slechter. Daardoor is het energielabel slechter en de maximale huurprijs juist lager. De aanname in de motie klopt dus niet. Een andere aanname is dat je zomaar kunt zeggen dat een label niet meer geldt maar dat schendt echt de rechtszekerheid. Dat kan ook niet. Wat wel kan en daarvoor hebben we gewoon een systematiek is dat je naar de Huurcommissie stapt als je twijfels hebt over je energielabel. Daar moest je inderdaad kosten voor maken maar dat hoeft niet meer. Je hoeft ook niet meer je eigen energieadviseur mee te nemen. Dat is nou juist gewijzigd. Deze motie ontraad ik. De voorzitter: Dan de motie op stuk nr. 253.Minister De Jonge: De motie op stuk nr. 253 verzoekt de regering de subsidie op purschuim stop te zetten. Dat debat hebben we ook gevoerd. Ik ontraad deze motie omdat het een niet proportionele interventie zou zijn. Uiteraard werken we met de branche en het Meldpunt PURslachtoffers aan een verdere verbetering van de uitvoeringspraktijk. We gaan aan de slag met de aanbeveling van Royal Haskoning. We gaan het Bouwbesluit aanpassen et cetera. Maar deze motie gaat te ver. De motie op stuk nr. 254 verzoekt de regering met VNG en IPO in gesprek te gaan over het efficiënter inzetten van ambtelijke capaciteit om te voorkomen dat overheden elkaars concurrent worden. Daarover laat ik het oordeel aan de Kamer. De motie op stuk nr. 255 van Bromet roept de regering op om in overleg met Zuid-Holland de provinciale aanpak door te ontwikkelen tot een aanpak in alle provincies. Daar ga ik niet in mee. Ik ga deze motie ontraden. Ik vind parkeernormen echt iets van de gemeenten en niet van de provincies. Ik ontraad deze motie dus. Het is zeker zo dat parkeernormen af en toe vreselijk in de weg kunnen zitten. Het is dus ook de bedoeling dat die aan de orde kunnen komen als een project daardoor vastloopt. Maar echt dat is aan de gemeenten en niet aan de rijksoverheid en ook niet aan de provinciale overheid. De voorzitter: Ik dank de minister voor zijn aanwezigheid en wens hem een prettig reces toe. De beraadslaging wordt gesloten. De voorzitter: Vanavond stemmen wij over deze moties. De vergadering wordt enkele ogenblikken geschorst.