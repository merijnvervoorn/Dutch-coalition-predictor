26 Stemming motie Maritiem Aan de orde is de stemming over een aangehouden motie ingediend bij het VAO Maritiem te weten: - de motie-Gijs van Dijk c.s. over interventiebevoegdheid voor de Kustwacht (31409 nr. 312). (Zie vergadering van 14 april 2021.) De voorzitter: De motie-Gijs van Dijk c.s. (31409 nr. 312) is in die zin gewijzigd dat zij thans luidt: Motie De Kamer gehoord de beraadslaging constaterende dat opnieuw in vrijwel identieke weersomstandigheden containers overboord zijn geslagen in het Waddengebied; overwegende dat ondanks waarschuwingen van de Kustwacht schepen bij stormachtig weer nog steeds gebruikmaken van de zuidelijke route; van mening dat het getreuzel het risico oplevert dat er weer ongelukken gebeuren met containerschepen in het Waddengebied; verzoekt de regering voor 1 september de Kustwacht de mogelijkheid te bieden om dwingende adviezen "interventiebevoegdheid" af te geven en gaat over tot de orde van de dag. Zij krijgt nr. 321 was nr. 312 (31409). Ik stel vast dat wij hier nu over kunnen stemmen. In stemming komt de gewijzigde motie-Gijs van Dijk c.s. (31409 nr. 321 was nr. 312). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de SGP BBB FVD Groep Van Haga en de PVV voor deze gewijzigde motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van de stemmingen. Ik schors de vergadering voor een enkel moment. We gaan straks over naar de regeling. Ik wil de minister van Justitie en Veiligheid van harte bedanken voor zijn aanwezigheid hier in de Kamer en inderdaad — zoals hij me nu zegt — "voor zijn enorme bijdrage".De vergadering wordt enkele ogenblikken geschorst.