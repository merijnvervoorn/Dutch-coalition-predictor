61 Stemmingen moties Aanpassingen in de Gids Proportionaliteit Aan de orde zijn de stemmingen over moties ingediend bij het VSO over de nieuwe werkwijze met betrekking tot aanpassingen in de Gids Proportionaliteit te weten: - de motie-Bruins over handhaven van de huidige werkwijze bij aanpassingen van de Gids Proportionaliteit (32440 nr. 96); - de motie-Ziengs over het betrekken van de aanbestedingspraktijk bij aanpassing van de Gids Proportionaliteit (32440 nr. 97); - de motie-Mei Li Vos over het niet doorzetten van de clustering van fotografieopdrachten (32440 nr. 98). (Zie vergadering van heden.) De voorzitter: De motie-Mei Li Vos (32440 nr. 98) is in die zin gewijzigd dat zij thans is ondertekend door de leden Mei Li Vos en Agnes Mulder en luidt: Motie De Kamer gehoord de beraadslaging constaterende dat het ministerie van Algemene Zaken tot nu toe gebruikmaakte van ongeveer 30 zelfstandige freelancers bij de aanbesteding van fotografie; constaterende dat het ministerie van Algemene Zaken in 2017 de fotografie wil aanbesteden aan één bureau dat het werk namens de ministeries en de overheidsdiensten waaronder de Belastingdienst zou moeten verdelen; overwegende dat in artikel 1.5 van de Aanbestedingswet een clusterverbod opgenomen is dat verbiedt dat opdrachten onnodig samengevoegd worden en de belangen van kleine ondernemers hierin meegewogen moeten worden; overwegende dat hierdoor kleine ondernemers buitenspel komen te staan en mkb'ers en zzp'ers geen eerlijke kans krijgen; van oordeel dat dit onwenselijk is; verzoekt de regering de clustering van fotografieopdrachten niet door te zetten en de opdrachten ongeclusterd aan te besteden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 100 was nr. 98 (32440).Ik stel vast dat wij hier nu over kunnen stemmen. In stemming komt de motie-Bruins (32440 nr. 96). De voorzitter: Ik constateer dat de aanwezige leden van de fracties van de SP de PvdD Klein de Groep Kuzu/Öztürk Monasch de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ziengs (32440 nr. 97). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Mei Li Vos/Agnes Mulder (32440 nr. 100 was nr. 98). De voorzitter: Ik constateer dat deze gewijzigde motie met algemene stemmen is aangenomen.