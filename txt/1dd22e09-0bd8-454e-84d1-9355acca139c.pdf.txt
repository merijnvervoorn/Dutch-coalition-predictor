20 Stemmingen moties Wmo / Mantelzorg / Hulpmiddelenbeleid Aan de orde zijn de stemmingen over moties ingediend bij het VAO Wmo / Mantelzorg / Hulpmiddelenbeleid te weten: - de motie-Bergkamp c.s. over de onafhankelijke cliëntondersteuner (29538 nr. 253); - de motie-Dijksma/Segers over één loket voor ondersteuning (29538 nr. 254); - de motie-Ellemeet over het delen van kennis (29538 nr. 255); - de motie-Hijink over schrappen van de alfahulpconstructie (29538 nr. 256); - de motie-Segers/Slootweg over levensbegeleiders en geestelijke verzorging (29538 nr. 257). (Zie vergadering van 5 april 2018.) De voorzitter: De motie-Hijink (29538 nr. 256) is in die zin gewijzigd dat zij thans luidt: Motie De Kamer gehoord de beraadslaging constaterende dat er gemeenten zijn die nog steeds de alfahulpconstructie hanteren terwijl zij door de minister gewezen zijn op de uitspraak van de Centrale Raad van Beroep die geoordeeld heeft dat de wet deze constructie niet toestaat; verzoekt de regering om in overleg met gemeenten die nog steeds een alfahulpconstructie hanteren deze constructie uiterlijk in het najaar van 2018 te schrappen en daarmee te bewerkstelligen dat alle thuiszorgmedewerkers die nu werken via een alfahulpconstructie in loondienst komen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 258 was nr. 256 (29538). Ik stel vast dat wij hier nu over kunnen stemmen. In stemming komt de motie-Bergkamp c.s. (29538 nr. 253). De voorzitter: Ik constateer dat deze motie met algemene stemmen is aangenomen. In stemming komt de motie-Dijksma/Segers (29538 nr. 254).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ellemeet (29538 nr. 255). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Hijink (29538 nr. 258 was nr. 256). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP en de PVV voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Segers/Slootweg (29538 nr. 257). De voorzitter: Ik constateer dat deze motie met algemene stemmen is aangenomen. Mevrouw Dijksma (PvdA): Voorzitter. De motie van collega Segers en mij op stuk nr. 254 (29538) was met enige hartstocht door de minister van VWS ontraden. Indachtig de woorden van collega Dijkgraaf wil ik de minister graag verzoeken om binnen twee weken met een brief te komen hoe hij deze aangenomen motie gaat uitvoeren. De voorzitter: Dan stel ik voor het stenogram van dit deel van de vergadering door te geleiden naar het kabinet.