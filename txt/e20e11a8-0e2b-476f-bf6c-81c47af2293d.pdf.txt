7 Vragenuur Vragen van het lid Van Toorenburg aan de staatssecretaris van Veiligheid en Justitie over het bericht dat een pedofiel in Haarlem werkzaam is geweest tijdens een kindervakantieweek. Mevrouw Van Toorenburg (CDA): Voorzitter. Aan het einde van de zomervakantie hebben weer talloze kinderen genoten van de her en der georganiseerde kindervakantieweken. Die zijn zo aantrekkelijk! Kinderen knutselen sporten maken theater et cetera. Super. Helaas blijken deze kindervakantieweken ook zeer aantrekkelijk voor pedofielen. Dat bleek maar weer in Haarlem. Daar heeft een man als vrijwilliger gewerkt die een paar keer – dus niet één keer maar een paar keer – is veroordeeld voor ontucht met jonge kinderen. Deze man was nu coördinator sport en spel. Dit is afschuwelijk en het wordt zeer betreurd door de organisatie van de kindervakantieweek in Haarlem. Ze hadden nog wel getracht het risico te beperken door screenings uit te voeren maar dat kon niet op iedere vrijwilliger. Wij snappen dat wel gezien het aantal vrijwilligers dat actief is in de kindervakantieweken. Deze man werd echter op het moment dat hij actief was als vrijwilliger opnieuw vervolgd voor seksueel misbruik van een meisje van vijf en voor het bezit van kinderporno. Hij zat alleen niet in voorlopige hechtenis. Dit bericht heeft ons zeer geschokt. Wij vragen daarom aan de staatssecretaris hoe hij ervoor gaat zorgen dat veroordeelde pedofielen geen rol kunnen blijven spelen bij kindervakantieweken. De burgemeester van Haarlem is hierover ook naar buiten getreden. Hij heeft ervoor gezorgd dat de betreffende persoon weet dat er op hem wordt gelet. Wat kan de staatssecretaris deze burgemeester bieden? Tot slot: de CDA-fractie heeft al vaker gepleit voor een levenslang toezicht voor veroordeelde pedofielen. Wij weten dat de staatssecretaris hiermee aan de slag is. Wanneer kunnen wij zijn voorstel verwachten? Staatssecretaris Teeven: Voorzitter. Ik dank mevrouw Van Toorenburg voor haar vragen. Laat ik allereerst zeggen dat wat daar gebeurd is zeer betreurenswaardig is. Ik verwijt de stichting niets maar ik stel wel vast dat als er een verklaring omtrent het gedrag was gevraagd die niet was verleend. Sterker nog in voorgaande gevallen heeft de betreffende stichting die meer van dit soort activiteiten organiseert verklaringen wel aangevraagd. Ook met betrekking tot de persoon waar het hier over gaat zijn in het verleden verklaringen omtrent het gedrag geweigerd. Dat is de eerste barrière die het ministerie opwerpt om ervoor te zorgen dat we dit soort excessen kunnen vermijden want ik ben het met de vragenstelster eens dat dit moet. Mevrouw Van Toorenburg vroeg wat het ministerie nog meer doet. Ik kan zeggen dat wij in samenwerking met het ministerie van VWS en de vrijwilligersorganisaties bezig zijn om het project "In veilige handen" nadrukkelijk on-der de aandacht van de organisaties te brengen. Binnen dat project wordt ook gewezen op profielen die gemaakt kunnen worden door de organisaties zelf zodat ze de nodige preventieve maatregelen kunnen nemen. Er is echter nog meer. Er is nu ook een referentielijst ontwikkeld voor de vrijwilligerssector. Om die lijst in omloop te brengen is onlangs toestemming verleend door het College bescherming persoonsgegevens. Tot slot zijn we bezig met de landelijke tuchtregels en bezien we of we dit ook op die wijze kunnen terugdringen. Al deze maatregelen nemen we en die kunnen we straks ook bieden aan de burgemeester van Haarlem. Wij bieden het echter vooral de vrijwilligersorganisaties zelf want ik denk dat het ermee begint dat daar de nodige waakzaamheid is en dat ervoor gezorgd wordt dat dit soort dingen niet voorkomt. Mevrouw Van Toorenburg (CDA): Voorzitter. We horen dat de staatssecretaris hier alles aan wil doen maar we lopen wel ergens tegenaan. De CDAfractie pleit zeer voor de inzet van vrijwilligers. Talloze mensen doen vrijwilligerswerk en dat is zeer waardevol. Ook bij de kindervakantieweken werken heel erg veel vrijwilligers. Wat horen wij nu? Dat zij eigenlijk aanlopen tegen de kosten van het aanvragen van een vog. Nu hebben wij hier de komende week als hamerstuk op de agenda staan: elektronische aanvraag van een vog. Kan de staatssecretaris ons toezeggen dat hij in beeld wil brengen wat het zou kosten om een vog voor vrijwilligers gratis te maken zodat de kosten voor organisaties geen belemmering hoeven te zijn? Dan kan de Kamer opnieuw een keuze maken over de besteding van het geld. Wat de CDA-fractie betreft is het van groot belang dat vrijwilligers geen financiële drempel voelen om uiteindelijk die vog aan te vragen om actief te kunnen zijn bij de kindervakantieweken. Staatssecretaris Teeven: De zaak die mevrouw Van Toorenburg aan de orde stelt is zeer belangrijk. De bereidheid om dat te onderzoeken is er. Wij moeten ons wel realiseren dat dit veel geld kost. En laten wij wel wezen er zijn ook vrijwilligers in tal van andere functies die nu zelf de kosten van de vog dragen. Er zijn gevallen waarin niet de organisatie die kosten draagt maar de individuen zelf. Ik ben echter best bereid hiernaar te kijken. Ik zal de Kamer voorafgaand aan de behandeling van het wetsvoorstel hierover informeren. Mevrouw Van Toorenburg (CDA): Perfect. Wij zien dat met spanning tegemoet. Wij zullen bezien welke keuzes wij aan de hand daarvan kunnen maken. De CDA-fractie vindt het heel erg belangrijk dat met name vrijwilligers worden gefaciliteerd om zo'n belangrijke rol te kunnen vervullen. Tot slot vraag ik de staatssecretaris hoe het zit met vog's vanuit het buitenland. De CDA-fractie heeft hem daar al een paar keer vragen over gesteld. Wij weten dat hij in Europees verband zeer actief is op dit vlak. Kan hij ons berichten over de actuele stand van zaken wat betreft een internationale vog? Staatssecretaris Teeven: Een meerderheid van de lidstaten is ermee akkoord. De commissie is op dit moment bezig met een voorstel. Ik hoop daar op 23 september aanstaande in Brussel meer over te horen.Teeven Mevrouw Arib (PvdA): Het is onbegrijpelijk dat iemand die een aantal keren is veroordeeld voor seksueel misbruik van minderjarigen alsnog met kinderen mag werken. Ik heb een vraag over de vog. Wij weten dat het aanvragen van een verklaring omtrent het gedrag afhankelijk is van de bereidheid van een vrijwilligersorganisatie. Is het geen tijd geworden om een vog verplicht te stellen met name bij vrijwilligersorganisaties die met kinderen werken of het nu kampen zijn of sportverenigingen zodat het niet meer vrijblijvend is? Staatssecretaris Teeven: In het overlegorgaan dat door het ministerie van Veiligheid en Justitie het ministerie van VWS en de Nederlandse Organisaties Vrijwilligerswerk in het leven is geroepen wijzen wij daar bij herhaling op. Veel organisaties doen dat ook. De betreffende stichting in Haarlem had dat in eerdere situaties ook gedaan dus zij wist dat het mogelijk is en dat het snel kan. Het blijft toch verbazingwekkend dat het niet gebeurt. Wat betreft de discussie over de verplichtstelling het volgende. Op dit moment doen heel veel organisaties het al uit zichzelf. De meerwaarde van verplichtstelling is dus op dit moment nog niet duidelijk. De voorzitter: Ik dank de staatssecretaris voor zijn antwoorden. Hiermee zijn wij gekomen aan het eind van het mondelinge vragenuur.