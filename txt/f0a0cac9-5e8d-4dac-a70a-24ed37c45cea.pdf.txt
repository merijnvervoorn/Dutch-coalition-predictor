14 Stemmingen moties Ontwerpbesluit experiment cross-overkwalificaties Aan de orde zijn de stemmingen over moties ingediend bij het VSO over het ontwerpbesluit experiment cross-over kwalificaties te weten: - de motie-Lucas over cross-overopleidingen op dezelfde wijze behandelen als reguliere nieuwe opleidingen (31524 nr. 283); - de motie-Siderius over mbo-instellingen verplicht laten samenwerken aan eenzelfde cross-overkwalificatie (31524 nr. 285). (Zie vergadering van 31 maart 2016.) In stemming komt de motie-Lucas (31524 nr. 283). De voorzitter: Ik constateer dat de aanwezige leden van de fracties van D66 Van Vliet 50PLUS Klein Houwers de VVD de ChristenUnie de PVV en de Groep Bontes/van Klaveren … We doen het opnieuw want het is niet helemaal helder. Ik constateer dat de aanwezige leden van de fracties van D66 50PLUS Van Vliet Houwers Klein de VVD de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat de stemmen staken. We gaan dus hoofdelijk stemmen. Mevrouw Lucas (VVD): Ik wil de motie graag aanhouden tot de volgende vergadering. De voorzitter: Op verzoek van mevrouw Lucas stel ik voor haar motie (31524 nr. 283) aan te houden. Daartoe wordt besloten. In stemming komt de motie-Siderius (31524 nr. 285). De voorzitter: Ik constateer dat de aanwezige leden van de fracties van de SP GroenLinks en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. De heer Jasper van Dijk (SP): Voorzitter. Voordat u overgaat naar de stemmingen over de moties ingediend bij het VAO Arbeidsmarktkansen ho en selectie en toegankelijkheid van het hoger onderwijs wil ik even zeggen dat de SP-fractie tegen de door deregering in dat debat overgenomen motie-Duisenberg/Van Meenen (31288 nr. 531) is. De voorzitter: Daar zullen we een aantekening van maken.