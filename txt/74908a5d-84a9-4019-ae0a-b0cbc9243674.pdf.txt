4 Regeling van werkzaamheden De voorzitter: Op de tafel van de Griffier ligt een lijst van ingekomen stukken. Op die lijst staan voorstellen voor de behandeling van deze stukken. Als voor het einde van de vergadering daartegen geen bezwaar is gemaakt neem ik aan dat daarmee wordt ingestemd. Regeling van werkzaamheden De voorzitter: De eerste spreker in de regeling van werkzaamheden is mevrouw Vermeij maar die zie ik niet. Dan is het woord aan de heer Dibi. De heer Dibi (GroenLinks): Voorzitter. Vandaag werd bekend naar aanleiding van onderzoek van de Vrije Universiteit dat een meerderheid van de Nederlandse uitzendbureaus zich schuldig maakt aan discriminatie op basis van etniciteit. Wij weten echter ook dat ook heel vaak misschien wel vaker wordt gediscrimineerd op basis van leeftijd chronische ziekte of handicap. Graag wil ik een dertigledendebat aanvragen met minister Donner van Binnenlandse Zaken en Koninkrijksrelaties. Mevrouw Karabulut (SP): Dit is een heel belangrijk onderwerp waar wij de afgelopen jaren heel druk mee bezig zijn geweest. En er wordt te weinig aan gedaan. De voorzitter: En dus? Mevrouw Karabulut (SP): Alleen hoort dit onderwerp primair thuis bij de minister van Sociale Zaken en Werkgelegenheid. Daarnaast heb ik de behoefte om eerst wat antwoord op scherpe vragen te krijgen. Vervolgens kunnen wij met elkaar in debat te gaan. De heer Van Hijum (CDA): Ik ben het eens met mevrouw Karabulut. Ik zou liever met elkaar een procedure afspreken waarin wij eerst een aantal vragen kunnen stellen bijvoorbeeld of deze vraag vaak door het bedrijfsleven aan uitzendbureaus wordt gesteld en dan een debat voeren. De heer Van Dam (PvdA): Ik ben bereid de heer Dibi te steunen maar ik wil hem wel iets meegeven. Morgen is de procedurevergadering van de vaste commissie voor Binnenlandse Zaken. Daar zouden wij even met elkaar kunnen nagaan wat wij kunnen organiseren bijvoorbeeld in de vorm van een spoed-AO met daaraan voorafgaand misschien vragen dan wel een hoorzitting. Ik zou namelijk ook graag vertegenwoordigers van de uitzendsector in de Kamer willen spreken. De heer Schouw (D66): Integratie en discriminatie maken onderdeel uit van het pakket van minister Donner zo stel ik vast. Verder ben ik het eens met de lijn die de heer Van Dam net heeft verwoord.Mevrouw Van Nieuwenhuizen-Wijbenga (VVD): Ik sluit mij aan bij de opvatting dat integratie en discriminatie vooral in de portefeuille van minister Donner thuishoren. De heer Dibi trekt het begrip "discriminatie" nu heel erg breed naar leeftijd et cetera maar het onderzoek heeft betrekking op discriminatie van allochtonen. Hoe breed wil hij het debat hebben? De voorzitter: De heer Dibi heeft een verzoek gedaan en de vraag aan u is alleen of u dit ondersteunt ja of nee. Mevrouw Van Nieuwenhuizen-Wijbenga (VVD): Als het alleen om allochtonen gaat kan dit onderwerp prima bij het wetgevingsoverleg over integratie worden betrokken. De voorzitter: Dit beschouw ik als een verhelderende vraag aan de heer Dibi. De heer Dibi (GroenLinks): Er is een ruime meerderheid die hiermee iets wil doen. Misschien is het goed om het debat te verbreden naar sociale zaken en na te gaan of de Kamer gezamenlijk vragen kan stellen aan de minister; dan kunnen wij daarna een spoed-AO voeren over dit onderwerp. Het antwoord op de opmerking van mevrouw Van Nieuwenhuizen is dat wij dit ook bij het wetgevingsoverleg over integratie aan de orde kunnen stellen. Het liefst zou ik echter zien dat de Kamer gezamenlijk een aantal vragen stelt ook aan minister Kamp met daarna een debat. De voorzitter: Begrijp ik hieruit dat u het onderwerp in de commissie gaat bespreken? De heer Dibi (GroenLinks): Ja. Ik proef een grote meerderheid. Ik weet dat er 22 dertigledendebatten op de lijst staan. Via de commissie kan het onderwerp sneller worden behandeld. Wij zullen in de procedurevergadering samen met de vaste commissie voor Sociale Zaken en Werkgelegenheid een spoed-AO aanvragen. De voorzitter: Ik wens u veel succes in de commissie. Het woord is aan de heer Van Dam. De heer Van Dam (PvdA): Voorzitter. Namens mevrouw Vermeij wil ik een rappel doen. Nog steeds onbeantwoord zijn de schriftelijke vragen aan de minister van Sociale Zaken en Werkgelegenheid over vutters die wegens faillissement van het bedrijf geen uitkering ontvangen. De voorzitter: Ik stel voor het stenogram van dit deel van de vergadering door te geleiden naar het kabinet. Het woord is aan mevrouw Peters. Mevrouw Peters (GroenLinks): Voorzitter. Ik wil graag een brief van de regering vragen met een reactie van de minister van Binnenlandse Zaken op de resultaten van het vandaag verschenen onderzoekvan RTL naar de doofpotcultuur van de overheid. Het is onder andere na te slaan op de website. Deze brief wil ik graag ontvangen voor het debat over de openbaarheid van bestuur en de persvrijheid in de 21ste eeuw. Op de kalender staat dat men voor agendering van dit debat in afwachting is van een hoorzitting. Deze hoorzitting heeft inmiddels plaatsgevonden. Ik hoop het debat te zijner tijd daadwerkelijk op de agenda terug te vinden. De voorzitter: Ik stel voor het stenogram van dit deel van de vergadering door te geleiden naar het kabinet.