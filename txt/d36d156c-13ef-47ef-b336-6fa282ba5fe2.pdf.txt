6 Regeling van werkzaamheden (stemmingen) Regeling van werkzaamheden (stemmingen) Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Palmen/Mohandis (24515 nr. 742) en de aangehouden motie-Van Hijum/Heinen (21501-07 nr. 2013). Ik geef graag het woord aan mevrouw Lahlah van de fractie van GroenLinks-PvdA. Mevrouw Lahlah (GroenLinks-PvdA): Voorzitter. Afgelopen vrijdag ontvingen wij van de minister de gevraagde appreciatie van het wetsvoorstel Wijziging van de Penitentiaire beginselenwet in verband met aanvullende maatregelen tegen georganiseerde criminaliteit tijdens detentie. De minister heeft ons laten weten dat hij de Raad van State om een spoedadvies gaat vragen. Het lijkt mij dan ook niet meer dan logisch dat we met de stemming over dit gewijzigde voorstel wachten tot we dat advies ontvangen hebben. De voorzitter: Prima. Ik moet kijken of daar een meerderheid voor is. Ik stel mij de vraag of er enig bezwaar tegen bestaat; laten we het zo doen. Mevrouw Helder (BBB): Voorzitter. Ik wil eenmalig de stemming wel uitstellen uit collegialiteit maar ik wil daarbij wel het volgende opmerken. De amendementen zijn aangenomen. Het wetsvoorstel blijft in de Tweede Kamer luiden zoals het is. Er zijn twee smaken: intrekken of naar de Eerste Kamer. Maar uit collegialiteit wil ik nog één keer met uitstel van de stemmingen instemmen. Mevrouw Bikker (ChristenUnie): Voorzitter. We moeten wel voorkomen dat we in staatsrechtelijk amateurisme belanden. Mijn zorg is dat er een spoedadvies van de Raad van State komt dat alsnog een andere kijk op dit wetsvoorstel geeft. Ik steun dus van harte het voorstel van collega Lahlah. Ik hoop dat de Raad van State ontzettend snel komt met dat spoedadvies zodat we zo nodig een heropening van het debat kunnen doen. De heer Omtzigt (NSC): Ik sluit me kortheidshalve aan bij mevrouw Bikker. De voorzitter: De heer Boswijk CDA. O de heer Krul; neem me niet kwalijk. Jullie lijken zo op elkaar!De heer Krul (CDA): O jee o jee. Dat mocht hij willen voorzitter! Zorgvuldigheid boven snelheid. We stemmen in met het voorstel. De voorzitter: Hem heb ik beledigd u niet. De heer Van Hijum (NSC): Voorzitter. Er was aangegeven dat de stemming over de motie onder punt 18 ingediend bij het tweeminutendebat Eurogroep/Ecofin-Raad zou worden aangehouden wat ons betreft. De voorzitter: Ja dat staat op de lijst. Maar even op dit punt: steunt u het? O u bent van dezelfde fractie als de heer Omtzigt. Ja het is hoogst verwarrend vandaag. Ik wil niet stoken in een goede fractie. Mevrouw Faber-van de Klashorst (PVV): Steun. De heer Ellian (VVD): Steun met inachtneming … De voorzitter: Iedereen steunt het gewoon hè? Dan gaan we het gewoon doen. De heer Ellian (VVD): Met inachtneming van de woorden van collega Helder. De voorzitter: Ja heel goed. Dan is er een meerderheid en dan gaan we dat doen. Dan mevrouw Mutluer. Mevrouw Mutluer (GroenLinks-PvdA): Dank u wel voorzitter. Ook op de agenda staat de Wet gegevensverwerking persoonsgerichte aanpak radicalisering en terroristische activiteiten. Ik wil graag uitstel van de stemming over die wet. Ik wil wel stemmen over de amendementen en de moties maar in het kader van zorgvuldigheid willen we dit voorstel doen. De voorzitter: Prima. U wilt dus uitstel van de stemming over het wetsvoorstel. Ik kijk even of daar enig bezwaar tegen bestaat. Dat is niet het geval. Dan gaan we het zo doen. Dan mevrouw Kathmann. Mevrouw Kathmann (GroenLinks-PvdA): Voorzitter. Bij de stemmingen onder 4 staat een hele prachtige motie ingediend bij de Wet bevordering digitaleweerbaarheid bedrijven. Daar gaan wij hoofdelijk over stemmen. Dat verdient zij ook maar ik wil toch het voorstel doen om het fractiegewijs te doen. De voorzitter: Heel goed. Dan gaan wij dat zo doen. Dan mevrouw Palmen. Mevrouw Palmen (NSC): Dank u wel voorzitter. Het gaat om de stemmingen onder 17 over de motie op stuk nr. 742 (24515) de motie-Palmen/Mohandis over de vermogensgrenzen ingediend bij het tweeminutendebat Armoede- en schuldenbeleid. Die wensen wij nader aan te houden met als reden dat gisteravond de appreciatie van het ministerie van Binnenlandse Zaken is ontvangen. Deze appreciatie bevat aannames die in tegenspraak zijn met onze onderbouwing. Wij willen graag binnen twee weken nader onderzoek en bericht van de minister van Binnenlandse Zaken. De voorzitter: Heel goed. Bij dezen. Op verzoek van mevrouw Palmen stel ik voor haar motie (24515 nr. 742) opnieuw aan te houden. Daartoe wordt besloten.