10 Stemming motie Ontwikkelingen rondom het coronavirus d.d. 16 februari 2022 Aan de orde is de stemming over een aangehouden motie ingediend bij het debat over de ontwikkelingen rondom het coronavirus d.d. 16 februari 2022 te weten: - de gewijzigde motie-Omtzigt c.s. over het opstellen van standaarden en protocollen door de WRR (25295 nr. 1805 was nr. 1804). (Zie vergadering van 16 februari 2022.) De voorzitter: De gewijzigde motie-Omtzigt c.s. (25295 nr. 1805 was nr. 1804) is in die zin nader gewijzigd dat zij thans luidt: Motie De Kamer gehoord de beraadslaging constaterende dat er volgens de OVV bij advisering geen rolvastheid was en dat mede daardoor tunnelvisie opgetreden is; constaterende dat de Kamer vaak de regering vraagt om onafhankelijk onderzoek te doen naar het eigen handelen en dat het van groot belang is dat de onafhankelijkheid geborgd is en boven elke twijfel verheven; verzoekt de regering de WRR te laten adviseren over standaarden en protocollen voor onafhankelijkheid van advisering en onafhankelijkheid van voornoemd soort onderzoek een voorstel te laten doen voor die standaarden en protocollen en de WRR de vrijheid te geven daar de KNAW bij te betrekken en gaat over tot de orde van de dag. Zij krijgt nr. 1816 was nr. 1805 (25295). Ik stel vast dat wij hier nu over kunnen stemmen. In stemming komt de nader gewijzigde motie-Omtzigt c.s. (25295 nr. 1816 was nr. 1805). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD D66 de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor deze nader gewijzigde motie hebben gestemd en de fractie van BIJ1 ertegen zodat zij is aangenomen. Meneer Omtzigt.De heer Omtzigt (Lid Omtzigt): Voorzitter. Dank voor de steun. Ik zou graag binnen een week of drie een brief van de regering willen hebben het liefst inclusief de brief die ze aan de WRR sturen om dit uit te voeren. Dank u wel. We zullen dit doorgeleiden naar het kabinet. Ik denk dat mevrouw Simons wil terugkomen op een eerder gemaakte keuze. Gaat uw gang. Mevrouw Simons (BIJ1): Voorzitter ik hoop eigenlijk dat u mij een beetje licht in de duisternis kunt geven. Want de laatste motie is aangenomen maar ik wilde even checken of ik wel netjes voor heb gestemd. Nee u had uw vinger niet omhoog. Maar we zullen dit wel in de Handelingen opnemen. Mevrouw Simons (BIJ1): Heel graag dank u wel. En ik ga opletten. Dank u wel mevrouw Simons.