2 Beëdiging van de substituut-ombudsman Beëdiging van de substituut-ombudsman Aan de orde is de beëdiging van de substituut-ombudsman mevrouw Molenaar. De voorzitter: Aan de orde is de beëdiging van de substituut-ombudsman. Ik heet de gasten van mevrouw Molenaar welkom: de heer John Franken de partner van mevrouw Molenaar; Rosita Mulder en Annemarie Snel vriendinnen van mevrouw Molenaar; de heer Reinier van Zutphen onze Nationale ombudsman; Margrite Kalverboer de Kinderombudsman; Hanneke van Essen directeur van de organisatie Nationale ombudsman; en Gerda Velthoen een collega naar ik begrijp. Ik verzoek de leden en overige aanwezigen in de zaal en op de publieke tribune om voor zover mogelijk te gaan staan. Mevrouw Molenaar is in het gebouw der Kamer aanwezig teneinde de voorgeschreven verklaringen en beloften af te leggen. Ik verzoek de Griffier haar binnen te leiden. (Mevrouw Molenaar wordt binnengeleid door de Griffier.) De voorzitter: Welkom. De door u af te leggen verklaringen en beloften luiden als volgt: "Ik verklaar en beloof dat ik om tot substituut-ombudsman te worden benoemd rechtstreeks noch middellijk onder welke naam of welk voorwendsel ook aan iemand iets heb gegeven of beloofd. Ik verklaar en beloof dat ik om iets in dit ambt te doen of te laten rechtstreeks noch middellijk van iemand enig geschenk of enige belofte heb aangenomen of zal aannemen. Ik beloof trouw aan de Grondwet." Mevrouw Molenaar: Dat verklaar en beloof ik. De voorzitter: Heel goed. Ik wens u met de aanvaarding van uw functie van harte welkom. U mag even in de zaal plaatsnemen. Dit was de beëdiging. U mag allemaal weer gaan zitten. Hartelijk dank daarvoor. Fijn dat u zo gezagsgetrouw bent; dat siert u.