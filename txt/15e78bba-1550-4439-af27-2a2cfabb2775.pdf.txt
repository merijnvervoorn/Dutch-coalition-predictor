23 Stemmingen aangehouden motie ABP Aan de orde is de stemming over een aangehouden motie ingediend bij het debat over de algemene politieke beschouwingen naar aanleiding van de Miljoenennota voor het jaar 2012 te weten: - de motie-Slob/Sap over de schuldenproblematiek onder studenten (33000 nr. 22). (Zie vergadering van 22 september 2011.) De voorzitter: De motie-Slob/Sap (33000 nr. 22) is in die zin gewijzigd (33000 nr. 34) en nader gewijzigd dat zij thans luidt: Motie De Kamer gehoord de beraadslaging constaterende dat het aantal studenten met schulden sinds 2003 is verdubbeld tot ruim 100.000 studenten en de hoogte van de schulden sinds 2004 met 80% is toegenomen tot bijna â‚¬ 15.000; overwegende dat organisaties als het Interstedelijk Studenten Overleg (ISO) en het Nibud de ernst van de schuldenproblematiek onder studenten onderschrijven en onder andere om maatregelen vragen tegen de laagdrempeligheid van het bijlenen en voor een betere voorlichting; overwegende dat door het inzetten op preventie van schulden de overheid kosten op onder andere de schuldhulpverlening en de WWB kan besparen; verzoekt de regering om de schuldenproblematiek onder studenten in kaart te brengen; verzoekt de regering voorts om aansluitend met gerichte voorstellen te komen om excessieve (consumenten)schulden onder studenten te voorkomen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 35 (33000) Ik stel vast dat wij hierover nu kunnen stemmen. In stemming komt de nader gewijzigde motie-Slob/Sap (33000 nr. 35). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze nader gewijzigde motie hebben gestemd en de aanwezige leden van de fractie van de PVV ertegen zodat zij is aangenomen.De vergadering wordt van 15.41 uur tot 15.45 uur geschorst.