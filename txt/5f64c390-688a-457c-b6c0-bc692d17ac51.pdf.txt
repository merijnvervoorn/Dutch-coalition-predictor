11 Regeling van werkzaamheden De voorzitter: Ik begrijp dat de heer Van Weyenberg het woord verlangt namens D66. De heer Van Weyenberg (D66): Voorzitter dank u wel. Wij hadden begrepen dat een fractie het verzoek zou doen om het debat over corona uit te stellen tot morgen ook indachtig de stukken die net zijn gekomen. Mede namens de ChristenUnie zou ik alsnog dat verzoek willen doen. Als we van gisteren één les willen trekken dan is het wel dat we of we nou voor of tegen zijn juist goed willen kijken naar heel ingrijpende besluiten en dat we daar ook zorgvuldig de tijd voor willen nemen. Dus het verzoek mede namens de ChristenUnie is om dat debat over corona morgen op het tijdstip 11.15 uur of zo te starten. De voorzitter: 10.15 uur vind ik ook prima. De heer Van Weyenberg (D66): Ik ben als was in uw handen voorzitter. De voorzitter: Als iedereen dat steunt vind ik het prima tenzij jullie een ander voorstel willen in plaats van uitstel. Nee? Dan is iedereen hiermee akkoord. O de heer Van Gerven niet zie ik. De heer Van Gerven (SP): Nee voorzitter. Wat ons betreft zou het debat vandaag door kunnen gaan. De heer Wassenberg (PvdD): Voorzitter. Gisteren hebben we het uitgebreid gehad over de informatievoorziening aan de Kamer en nu kregen we geloof ik om 13.45 uur de brief van het OMT die de pers gisteravond en vanochtend kennelijk al had. Dus opnieuw wordt de Kamer hier toch weer op achterstand gezet van de pers. Dat wilde ik hier toch wel even genoemd hebben. De voorzitter: Dan heeft u uw punt gemaakt. De heer Geurts. De heer Geurts (CDA): Wij hebben geen bezwaar tegen uitstel en steunen daarom het verzoek van D66. De heer Nijboer (PvdA): Voorzitter. Gisteren werd door de premier bij hoog en bij laag beweerd dat hij nog missionair was in de demissionaire periode in deze coronaperiode. En vandaag blijkt al datover de avondklok het meest gevoelige besluit eigenlijk een halfbakken besluit in de Kamer wordt neergelegd. Ik snap dat de D66-fractie daar moeite mee heeft maar wat de PvdA betreft hadden we vandaag kunnen debatteren. Als die fractie verzoekt om nader overleg dan zullen we dat honoreren. De voorzitter: Dus u steunt het uitstel. De heer Veldman namens de VVD. De heer Veldman (VVD): Steun voor het verzoek. De voorzitter: Mevrouw Sazias stond er al een tijdje namens 50PLUS. Mevrouw Sazias (50PLUS): Voorzitter. Beter nog even rust om alle stukken op ons te laten inwerken dus steun voor het verzoek. De heer Van der Lee (GroenLinks): Het debat had voor ons vanmiddag kunnen plaatsvinden maar het is een goed gebruik als meerdere fracties tijd vragen voor voorbereiding om dat te accepteren. We zullen daar dus niet voor gaan liggen. De voorzitter: Oké u heeft een meerderheid. De heer Van Weyenberg (D66): Dank u wel voorzitter. Ik vind vanwege het zwaarwegende besluit dat we ook onze eigen rol serieus moeten nemen dus dank voor de steun. De voorzitter: Dank u wel meneer Van Weyenberg. Dan gaan we een nieuw vergaderschema rondsturen. Voor nu dank ik iedereen in het bijzonder ook de minister die erbij zat en ik sluit de vergadering.