9 Stemmingen Organisatie hoogste bestuursrechtspraak Aan de orde zijn de stemmingen in verband met het wetsvoorstel Wijziging van de Wet op de Raad van State de Algemene wet bestuursrecht de Wet op de rechterlijke organisatie en enkele andere wetten in verband met de scheiding van taken binnen de Raad van State en de opheffing van de Centrale Raad van Beroep en het College van Beroep voor het bedrijfsleven (Wet organisatie hoogste bestuursrechtspraak) (34389). (Zie vergadering van 6 oktober 2016.) De voorzitter: De minister van Binnenlandse Zaken en de minister van Veiligheid en Justitie verzoeken de Kamer om vandaag alleen te stemmen over de ingediende amendementen en de eindstemming over het wetsvoorstel aan te houden. Kan de Kamer daarmee instemmen? Dat is het geval. O toch niet. De heer Van Nispen. De heer Van Nispen (SP): Voorzitter. We hebben een uitgebreid debat gehad. We hebben hier heel lang over kunnen nadenken. Het is heel vaak uitgesteld. Wat ons betreft kunnen we gewoon stemmen over de amendementen én over het wetsvoorstel. Het woord is nu echt aan de Kamer. De voorzitter: Mevrouw Van Tongeren. Mevrouw Van Tongeren (GroenLinks): Ik wil namens GroenLinks graag het voorstel van de SP steunen. De voorzitter: De heer Taverne. De heer Taverne (VVD): We hebben vanochtend een brief van het kabinet gekregen waarin wordt gevraagd om de stemming aan te houden naar aanleiding van de uitslag van de stemming over de amendementen en moties. Dat vind ik goed te begrijpen want dan kan het kabinet wegen wat het vervolgens met het wetsvoorstel doet. Dus geen steun voor het voorstel. De heer Martin Bosma (PVV): Dit staat tegenwoordig elke week op de stemmingslijst. U wilt niet weten wat dat allemaal aan schade toebrengt aan het regenwoud. Hup laten we er gewoon nu over stemmen.De heer Recourt (PvdA): Mijn fractie zou voor stemmen. Ik twijfel een beetje. Ik wil uit coulance het kabinet wel steunen. Dan is het dus geen steun voor het voorstel. De voorzitter: Even voor de zekerheid: wie steunt u wel en wie steunt u niet mijnheer Recourt? U steunt het voorstel van de heer Van Nispen? Ik zie dat u dat niet steunt. De heer Segers (ChristenUnie): Op dit moment staken de stemmen dan ben ik bang. De voorzitter: Nee nog niet. De heer Segers (ChristenUnie): Nog niet maar ik steun het voorstel van collega Van Nispen van de SP. Mevrouw Swinkels (D66): Ook D66 steunt het voorstel van de SP mede gelet op het feit dat er bij het CBP en het andere college natuurlijk al lang gewacht wordt op uitsluitsel. De voorzitter: De heer Amhaouch. De heer Amhaouch (CDA): Ook steun voor het voorstel. Mevrouw Ouwehand (PvdD): Steun voor het voorstel van de SP. De heer Klein (Klein): Steun. De heer Kuzu (Groep Kuzu/Öztürk): Steun voor de SP. De heer Bisschop (SGP): Het verzoek van het kabinet lijkt ons niet onredelijk. Wij steunen het voorstel van de SP dus niet. De voorzitter: Er is geen meerderheid voor het voorstel van de heer Van Nispen. We gaan nu dus verder met de agenda. We gaan stemmen over de amendementen maar niet over het wetsvoorstel. In stemming komt het gewijzigde amendementTaverne/Recourt (stuk nr. 20 I).De voorzitter: Ik constateer dat de aanwezige leden van de fracties van de SP de PvdD de PvdA 50PLUS de Groep Kuzu/Öztürk Houwers de VVD de ChristenUnie de Groep Bontes/Van Klaveren de PVV en Monasch voor dit gewijzigde amendement hebben gestemd en de aanwezige leden van de fracties van GroenLinks D66 Klein de SGP en het CDA ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 20 voorkomende gewijzigde amendementen als aangenomen kunnen worden beschouwd. In stemming komt het amendement-Taverne/Recourt (stuk nr. 13). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Houwers de VVD de SGP de ChristenUnie de Groep Bontes/Van Klaveren en Monasch voor dit amendement hebben gestemd en de aanwezige leden van de fracties van Klein het CDA en de PVV ertegen zodat het is aangenomen. In stemming komt het amendement-Van Nispen c.s. (stuk nr. 10 II). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk en Monasch voor dit amendement hebben gestemd en de aanwezige leden van de fracties van Houwers de VVD de SGP de ChristenUnie het CDA de Groep Bontes/Van Klaveren en de PVV ertegen zodat het is verworpen. Ik stel vast dat door de verwerping van dit amendement de overige op stuk nr. 10 voorkomende amendementen als verworpen kunnen worden beschouwd. In stemming komt het amendement-Van Nispen c.s. (stuk nr. 11 I). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk de ChristenUnie het CDA en Monasch voor dit amendement hebben gestemd en de aanwezige leden van de fracties van Houwers de VVD de SGP de Groep Bontes/Van Klaveren en de PVV ertegen zodat het is aangenomen. Ik stel vast dat door de aanneming van dit amendement de overige op stuk nr. 11 voorkomende amendementen als aangenomen kunnen worden beschouwd. In stemming komt het gewijzigde amendement-Van Nispen c.s. (stuk nr. 21 II).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk de PVV en Monasch voor dit gewijzigde amendement hebben gestemd en de aanwezige leden van de fracties van Houwers de VVD de SGP de ChristenUnie het CDA en de Groep Bontes/Van Klaveren ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 21 voorkomende gewijzigde amendementen als aangenomen kunnen worden beschouwd. In stemming komt het gewijzigde amendement-Swinkels/Van Nispen (stuk nr. 19). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk de ChristenUnie en Monasch voor dit gewijzigde amendement hebben gestemd en de aanwezige leden van de fracties van Houwers de VVD de SGP het CDA de Groep Bontes/Van Klaveren en de PVV ertegen zodat het is aangenomen.