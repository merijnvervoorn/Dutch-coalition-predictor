34 Stemming motie Begrotingsonderdeel Migratie van de begroting van Justitie en Veiligheid voor 2023 Aan de orde is de stemming over een aangehouden motie ingediend bij het debat over Vaststelling van de begrotingsstaten van het Ministerie van Justitie en Veiligheid (VI) voor het jaar 2023 te weten: - de motie-Piri over het budget voor vrije besteding van gemeenten bij extra opvang niet afhalen van het budget voor ontwikkelingssamenwerking (36200-VI nr. 30). (Zie wetgevingsoverleg van 14 november 2022.) In stemming komt de motie-Piri (36200-VI nr. 30). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD en de SGP voor deze motie hebben gestemd en de leden van de fracties van Fractie Den Haan D66 Lid Omtzigt de ChristenUnie de VVD het CDA BBB JA21 de PVV FVD en Groep Van Haga ertegen zodat zij is verworpen. Mevrouw Hagen van D66. Mevrouw Hagen (D66): Dank voorzitter. De motie-Hagen/Sneller (22343 nr. 344) was ontraden. Ik zou heel graag voor 1 februari horen hoe het kabinet dit gaat uitvoeren. De voorzitter: Dank u wel. We zullen dit doorgeleiden naar het kabinet.