18 Stemming brief Presidium over een adviesaanvraag aan de Onderwijsraad Aan de orde is de stemming in verband met de brief van het Presidium over een adviesaanvraag aan de Onderwijsraad. De voorzitter: Ik stel voor conform het voorstel van de vaste commissie voor Onderwijs Cultuur en Wetenschap te besluiten en de Onderwijsraad een advies te vragen over bekostiging en sturing op kwaliteit in het onderwijs (po/vo/mbo/ho). Daartoe wordt besloten. De heer Knops (CDA): Voorzitter. We hebben zojuist hoofdelijk gestemd over de motie-Van Haersma Buma c.s. (32824 nr. 155). Aangezien deze motie is aangenomen wil ik graag een reactie van het kabinet hebben hoe het deze motie gaat uitvoeren. Laat ik daarvoor een enigszins redelijke termijn hanteren: ik wil deze brief binnen een maand hebben. De voorzitter: Ik stel voor het stenogram van dit deel van de vergadering door te geleiden naar het kabinet. Hiermee zijn we gekomen aan het eind van de stemmingen. De vergadering wordt enkele ogenblikken geschorst.