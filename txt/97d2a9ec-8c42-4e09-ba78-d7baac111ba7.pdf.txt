8 Stemmingen moties Evaluatie van de Tweede Kamerverkiezing Aan de orde zijn de stemmingen over moties ingediend bij het debat over een evaluatie van de Tweede Kamerverkiezing te weten: - de motie-Bruins Slot/Bisschop over een wettelijke basis voor het verzamelen van processen-verbaal door de Kiesraad (31142 nr. 63); - de motie-Bruins Slot/Van Engelshoven over de betrouwbaarheid en veiligheid van de Ondersteunende Software Verkiezingen (31142 nr. 64); - de motie-Öztürk over een waarnemingssysteem bestaande uit leden van aan verkiezingen deelnemende partijen (31142 nr. 65); - de motie-Öztürk over maatregelen om het uitbrengen van een ongeldige stem te voorkomen (31142 nr. 66); - de motie-Öztürk over een training voor ieder stembureaulid (31142 nr. 67); - de motie-Öztürk over het door gemeenten publiceren van de uitslagen van verkiezingen op alle relevante niveaus (31142 nr. 68); - de motie-Van Raak/Bruins Slot over het voorkómen van fouten bij het tellen van de stemmen bij de raadsverkiezingen van 2018 (31142 nr. 69). (Zie vergadering van 20 juni 2017.) De voorzitter: De motie-Öztürk (31142 nr. 68) is in die zin gewijzigd dat zij thans luidt: Motie De Kamer gehoord de beraadslaging constaterende dat veel gemeenten helemaal geen uitslagen van verkiezingen publiceren op hun website of geen uitslagen publiceren op stembureau- en/of kandidaatniveau; verzoekt de regering om er bij gemeenten op aan te dringen om binnen de grenzen van de Kieswet gemeentelijke uitslagen van verkiezingen op kandidaat- en stembureauniveau zo veel mogelijk op hun website te publiceren en te bezien of het ministerie van Binnenlandse Zaken en Koninkrijksrelaties hierbij kan ondersteunen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 70 was nr. 68 (31142). Ik stel vast dat wij hier nu over kunnen stemmen.In stemming komt de motie-Bruins Slot/Bisschop (31142 nr. 63). De voorzitter: Ik constateer dat deze motie met algemene stemmen is aangenomen. In stemming komt de motie-Bruins Slot/Van Engelshoven (31142 nr. 64). De voorzitter: Ik constateer dat deze motie met algemene stemmen is aangenomen. In stemming komt de motie-Öztürk (31142 nr. 65). De voorzitter: Ik constateer dat de leden van de fracties van DENK en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Öztürk (31142 nr. 66). De voorzitter: Ik constateer dat de leden van de fracties van de PvdA GroenLinks DENK 50PLUS de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Öztürk (31142 nr. 67). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van D66 ertegen zodat zij is aangenomen. In stemming komt de gewijzigde motie-Öztürk (31142 nr. 70 was nr. 68). De voorzitter: Ik constateer dat de leden van de fracties van GroenLinks de PvdD DENK D66 het CDA de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Raak/Bruins Slot (31142 nr. 69). De voorzitter: Ik constateer dat deze motie met algemene stemmen is aangenomen.