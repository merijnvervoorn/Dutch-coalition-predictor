8 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Tielen c.s. (29338 nr. 190) en de aangehouden motie-Kerstens/Ellemeet (35200-XVI nr. 12). Mevrouw Diks. Mevrouw Diks (GroenLinks): Voorzitter. Ik loop zo hard omdat het om de eerste motie op de lijst gaat de gewijzigde motie op stuk nr. 213 (30139). Die wil ik graag aanhouden. De voorzitter: Dan is bij dezen de motie van mevrouw Diks — en de heer Stoffer zie ik — op stuk nr. 213 aangehouden. De heer Ronnes (CDA): Voorzitter. Collega Koerhuis en ondergetekende hebben de motie op stuk nr. 533 (32847) onder punt 30 over de bouwlocatie Rijnenburg ingediend tijdens het VAO Bouwopgave. De minister heeft ons gevraagd om te overwegen deze motie aan te houden met daarbij de toezegging dat ze op basis van deze motie graag in gesprek gaat met Utrecht. Wij verzoeken aan de minister om voor 15 september terugkoppeling te geven aan de Kamer over de uitkomst van die gesprekken. Voor dit moment is het verzoek om de motie aan te houden. De voorzitter: Op verzoek van de heer Ronnes stel ik voor zijn motie (32847 nr. 533) aan te houden. Daartoe wordt besloten. De voorzitter: Dan ga ik naar de heer Van Dam. De heer Van Dam (CDA): Voorzitter. Ik wil ook een motie aanhouden. Het gaat om het WGO over de slotwet Justitie en Veiligheid en dan de motie op stuk nr. 12 over de kasschuif. De voorzitter: De gewijzigde motie-Van Dam/Groothuizen (35200-VI nr. 12) wordt ook aangehouden. Dan ga ik naar de heer Van der Lee.De heer Van der Lee (GroenLinks): Voorzitter. Ik zou graag het verzoek willen doen om de stemmingen over de kolenwet uit te stellen. Dat zijn de agendapunten 16 en 17. Ik zou ook een korte heropening willen vragen. Die had ik vorige week eigenlijk al aangekondigd omdat ik na de Urgendabrief een nieuw amendement heb ingediend. De kolenwet zou donderdag wel weer in stemming kunnen komen. De voorzitter: Ja. Dan moet ik kijken of daar een meerderheid voor is. Mevrouw Agnes Mulder (CDA): Voorzitter. Prima om dat deze week te heropenen op voorwaarde inderdaad dat er donderdag over gestemd kan worden. De voorzitter: Is iedereen het daarmee eens? Dat is het geval. Dan gaan we dat doen. Dank u wel. Dan ga ik naar de heer De Groot namens D66. De heer De Groot (D66): Voorzitter. Namens de fractie van D66 wil ik u verzoeken om uitstel van de stemmingen onder de punten 19 en 20. Dat gaat over de integratie van de natuurbescherming ... De voorzitter: Hebben jullie het gehoord? De heer De Groot vraagt iets! Kan het wat rustiger? Ja? Nog een keer. De heer De Groot (D66): Namens de fractie van D66 wil ik verzoeken om de stemming op de punten 19 en 20 uit te stellen tot donderdag. Het gaat over de integratie van de Natuurbeschermingswet in de Omgevingswet. De voorzitter: Ik kijk of iemand daar bezwaar tegen heeft. Dat is geen probleem. Dan zullen we dus over de twee agendapunten 19 en 20 donderdag stemmen. Niet vandaag dus uitstel. Oké. Dan gaan we nu naar de stemmingslijst.