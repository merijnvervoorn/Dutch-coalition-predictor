24 Stemmingen moties Materieel (defensie) Aan de orde zijn de stemmingen over moties ingediend bij het VAO Materieel (defensie) te weten: - de motie-Bontes/De Roon over zeggenschap over inzet van Nederlands militair materieel en personeel (27830 nr. 115); - de motie-Bontes/De Roon over afzien van de aanschaf van de F-35 (27830 nr. 116). (Zie vergadering van 3 oktober 2013.) In stemming komt de motie-Bontes/De Roon (27830 nr. 115). De voorzitter: Ik constateer dat de aanwezige leden van de fracties van de PVV de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bontes/De Roon (27830 nr. 116). De voorzitter: Ik constateer dat de aanwezige leden van de fracties van de PVV 50PLUS D66 GroenLinks de PvdA en de SP voor deze motie hebben gestemd en de aanwezige leden van de overige fracties ertegen zodat zij is aangenomen. (Hilariteit) De voorzitter: Ik moet deze stemming even opnieuw doen want ik maakte een vergissing. Er wordt mij met nadruk geadviseerd om de stemming opnieuw te doen ook al heeft de Kamer daar een andere mening over. De motie is niet aangenomen mijn excuses voor de eerder gemaakte fout. In stemming komt opnieuw de motie-Bontes/De Roon (27830 nr. 116). De voorzitter: Ik constateer dat de aanwezige leden van de fracties van de PVV 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.