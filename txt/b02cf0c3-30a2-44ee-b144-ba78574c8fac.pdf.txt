9 Stemmingen moties Leefomgeving Aan de orde zijn de stemmingen over moties ingediend bij het VAO Leefomgeving te weten: - de motie-Kröger/Van der Lee over het doorlichten van vergunningen en handhavingsacties bij Tata Steel (30175 nr. 330); - de motie-Kröger/Westerveld over het inventariseren van de omvang van de kunstgrassaneringsopgave (30175 nr. 332); - de motie-Wassenberg over het ontmoedigen van vervanging van grasvelden door kunstgrasvelden (30175 nr. 333); - de motie-Wassenberg over het treffen van voorbereidingen voor een wettelijke productverantwoordelijkheid (30175 nr. 334). (Zie vergadering van 19 maart 2019.) De voorzitter: Op verzoek van mevrouw Kröger stel ik voor haar moties (30175 nrs. 330 en 332) aan te houden. Daartoe wordt besloten. In stemming komt de motie-Wassenberg (30175 nr. 333). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wassenberg (30175 nr. 334). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de SGP voor deze motie hebben gestemd en de leden van de overige fracties ertegen zodat zij is verworpen.