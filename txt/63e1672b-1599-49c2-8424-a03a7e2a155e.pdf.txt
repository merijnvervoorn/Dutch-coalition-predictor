20 Stemmingen Medische hulpmiddelen en transparantie Aan de orde zijn de stemmingen in verband met het wetsvoorstel Wijziging van wetgeving op het terrein van de zorg in verband met het invoeren van een wettelijke regeling voor gunstbetoon bij medische hulpmiddelen en enkele bepalingen over transparantie tussen beroepsbeoefenaren en bedrijven op het terrein van geneesmiddelen en medische hulpmiddelen (34330). (Zie vergadering van 13 april 2017.) In stemming komt het amendement-Ellemeet (stuk nr. 8). De voorzitter: Ik constateer dat de aanwezige leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie en de PVV voor dit amendement hebben gestemd en de aanwezige leden van de overige fracties ertegen zodat het is aangenomen. In stemming komt het amendement-Marijnissen (stuk nr. 7). De voorzitter: Ik constateer dat de aanwezige leden van de fracties van de SP de PvdD 50PLUS en de PVV voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel zoals op onderdelen gewijzigd door de aanneming van het amendement-Ellemeet (stuk nr. 8). De voorzitter: Ik constateer dat dit wetsvoorstel met algemene stemmen is aangenomen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.