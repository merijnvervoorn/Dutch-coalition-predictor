11 Stemming motie Media Aan de orde is de stemming over een aangehouden motie ingediend bij het debat over het begrotingsonderdeel Media te weten: - de motie-Azarkan over concretere plannen voor het vergroten van de diversiteit (35300-VIII nr. 119). (Zie wetgevingsoverleg van 25 november 2019.) De voorzitter: De motie-Azarkan (35300-VIII nr. 119) is in die zin gewijzigd dat zij thans luidt: Motie De Kamer gehoord de beraadslaging constaterende dat op grond van de prestatieovereenkomst de NPO de taak heeft om "diversiteit zichtbaar te maken vooroordelen af te breken en verbondenheid te stimuleren. In het aanbod moet te zien en te horen zijn dat hij er is voor alle burgers in Nederland"; constaterende dat het Commissariaat voor de Media in de opmerkingenbrief bij de begroting 2020 van de NPO heeft geconcludeerd dat "net als in de voorgaande jaren ook de Begroting 2020 weinig uitgewerkte plannen bevat voor het vergroten van de diversiteit"; verzoekt de regering om respecterende de verdeling van verantwoordelijkheden binnen het publieke omroepbestel een aansporende rol te vervullen met als doel dat in toekomstige begrotingen concretere plannen worden opgenomen voor het vergroten van de diversiteit en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 134 was nr. 119 (35300-VIII). Ik stel vast dat wij hier nu over kunnen stemmen. In stemming komt de gewijzigde motie-Azarkan (35300-VIII nr. 134 was nr. 119). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS en D66 voor deze gewijzigde motie hebben gestemd en de leden van de overige fracties ertegen zodat zij is verworpen.Daarmee zijn we gekomen aan het einde van de stemmingen. De vergadering wordt enkele ogenblikken geschorst.