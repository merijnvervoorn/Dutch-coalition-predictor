8 Stemming motie Wijziging van de Wet publieke gezondheid in verband met de bestrijding van een epidemie van infectieziekten behorend tot groep A1 of een directe dreiging daarvan Aan de orde is de stemming over een motie ingediend bij de behandeling van het wetsvoorstel Wijziging van de Wet publieke gezondheid in verband met de bestrijding van een epidemie van infectieziekten behorend tot groep A1 of een directe dreiging daarvan te weten: - de motie-Hijink/Van den Berg over verschillende scenario's opstellen van toekomstige pandemieën met per scenario een breed conceptafwegingskader (36194 nr. 27). (Zie wetgevingsoverleg van 12 december 2022.) In stemming komt de motie-Hijink/Van den Berg (36194 nr. 27). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen. Meneer Omtzigt kunt u uw arm misschien iets meer naar rechts doen of iets meer omhooghouden? Dat is misschien een raar verzoek maar u hield uw arm een beetje synchroon met het hoofd van mevrouw Van Ginneken en dan zie ik uw arm niet.