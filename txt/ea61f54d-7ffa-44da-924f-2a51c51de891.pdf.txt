6 Regeling van werkzaamheden De voorzitter: Op de tafel van de Griffier ligt een lijst van ingekomen stukken. Op die lijst staan voorstellen voor de behandeling van deze stukken. Als voor het einde van de vergadering daartegen geen bezwaar is gemaakt neem ik aan dat daarmee wordt ingestemd. Dan is nu een korte regeling van werkzaamheden voor de stemmingen. Ik stel voor zo dadelijk ook te stemmen over een brief van het Presidium (25295 nr. 312) en over de volgende aangehouden moties: - de motie-Van den Berg c.s. (30821 nr. 103); - de motie-Nijboer (32847 nr. 620); - de motie-Asscher (25295 nr. 309); - de motie-Sneller/De Groot (31532 nr. 246); - de moties-Ouwehand (25295 nrs. 154 en 290 t/m 292). Ik stel voor het Verantwoordingsdebat te houden op woensdag 27 mei 2020. Ik stel voor om op verzoek van de initiatiefnemers het gewijzigd Voorstel van wet van de leden Van Ojik Kuiken Van Kooten-Arissen Jasper van Dijk en Wassenberg tot wijziging van de Vreemdelingenwet 2000 in verband met het verankeren van het belang van het kind (Kamerstuk 34541) ter advisering voor te leggen aan de Afdeling advisering van de Raad van State. Ik deel mee dat de volgende aangehouden moties zijn vervallen: 35227-7; 30196-697; 32735-280; 29279-564; 31016239; 29689-1012; 25424-513; 29544-985; 29544-993; 27925698; 25295-92. Op verzoek van een aantal leden stel ik voor de volgende motie opnieuw aan te houden: 29628-930. Overeenkomstig de voorstellen van de voorzitter wordt besloten. De voorzitter: Ik geef het woord aan mevrouw Van Esch de heer Hijink en mevrouw Van Brenk. Mevrouw Van Esch (PvdD): Dank u voorzitter. Wij zouden graag de motie op stuk nr. 333 van het huidige coronadebat willen wijzigen en de gewijzigde motie dan in stemming brengen. We willen het tweede dictum "verzoekt de regering voorts ervoor zorg te dragen dat medewerkers in de vleesindustrie kunnen worden getest op besmetting met het coronavirus" schrappen en de motie vervolgens op die manier gewijzigd in stemming brengen.De voorzitter: Heeft iedereen begrepen wat de wijziging inhoudt? Ja? De voorzitter: De motie-Van Esch/Ouwehand (25295 nr. 333) is in die zin gewijzigd dat zij thans luidt: Motie De Kamer gehoord de beraadslaging constaterende dat er al vanaf het begin van de coronacrisis zorgen waren over het naleven van de RIVM-richtlijnen in slachthuizen en dat nu ook vier vakbonden alarm slaan over de onveilige werksituatie die hierdoor is ontstaan; constaterende dat slachthuizen en vleesverwerkende bedrijven brandhaarden blijken te zijn voor het coronavirus en dat er in ons omringende landen en ook in Nederland al honderden medewerkers zijn besmet; verzoekt de regering af te dwingen dat de RIVM richtlijnen worden nageleefd in alle slachthuizen en vleesverwerkende bedrijven en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 345 was nr. 333 (25295). De heer Hijink (SP): Voorzitter. Wij wilden graag de motie op stuk nr. 328 de motie-Marijnissen over de winstbelasting nog even aanhouden. De voorzitter: Op verzoek van mevrouw Marijnissen stel ik voor haar motie (25295 nr. 328) aan te houden. Daartoe wordt besloten. Mevrouw Van Brenk (50PLUS): Voorzitter. Ik voel steun in de Kamer voor de motie op stuk nr. 338 over het organiseren van een nationaal moment van rouw maar het momentum is er nog niet dus wij willen die motie graag aanhouden. De voorzitter: Op verzoek van mevrouw Van Brenk stel ik voor haar motie (25295 nr. 338) aan te houden. Daartoe wordt besloten.