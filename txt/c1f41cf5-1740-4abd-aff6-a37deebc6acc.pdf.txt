12 Stemming motie Intensieve veehouderij in Nederland Aan de orde is de stemming over een aangehouden motie ingediend bij het debat over de intensieve veehouderij in Nederland te weten: - de motie-Smaling over noodwetgeving waardoor grondloze groei niet mogelijk is (28973 nr. 148). (Zie vergadering van 14 januari 2015.) De voorzitter: De motie-Smaling (28973 nr. 148) is in die zin gewijzigd dat zij thans luidt: Motie De Kamer gehoord de beraadslaging overwegende dat de melkquotering per 1 april 2015 vervalt; overwegende dat de aangekondigde aanvullende regelgeving ten bate van grondgebondenheid eerst per AMvB vormgegeven zal worden en in een later stadium gevolgd zal worden door wetgeving; constaterende dat het niet uitgesloten is dat er een gat ontstaat tussen het vervallen van de melkquotering per 1 april en de aanname van de aanvullende regelgeving per AMvB waardoor de melkveehouderij in de tussenperiode ongebreideld grondloos kan groeien; verzoekt de regering te garanderen dat de AMvB op 1 april 2015 van kracht is en anders met ingang van 1 april 2015 noodwetgeving in te stellen om te voorkomen dat grondloze groei mogelijk is gedurende de tussenliggende periode en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 161 was nr. 148 (28973). Ik stel vast dat wij hier nu over kunnen stemmen. In stemming komt de gewijzigde motie-Smaling (28973 nr. 161 was nr. 148). De voorzitter: Ik constateer dat de aanwezige leden van de fracties van de PVV 50PLUS GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.