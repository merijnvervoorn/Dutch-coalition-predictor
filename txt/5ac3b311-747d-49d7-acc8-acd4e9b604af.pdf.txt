10 Stemmingen moties Hersteloperatie kinderopvangtoeslag Stemmingen moties Hersteloperatie kinderopvangtoeslag Aan de orde zijn de stemmingen over moties ingediend bij het tweeminutendebat Hersteloperatie kinderopvangtoeslag te weten: - de motie-Dijk over alle DUO-schulden kwijtschelden van gedupeerde kinderen die deze schulden zijn aangegaan vanwege het toeslagenschandaal (31066 nr. 1356); - de motie-Dijk over onderzoeken wat nodig is om de behandeling voor gedupeerden in één dag uit te voeren (31066 nr. 1357); - de motie-Stultiens/Inge van Dijk over een oplossing voor situaties waarin de inperking van de BAC leidt tot nadelige gevolgen voor de gedupeerde ouders (31066 nr. 1358); - de motie-Stultiens/Inge van Dijk over een maatwerkoplossing voor jongeren met een DUO-schuld als gevolg van de toeslagenaffaire (31066 nr. 1359); - de motie-Inge van Dijk/Stultiens over een meldpunt voor kinderen inrichten dat aansluit bij de belevingswereld van jongeren (31066 nr. 1360); - de motie-Inge van Dijk/Stultiens over regie van ouders over hun eigen proces bij de aanstaande herinrichting van CWS (31066 nr. 1361); - de motie-Van Vroonhoven over eerder gemaakte beloftes aan gedupeerden nakomen (31066 nr. 1362); - de motie-Van Vroonhoven over nieuwe hersteloperaties als gevolg van een onrechtmatige overheidsdaad uniformeren en dit vastleggen in een kaderwet (31066 nr. 1363); - de motie-Van Vroonhoven over het volledige ongelakte dossier aan gedupeerden verstrekken (31066 nr. 1364); - de motie-Kamminga c.s. over de voor- en nadelen van de verschillende schade- en herstelroutes aan de voorkant duidelijk aan gedupeerden communiceren (31066 nr. 1365). (Zie vergadering van 9 april 2024.) In stemming komt de motie-Dijk (31066 nr. 1356). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Dijk (31066 nr. 1357). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de ChristenUnie de SGP het CDA FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Stultiens/Inge van Dijk (31066 nr. 1358).De voorzitter: Ik constateer dat deze motie met algemene stemmen is aangenomen. De heer Dijk. De heer Dijk (SP): Voorzitter. Misschien een beetje ten overvloede maar in de motie staat ook dat wij graag de uitwerking van de motie op stuk nr. 1357 willen hebben voor het debat dat na het meireces is gepland over het toeslagenschandaal. Ik wil hierbij nog wel aangeven dat we eerder deze motie hier ook aangenomen hebben en toen kregen we alleen maar een antwoord over hoe het niet kan. Er moet nu echt een reactie komen van het kabinet over hoe dit wél kan. De voorzitter: Prima. Ik zal het stenogram van dit deel van de vergadering doorgeleiden naar het kabinet. In stemming komt de motie-Stultiens/Inge van Dijk (31066 nr. 1359). De voorzitter: Ik constateer dat deze motie met algemene stemmen is aangenomen. In stemming komt de motie-Inge van Dijk/Stultiens (31066 nr. 1360). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Inge van Dijk/Stultiens (31066 nr. 1361). De voorzitter: Ik constateer dat deze motie met algemene stemmen is aangenomen. In stemming komt de motie-Van Vroonhoven (31066 nr. 1362). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Vroonhoven (31066 nr. 1363). De voorzitter: Ik constateer dat de leden van de fracties van de SP de PvdD DENK NSC het CDA JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Van Vroonhoven (31066 nr. 1364). De voorzitter: Ik constateer dat de leden van de fracties van de SP de PvdD DENK NSC en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kamminga c.s. (31066 nr. 1365). De voorzitter: Ik constateer dat deze motie met algemene stemmen is aangenomen.