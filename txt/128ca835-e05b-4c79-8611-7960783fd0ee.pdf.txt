62 Stemmingen moties Energieraad Aan de orde zijn de stemmingen over moties ingediend bij het VAO Energieraad d.d. 27 februari 2017 te weten: - de motie-Bosman c.s. over niet instemmen met het Europese voorstel van 10% subsidies naar buitenlandse aanvragers (21501-33 nr. 631); - de motie-Agnes Mulder/Van Veldhoven over drie nationale doelen in het energie- en klimaatplan voor Nederland (21501-33 nr. 632); - de motie-Van Veldhoven c.s. over geen verzet tegen de ophoging van het energiebesparingsdoel (21501-33 nr. 633); - de motie-Van Veldhoven c.s. over ook na 2020 de 2020doelstellingen voor duurzame energie aanhouden (2150133 nr. 634). (Zie vergadering van heden.) In stemming komt de motie-Bosman c.s. (21501-33 nr. 631). De voorzitter: Ik constateer dat deze motie met algemene stemmen is aangenomen. In stemming komt de motie-Agnes Mulder/Van Veldhoven (21501-33 nr. 632). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Monasch de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Veldhoven c.s. (21501-33 nr. 633). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Monasch de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. Mevrouw Agnes Mulder (CDA): Voorzitter. Zojuist is mijn motie aangenomen. Die wijkt af van het kabinetsstandpunt. Wij hopen natuurlijk dat de minister onze motie nu wel gaat uitvoeren in Europa. Als u dat even aan hem kunt doorsturen dan heel graag. Dank u wel.De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Van Veldhoven c.s. (21501-33 nr. 634). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Monasch de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.