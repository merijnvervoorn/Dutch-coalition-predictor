3 Regeling van werkzaamheden Regeling van werkzaamheden De voorzitter: In overleg met de aanvragers stel ik voor om het debat over WikiLeaks het debat over het niet in behandeling nemen van meldingen van klokkenluiders het dertigledendebat over het persoonsgebonden budget de interpellatie-Paulus Jansen over kernenergie in Duitsland en het dertigledendebat over alcoholconsumptie door jongeren van de lijst van debatten af te voeren. Ik stel voor toe te voegen aan de agenda: - het VAO mensenrechten en vrijheid met als eerste spreker het lid Timmermans; - het VAO ov-chipkaart met als eerste spreker het lid Van Gent; - het VAO subsidiebeleid onderwijssubsidies met als eerste spreker het lid Çelik; - het VAO Belastingdienst met als eerste spreker het lid Bashir. Overeenkomstig de voorstellen van de voorzitter wordt besloten. De voorzitter: Het woord is aan de heer Ormel. De heer Ormel (CDA): Voorzitter. Op 15 april jongstleden heb ik namens de CDAfractie vragen gesteld aan de minister van Buitenlandse Zaken over terreurdreiging van Hezbollah. Deze vragen zijn nog niet beantwoord. De voorzitter: Wij zullen het stenogram doorgeleiden naar het kabinet. Het woord is aan mevrouw Kooiman. Mevrouw Kooiman (SP): Voorzitter. Er is een personeelstekort in de jeugdgevangenissen. Het personeel in Den Hey-Acker wordt verplicht om een noodrooster te tekenen wat ontzettend onverantwoorde veiligheidsrisico's met zich brengt. Ik vind dat ongehoord en niet veilig. Daarom wil ik graag met spoed het liefst voor het zomerreces een debat met de staatssecretaris van Veiligheid en Justitie. Mevrouw Van Toorenburg (CDA): Voorzitter. Dit is inderdaad een vrij schokkend bericht. Gelet op de agenda zijn wij er niet gerust op dat wij het debat voor de zomer kunnen voeren. Ons indringende verzoek is dan ook: eerst een brief van het kabinet en dan een procedurevergadering om zo snel mogelijk een spoed-AO te kunnen plannen. Dan kunnen wij echt voor de zomer een debat houden. Mevrouw Bouwmeester (PvdA): Ook de fractie van de Partij van de Arbeid vindt dit een zeer schokkend bericht; daarom steun voor een dertigledendebat want wij vinden dat belangrijk. Wij willen graag een brief van de staatssecretaris maar niet alleen over deze jji. Ik wil ook weten hoe het in de andere jji's zit. Elkekeer zegt de staatssecretaris nee terwijl uit de krant blijkt dat er wel een groot probleem is dus een spoeddebat. De voorzitter: Ik weet even niet wat een "jji" is. Mevrouw Bouwmeester (PvdA): Dat is een justitiële jeugdinrichting. Mevrouw Helder (PVV): Voorzitter. Ik zou ook eerst een brief willen maar dan wel over deze justitiële jeugdinrichting. Uit de berichtgeving is mij namelijk niet duidelijk of het personeelstekort komt door de noodzakelijke sluiting van zes jji's. Daarover zou ik graag een brief willen. Ik sluit mij aan bij het verzoek van collega Van Toorenburg om een spoed-AO over deze situatie. De heer Van der Steur (VVD): Voorzitter. Van de VVD-fractie geen steun voor het verzoek om een spoeddebat met name omdat dit niet meer voor het reces kan worden georganiseerd. Steun voor het verzoek om een brief. Ook zullen wij in de procedurevergadering het verzoek om een algemeen overleg steunen. Mevrouw Kooiman (SP): Ik steun natuurlijk het verzoek om een brief. Ik vind het heel belangrijk om dit voor het zomerreces te behandelen omdat het zomerrooster al per 9 juli aanstaande ingaat. Ik zie dat ik steun heb om het verzoek om te zetten in een spoed-AO. Ik zal dit via de schriftelijke weg voorleggen aan de commissie. De voorzitter: Wij zullen het stenogram meteen doorgeleiden naar het kabinet. Uw tweede verzoek mevrouw Kooiman. Mevrouw Kooiman (SP): Ik doe dit verzoek namens mijn collega Leijten. Samen met de fracties van de PvdA GroenLinks D66 de PvdD en de ChristenUnie dus de gehele oppositie willen wij een dertigledendebat aanvragen over de toekomst van patiënten- gehandicapten- en ouderenorganisaties. Wij hebben al geprobeerd om dit in de procedurevergadering te regelen maar dat is helaas niet gelukt. Spijtig genoeg staan wij daarom hier. Mevrouw Venrooy-van Ark (VVD): Voorzitter. Ik heb nog even de convocatie meegenomen van het wetgevingsoverleg dat de commissie vorige week heeft gehouden. In de procedurevergadering is hieraan anders dan een terugblik een vooruitblik toegevoegd namelijk de invulling van de subsidietaakstelling van VWS. Tijdens het wetgevingsoverleg was de SP-fractie niet aanwezig en zijn er ook geen moties hierover ingediend. Inmiddels is er decharge verleend dus de VVDfractie heeft geen behoefte aan dit debat. Mevrouw Gerbrands (PVV): Hetzelfde geldt voor de PVV-fractie. Het is al behandeld. Daarom zien wij de noodzaak van een debat over dit onderwerp niet in.Mevrouw Dijkstra (D66): De D66-fractie heeft wel gevraagd om een AO over dit onderwerp. Het AO over het jaarverslag van VWS betrof 2010. We spreken over de toekomst van de patiëntenorganisaties. Het is voor ons te belangrijk om het hierbij te laten. De heer Van der Staaij (SGP): Ook de SGP-fractie wil er wel afzonderlijk over spreken maar liever in een AO dan tijdens een dertigledendebat. De voorzitter: Mevrouw Kooiman u hebt voldoende steun voor een dertigledendebat. Ik vraag u en de commissie ondanks dat u daar blijkbaar al gelegenheid voor heeft gehad toch te kijken of het mogelijk is om ruimte te vinden op de agenda van de commissie. Dat is een dringend verzoek. Als dit niet mogelijk is ga ik het dertigledendebat plannen. Mevrouw Kooiman (SP): Voorzitter. Daar sluit ik mij graag bij aan. De voorzitter: Het woord is aan de heer De Roon. De heer De Roon (PVV): Voorzitter. Op 12 en 13 mei jongstleden heb ik over drie onderwerpen schriftelijke vragen gesteld aan de minister van Buitenlandse Zaken namelijk over een verzoening tussen Hamas en Fatah over een Israëlische spoorlijn en over het niet aflatende islamitisch geweld tegen christenen in Egypte. Op 28 juni aanstaande is er een belangrijk algemeen overleg over de Arabische regio. Bij de voorbereiding daarvan heb ik antwoord op mijn vragen nodig. Ik verzoek de minister van Buitenlandse Zaken om uiterlijk volgende week deze vragen te beantwoorden. De voorzitter: Wij zullen het stenogram doorgeleiden naar het kabinet. Het woord is aan mevrouw Schouten. Mevrouw Schouten (ChristenUnie): Ik wil graag rappelleren op onbeantwoorde schriftelijke vragen van de leden Ortega-Martijn Dijkgraaf en Gesthuizen over het raadsbesluit om in Zoetermeer 52 koopzondagen toe te staan. Deze vragen zijn 16 mei jongstleden ingezonden. De mensen in Zoetermeer en ook wij wachten zeer op de beantwoording. Graag wil ik hierop een reactie. De voorzitter: Wij zullen het stenogram doorgeleiden naar het kabinet. Het woord is aan mevrouw Bouwmeester. Mevrouw Bouwmeester (PvdA): Voorzitter. Ik vervang mevrouw Hamer. De Partij van de Arbeid vraagt een dertigledendebat aan. Sinds de behandeling van de WIA wacht de Kamer al op het eindoordeel van het deskundigencommittee over de WIA van de ILO de International Labour Organization de internationale vakbond. De ILO heeft zich kritisch uitgelaten over de WIA. Om tot een afronding van het eindoordeel te komen heeft de ILO nog een aantal aanvullende vragen gesteld aan de Nederlandse regering. Om vaart te maken heeft de Kamer de motie-Hamer aangenomen om de regering op te roepen om op korte termijn eenhelder tijdpad af te spreken met de ILO. Staatssecretaris De Krom ziet de bui al hangen en legt deze motie naast zich neer. Hij pleit bij de ILO voor meer beleidsvrijheid inzake de WIA. Hierover willen wij graag met de staatssecretaris in debat omdat een aangenomen motie dient te worden uitgevoerd. De heer Omtzigt (CDA): De uitspraken van staatssecretaris De Krom suggereren inderdaad dat hij de motie niet geheel ter harte genomen heeft. Wij zouden graag een brief ontvangen van de staatssecretaris waarin hij uitlegt hoe hij deze motie en de twee andere aangenomen moties precies gaat uitvoeren en welk tijdpad daarbij hoort. Als dit tijdpad voldoende ruimte biedt heeft de CDA-fractie geen behoefte meer aan een dertigledendebat. Wij vermoeden dat zo'n brief binnen een dag of twee geschreven kan worden. De heer Huizing (VVD): Ook wij hebben geen behoefte aan een dertigledendebat. Ik neem aan dat de opmerkingen voortkomen uit berichtgeving in de media. Daaruit blijkt op geen enkele wijze dat staatssecretaris De Krom de motie naast zich neerlegt. Hij is het alleen niet eens met het oordeel van de ILO. Dat is iets heel anders. Mevrouw Kooiman (SP): Ik kan mij het verzoek om een brief goed voorstellen maar ik steun ook het verzoek van de PvdA-fractie. De voorzitter: We zullen het stenogram doorgeleiden naar het kabinet. Ik zal het dertigledendebat plannen. Uw fractie alleen heeft al dertig leden mevrouw Bouwmeester. Mevrouw Bouwmeester (PvdA): Geweldig hè? De voorzitter: In het dertigledendebat geldt een spreektijd van drie minuten per fractie.