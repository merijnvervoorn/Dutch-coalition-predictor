17 Stemmingen moties Werken na de AOW-gerechtigde leeftijd Aan de orde zijn de stemmingen over moties ingediend bij de behandeling van het wetsvoorstel Aanpassing van enige arbeidsrechtelijke bepalingen die een belemmering kunnen vormen voor werknemers en ambtenaren die na de AOW-gerechtigde leeftijd willen blijven werken (Wet werken na de AOW-gerechtigde leeftijd) te weten: - de motie-Klein over een integrale visie "Werken en AOW" (34073 nr. 15); - de motie-Klein over de inzet op het Actieplan 55PlusWerkt (34073 nr. 16); - de motie-Klein over stimuleringsmaatregelen voor een leven lang leren (34073 nr. 17); - de motie-Krol over 1 januari 2017 als invoerdatum van de volledige wet (34073 nr. 18). (Zie vergadering van 12 maart 2015.) De voorzitter: De motie-Klein (34073 nr. 16) is in die zin gewijzigd dat zij thans luidt: Motie De Kamer gehoord de beraadslaging overwegende dat de Wet werken na de AOW-gerechtigde leeftijd een balans geeft tussen de mogelijkheden van vrijwillig werken op basis van een arbeidsovereenkomst en het mogelijk risico van arbeidsverdringing van bijvoorbeeld 50-plussers; van mening dat de huidige moeilijke positie op de arbeidsmarkt van 50-plussers geen belemmering mag zijn voor het stimuleren van werken na de AOW-gerechtigde leeftijd; verzoekt de regering de inzet op het Actieplan 55PlusWerkt te continueren en waar nodig nieuwe impulsen te geven en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 22 was nr. 16 (34073). Ik stel vast dat wij hier nu over kunnen stemmen. De voorzitter: Op verzoek van de heer Klein stel ik voor zijn gewijzigde motie (34073 nr. 22 was nr. 16) aan te houden.Daartoe wordt besloten. In stemming komt de motie-Klein (34073 nr. 15). De voorzitter: Ik constateer dat de aanwezige leden van de fracties van Klein de Groep Kuzu/Öztürk en 50PLUS voor deze motie hebben gestemd en de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD D66 GroenLinks de PvdA de PvdD en de SP ertegen zodat zij is verworpen. In stemming komt de motie-Klein (34073 nr. 17). De voorzitter: Ik constateer dat de aanwezige leden van de fracties van het CDA Klein de Groep Kuzu/Öztürk en 50PLUS voor deze motie hebben gestemd en de aanwezige leden van de fracties van de PVV de Groep Bontes/Van Klaveren de ChristenUnie de SGP de VVD D66 GroenLinks de PvdA de PvdD en de SP ertegen zodat zij is verworpen. In stemming komt de motie-Krol (34073 nr. 18). De voorzitter: Ik constateer dat de aanwezige leden van de fracties van de Groep Bontes/Van Klaveren de Groep Kuzu/Öztürk en 50PLUS voor deze motie hebben gestemd en de aanwezige leden van de fracties van de PVV het CDA de ChristenUnie de SGP de VVD Klein D66 GroenLinks de PvdA de PvdD en de SP ertegen zodat zij is verworpen.