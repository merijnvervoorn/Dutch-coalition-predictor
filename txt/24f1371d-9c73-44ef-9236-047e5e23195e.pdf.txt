22 Stemmingen moties Initiatiefnota-Belhaj over autonome wapensystemen Aan de orde zijn de stemmingen over moties ingediend bij het debat over de initiatiefnota van het lid Belhaj over autonome wapensystemen te weten: - de motie-Van Ginneken c.s. over pleiten voor een additioneel protocol of losstaand internationaal verdrag waarmee autonome wapensystemen verboden worden (35848 nr. 6); - de motie-Van Ginneken c.s. over staten oproepen om de verplichting tot weapon reviews uit te voeren (35848 nr. 7); - de motie-Van Ginneken c.s. over gedeeltelijk autonome wapensystemen betrekken bij de artikel 100-brief (35848 nr. 8); - de motie-Van Wijngaarden c.s. over geen nieuwe standpunten rond autonome wapensystemen innemen alvorens een appreciatie van het advies van CAVV en AIV met de Kamer is gedeeld (35848 nr. 9); - de motie-Van Wijngaarden c.s. over nauw optrekken met NAVO-bondgenoten bij volkenrechtelijke standpunten en militaire R&D als het gaat om autonome dan wel semiautonome wapensystemen (35848 nr. 10). (Zie notaoverleg van 13 december 2021.) De voorzitter: Op verzoek van mevrouw Van Ginneken stel ik voor haar moties (35848 nrs. 6 7 en 8) aan te houden. Daartoe wordt besloten. In stemming komt de motie-Van Wijngaarden c.s. (35848 nr. 9). De voorzitter: Ik constateer dat de leden van de fracties van DENK de VVD de SGP het CDA JA21 BBB FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Wijngaarden c.s. (35848 nr. 10). De voorzitter: Ik constateer dat de leden van de fracties van DENK Fractie Den Haan de ChristenUnie de VVD de SGP het CDA JA21 BBB de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen. Ik had aan de heer Van der Lee beloofd dat ik nog even terug zou komen op het amendement-Ellemeet. Wij hebben vóór staan: SP GroenLinks BIJ1 D66 het lid Omtzigt Volt DENK PvdA Partij voor de Dieren BBB Forum voorDemocratie; dat zijn 70 leden. Het amendement is daarmee dus niet aangenomen. De heer Grinwis en dan mevrouw Van der Plas. De heer Grinwis (ChristenUnie): Voorzitter. Bij de motie op stuk nr. 9 (35848) stak ik ook mijn vinger op maar werd de ChristenUnie niet genoemd. De voorzitter: Dank u wel. We zullen dit in de Handelingen opnemen. De heer Grinwis (ChristenUnie): Ik heb nog iets. Even terug naar de stemmingen onder agendapunt 7. De motie-Grinwis/Inge van Dijk op stuk nr. 552 (24095) was ontraden en is nu aangenomen. Ik hoor graag van het kabinet het liefst deze week hoe het die motie gaat uitvoeren. De voorzitter: Prima. Dank u wel meneer Grinwis. We zullen dit doorgeleiden naar het kabinet. Mevrouw Van der Plas BBB. Mevrouw Van der Plas (BBB): Mijn motie onder agendapunt 11 op stuk nr. 2797 (19637) was niet ontraden maar toch wil ik graag een brief van de minister over hoe ze deze verder gaat uitvoeren. De voorzitter: Dank u wel. We zullen dit doorgeleiden naar het kabinet. Daarmee zijn we gekomen aan het einde van de stemmingen. Ik schors de vergadering voor een enkel moment. Daarna ga we over tot de regeling van werkzaamheden. Ik dank de staatssecretaris voor haar aanwezigheid bij ons en wens haar veel succes. De staatssecretaris wenst ons allemaal een goede kerst. Dank u wel. De vergadering wordt enkele ogenblikken geschorst.