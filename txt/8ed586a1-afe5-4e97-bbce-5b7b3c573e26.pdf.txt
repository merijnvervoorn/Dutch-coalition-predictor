53 Stemmingen moties Armoede- en schuldenbeleid Aan de orde zijn de stemmingen over moties ingediend bij het VAO Armoede- en schuldenbeleid te weten: - de motie-Schouten c.s. over meteen deelnemen aan de pilot landelijk beslagregister (24515 nr. 283); - de motie-Schouten c.s. over respecteren van de beslagvrije voet (24515 nr. 284); - de motie-Karabulut over inzetten van het budget uit het EFMB voor het kindpakket (24515 nr. 285); - de motie-Kuzu/Karabulut over oormerken van de extra middelen uit het regeerakkoord voor armoedebestrijding (24515 nr. 286). (Zie vergadering van heden.) De voorzitter: De motie-Schouten c.s. (24515 nr. 283) is in die zin gewijzigd dat zij thans luidt: Motie De Kamer gehoord de beraadslaging constaterende dat na de zomer de pilot van het landelijk beslagregister van start gaat maar dat de overheid hier nog niet aan deelneemt; overwegende dat inzage in de incassoregelingen van debiteuren juist ook met overheidsorganisaties eraan bijdraagt dat schuldeisers beter zicht krijgen op de financiÃ«le positie van hun debiteuren en incassoregelingen; van mening dat de effectiviteit van het beslagregister wordt beperkt wanneer de overheid hier niet aan deelneemt; verzoekt de regering om de overheid meteen deel te laten nemen aan de pilot landelijk beslagregister en mogelijke belemmeringen daartoe zo snel mogelijk weg te nemen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 287 was nr. 283 (24515). Ik stel vast dat wij hier nu over kunnen stemmen. Op verzoek van de heer Kuzu stel ik voor zijn motie (24515 nr. 286) aan te houden. Daartoe wordt besloten.In stemming komt de gewijzigde motie-Schouten c.s. (24515 nr. 287 was nr. 283). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP 50PLUS/Baay-Timmerman 50PLUS/Klein D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Schouten c.s. (24515 nr. 284). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de Groep Bontes/Van Klaveren ertegen zodat zij is aangenomen. In stemming komt de motie-Karabulut (24515 nr. 285). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.