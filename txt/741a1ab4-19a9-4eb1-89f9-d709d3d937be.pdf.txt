7 Stemmingen moties Wet taal en toegankelijkheid Aan de orde zijn de stemmingen over aangehouden moties ingediend bij de behandeling van het wetsvoorstel Wijziging van onder meer de Wet op het hoger onderwijs en wetenschappelijk onderzoek en de Wet educatie en beroepsonderwijs in verband met het stellen van voorschriften ten behoeve van de toegankelijkheid van het hoger onderwijs en met betrekking tot taal in het hoger en middelbaar beroepsonderwijs (Wet taal en toegankelijkheid) te weten: - de motie-Wiersma/Bruins over het verhogen van de Engelse taalvaardigheid van docenten (35282 nr. 33); - de motie-Van den Hul/Westerveld over besluitvorming over de toekomst van de Neso's (35282 nr. 39). (Zie vergadering van 11 december 2019.) De voorzitter: De motie-Wiersma/Bruins (35282 nr. 33) is in die zin gewijzigd dat zij thans luidt: Motie De Kamer gehoord de beraadslaging constaterende dat veel colleges op hogeronderwijsinstellingen tegenwoordig in het Engels worden gegeven door docenten die Engels niet als moedertaal hebben; overwegende dat zowel internationale als Nederlandse studenten in enquÃªtes aangeven niet altijd tevreden te zijn over de Engelse taalvaardigheid van docenten; overwegende dat om de lesstof succesvol over te brengen op de student de docent het Engels op een professioneel niveau dient te beheersen; verzoekt de regering de onderwijsinstellingen te laten borgen daar waar een inspanningsverplichting onvoldoende wordt gepleegd een plan van aanpak op te stellen om de Engelse taalvaardigheid van docenten te verhogen en de Kamer hier voor de zomer van 2020 over te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 65 was nr. 33 (35282).De voorzitter: De motie-Van den Hul/Westerveld (35282 nr. 39) is in die zin gewijzigd dat zij thans luidt: Motie De Kamer gehoord de beraadslaging constaterende dat Nederland dankzij onder meer zijn netwerk van Holland Alumni en Netherlands Education Support Offices (Neso's) een internationale sleutelpositie heeft waar het gaat om het stimuleren van onderwijs wereldwijd en kennisdeling; constaterende dat met het voorliggende plan de toekomst voor de Neso's onduidelijk is; verzoekt de regering de Neso's te evalueren en deze evaluatie tevens mee te nemen in de uitvoering van de aanstaande internationale kennisstrategie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 64 was nr. 39 (35282). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Wiersma/Bruins (35282 nr. 65 was nr. 33). De voorzitter: Ik constateer dat de leden van de fracties van de SP de PvdA de PvdD Van Kooten-Arissen 50PLUS de VVD het CDA de ChristenUnie en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. De heer Wiersma. De heer Wiersma (VVD): Voorzitter zou ik een brief van het kabinet mogen over hoe het deze motie gaat uitvoeren? De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de gewijzigde motie-Van den Hul/Westerveld (35282 nr. 64 was nr. 39). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen de VVD het CDA FvD en Van Haga voor deze gewijzigdemotie hebben gestemd en de leden van de overige fracties ertegen zodat zij is aangenomen.