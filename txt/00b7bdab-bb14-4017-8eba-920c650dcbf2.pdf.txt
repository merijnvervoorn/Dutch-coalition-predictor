15 Stemming motie NOVI Aan de orde is de stemming over een aangehouden motie ingediend bij het VAO NOVI te weten: - de motie-Regterschot over geen alternatieven onmogelijk maken (34682 nr. 57). (Zie vergadering van 29 oktober 2020.) De voorzitter: De motie-Regterschot (34682 nr. 57) is in die zin gewijzigd dat zij thans luidt: Motie De Kamer gehoord de beraadslaging overwegende dat energie-infrastructuur en buisleidingen zowel als transportmodaliteit Ã©n als voorwaarde voor de energietransitie een prioriteit voor het kabinet zijn; overwegende dat het kabinet een haalbaarheidsonderzoek gestart is naar het vervoer van gevaarlijke stoffen via een buisleidingentraject zo blijkt uit de MIRT-brief van juni 2020 van de haven van Rotterdam naar Chemelot; constaterende dat het netwerk van buisleidingen tussen de belangrijke haven- en chemieclusters zoals Rotterdam en Chemelot richting Duitsland van nationaal belang is; verzoekt de minister vooruitlopend op het resultaat van een zorgvuldige afweging van belangen in het Programma Energiehoofdstructuur de bestaande reserveringen voor buisleidingen in Nederland conform de Structuurvisie Buisleidingen niet verder te beperken en geen onomkeerbare stappen te zetten in deze richting en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 75 was nr. 57 (34682). Ik stel vast dat wij hier nu over kunnen stemmen. Op verzoek van mevrouw Regterschot stel ik voor haar gewijzigde motie (34682 nr. 75 was nr. 57) opnieuw aan te houden. Daartoe wordt besloten.