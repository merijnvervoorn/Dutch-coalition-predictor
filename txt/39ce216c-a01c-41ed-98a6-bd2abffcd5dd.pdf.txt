8 Regeling van werkzaamheden De voorzitter: Ik stel voor toestemming te geven voor het houden van een wetgevingsoverleg met stenografisch verslag: - van de vaste commissie voor Economische Zaken en Klimaat vandaag van 18.00 uur tot 22.00 uur over de suppletoire begrotingen Urgenda (35234 tot en met 35237); - van de vaste commissie voor Landbouw Natuur en Voedselkwaliteit op maandag 2 december van 17.00 uur tot 23.00 uur over het wetsvoorstel Wijziging van de Meststoffenwet in verband met de implementatie van het zesde actieprogramma Nitraatrichtlijn (35233); - van de vaste commissie voor Landbouw Natuur en Voedselkwaliteit op woensdag 4 december van 10.00 uur tot 11.30 uur en 18.00 uur tot 21.00 uur over het wetsvoorstel Regels voor de aanpak van de stikstofproblematiek in relatie tot natuur (Spoedwet aanpak stikstof) (35347); - van de vaste commissie voor Landbouw Natuur en Voedselkwaliteit op woensdag 4 december van 12.00 uur tot 18.00 uur over het Voorstel van wet van de leden Kops Graus en Van Aalst houdende een noodregeling over stikstof (Tijdelijke noodwet stikstof) (35333). Ik stel voor dinsdag 3 december aanstaande ook te stemmen over de ingediende moties bij het notaoverleg over het MIRT en bij het wetgevingsoverleg over het begrotingsonderdeel Media. Ik stel voor toe te voegen aan de agenda van de Kamer: - het wetsvoorstel Tijdelijke maatregelen inzake een publiekrechtelijke aanpak van de gevolgen van bodembeweging door gaswinning uit het Groningenveld en de gasopslag bij Norg (Tijdelijke wet Groningen) (35250); - het wetsvoorstel Wijziging van de Elektriciteitswet 1998 en Gaswet (implementatie wijziging Gasrichtlijn en een aantal verordeningen op het gebied van elektriciteit en gas) (35283); - het wetsvoorstel Wijziging van de Wet handhaving consumentenbescherming ter uitvoering van Verordening (EU) 2017/2394 van het Europees Parlement en de Raad van 12 december 2017 betreffende samenwerking tussen de nationale autoriteiten die verantwoordelijk zijn voor handhaving van de wetgeving inzake consumentenbescherming en tot intrekking van Verordening (EG) nr. 2006/2004 (35251); - het wetsvoorstel Wijziging van de Vreemdelingenwet 2000 tot aanpassing van de wettelijke grondslag voor vrijheidsontneming van asielzoekers na afwijzing of niet in behandeling nemen van een aan de grens ingediend asielverzoek (35271). Aangezien voor de volgende stukken de termijnen zijn verstreken stel ik voor deze stukken voor kennisgeving aan te nemen: 28684-578; 31710-74 en 21501-08-791. Op verzoek van een aantal leden stel ik voor de volgende door hen ingediende moties opnieuw aan te houden: 32813-134; 29614-81; 29664-178; 29628-770; 21501-32-1097; 34775X-129; 25295-58; 28625-266; 26407-120; 26407-119 en 35300-41. Ik stel voor de volgende stukken van de stand van werkzaamheden af te voeren: 21501-02-1894; 23987-256; 21501-02-1890; 23987-255; 23987-254; 20043-114; 23987253; 32735-190; 21501-20-1339; 2018Z09045; 21501-02-1864; 2018Z04307; 2018Z07784; 21501-02-1827; 23987-214; 21109233; 21501-02-1862; 21501-07-1508; 23987-242; 21501-201320; 21501-08-725; 21501-02-1820; 23987-213; 2018Z01271; 23987-211; 34775-V-47; 21501-08-704; 22112-2459; 32735180; 32793-452; 31839-698; 34880-16; 31839-699; 31839-696; 31839-697; 31839-694; 34053-37; 31839-675; 31839-692; 35300-VII-9; 35300-49; 33977-27; 28325-199; 32757-154; 28325-200; 28325-201; 35000-XIV-68; 22112-2814; 35068; 27858-482; 21501-32-1199; 21501-32-1198; 27858-479; 2150132-1190; 21501-32-1185; 21501-32-1191; 27858-455; 32201110; 27858-451; 22112-2788; 32824-284; 30821-94; 3273437; 33694-51; 2019Z21708; 32851-57; 35300-V-9; 35300-V-7; 35000-VIII-233; 35300-VIII-81; 32820-322; 29984-865; 28165305; 31789-97; 28165-304; 28165-306; 21501-34-319; 2150134-320; 24724-166; 23987-374; 35300-XII-80; 21501-33-780; 2019Z21716; 31066-536; 27625-488; 35300-X-43; 31757-98; 24515-497; 21501-33-782; 27625-487; 21501-02-2081; 2150102-2080; 29544-956; 27925-670; 31511-36; 31511-35; 32623291; 21109-240; 35300-VI-13; 19637-2544; 19637-2537; 29838101; 29279-550; 2019Z22311; 30950-182; 25124-99; 29279549; 29754-533; 33763-143; 33358-13; 33358-12; 31936-638; 34919-35; 33763-151; 33532-87; 22112-2836; 31935-60; 3069645; 30821-93; 29754-532; 35300-V-41; 29911-257; 35300-A4; 2019Z19822. Ik stel voor toe te voegen aan de agenda: - het VAO Nucleaire veiligheid met als eerste spreker mevrouw Kröger namens GroenLinks; - het VAO Hulpmiddelenbeleid met als eerste spreker de heer Van Gerven namens de SP; - het VAO Kansspelen met als eerste spreker de heer Van Nispen namens de SP. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Van Toorenburg namens het CDA. Mevrouw Van Toorenburg (CDA): Voorzitter. We mogen weer intens dankbaar zijn voor onze diensten die iedere dag weer proberen ons allen veilig te houden want naar wij hebben begrepen zijn er gisteren twee aanhoudingen verricht. Mensen zijn aangehouden omdat zij een aanslag zouden hebben beraamd hier in Nederland. Zodra daar de ruimte voor bestaat zeg ik erbij zouden wij daar graag een brief over ontvangen en een debat over willen voeren om te zien wat daarin nog voor ons te bespreken is. De heer De Graaf (PVV): Voorzitter. Zo te lezen waren het heel aardige sociale mensen die elk jaar zes weken op vakantie konden.De voorzitter: Steunt u het verzoek? De heer De Graaf (PVV): Dat was nogal mooi om te lezen. Apart. Uiteraard steun voor het verzoek. De heer Azarkan (DENK): Voorzitter. Ook steun maar wel eerst een brief waarin een reactie wordt gevraagd van de minister van Justitie en misschien ook anderen. Mevrouw Den Boer (D66): Voorzitter. Geen steun. Een brief volstaat. Mevrouw Yeşilgöz-Zegerius (VVD): Voorzitter. Volgens mij inderdaad heel goed nieuws. Daar wil ik wel over spreken. Dus graag een brief. Ik kan mij wel voorstellen dat we het betrekken bij het AO Terrorisme dat gepland zou worden. Dat hebben we gisteren besproken in de pv. Volgens mij is dat sneller. In die zin zou ik willen zeggen: steun voor een AO op dit onderdeel snel in te plannen. De voorzitter: Maar geen steun voor het verzoek? Verzoeken tot AO's gebeuren in de commissie. Daar zit ik niet bij. Mevrouw Yeşilgöz-Zegerius (VVD): Ik wil niet zeggen: geen steun voor een debat. Ik wil het ergens anders voeren. De voorzitter: Dus geen steun. Mevrouw Yeşilgöz-Zegerius (VVD): Oké. De heer Van der Staaij (SGP): Steun voorzitter voor dit debat. De heer Van den Berge (GroenLinks): Voorzitter. Steun voor een brief maar dan inderdaad bij een AO. Dus geen steun voor een plenair debat. De heer Van Raak (SP): Ook veel complimenten voor alle diensten. We zullen gaandeweg als er iets te informeren valt geïnformeerd worden. Dat zal waarschijnlijk zijn voor het algemeen overleg Terrorisme hoop ik. De voorzitter: Geen steun.De heer Van Raak (SP): Als dat wel zo is dan gaan we het daar bespreken. De voorzitter: Dus geen steun. De heer Bruins (ChristenUnie): Steun voorzitter. Mevrouw Kuiken (PvdA): Voorzitter steun voor een brief. Maar ik zou gaan voor het AO dus geen steun voor een apart debat nu. De voorzitter: Oké. Mevrouw Van Toorenburg u heeft geen meerderheid voor het houden van een debat. Mevrouw Van Toorenburg (CDA): Heb ik meer dan 30 leden? De voorzitter: Ja. Mevrouw Van Toorenburg (CDA): Dan wil ik graag een dertigledendebat op de agenda zetten. Dat doe ik alleen omdat ik me ook realiseer dat het in het AO een plek zal krijgen. Maar ik ga er echt van uit dat we de gegevens nog niet hebben voor het AO dus dan staat er tenminste een debat. De voorzitter: Ja. En als het in een algemeen overleg is behandeld dan zie ik u graag terug om het dertigledendebat van de lijst af te voeren. Ik wil ook opmerken dat het bij de regeling hoort — u heeft het goede voorbeeld gegeven mevrouw Van Toorenburg — dat men het onderwerp kort toelicht echt heel kort en dat daar ook kort op gereageerd wordt. Standpunten komen tijdens het debat aan de orde. Dit is een dienstmededeling. Dan ga ik naar de heer Voordewind namens de ChristenUnie. Heel kort graag. De heer Voordewind (ChristenUnie): Eens kijken of ik uw test doorsta voorzitter. De fractie van de ChristenUnie heeft het verzoek om het debat dat nu voor 12 december gepland staat over CETA het handelsverdrag tussen de Europese Unie en Canada en het SPA het Strategic Partnership Agreement met Canada na het kerstreces te houden in plaats van voor het kerstreces. De voorzitter: Punt. Heel goed.De heer Voordewind (ChristenUnie): Punt. De heer Weverling (VVD): Steun. De heer Amhaouch (CDA): Dan houden wij het ook kort: steun. De heer Bouali (D66): Steun. Punt. De heer Stoffer (SGP): Ik heb gisteravond al steun toegezegd en dat blijft zo. Mevrouw Van Weerdenburg (PVV): Als de ChristenUnie nog wat extra weken nodig heeft om tot de conclusie te komen dat CETA een slecht idee is ... De voorzitter: Mevrouw Van Weerdenburg! Mevrouw Van Weerdenburg (PVV): ... dan vindt de PVV dat prima maar achteraf moet niet blijken dat dat nodig was voor een of andere uitruil in de coalitie. Dus steun met die kanttekening. De voorzitter: Volgens mij heeft u dat gisteren ook gezegd. De heer Van Raan (PvdD): Ik heb dezelfde kanttekening als mijn voorgangster. Wat de Partij voor de Dieren betreft komt het wel direct na het kerstreces. Direct na het kerstreces niet te lang wachten. De heer Alkaya (SP): Voorzitter. De uitruil in de coalitie die de PVV benoemt is precies ... De voorzitter: Nee! We hebben net afgesproken om geen standpunten te noemen. Gewoon steun of geen steun. De heer Alkaya (SP): Maar wilt u ook geen toelichting voorzitter? De voorzitter: Nee. De heer Alkaya (SP): Geen toelichting?De voorzitter: Nee. De heer Alkaya (SP): Nou dan steun ik het niet. De voorzitter: Oké. De heer Baudet (FvD): Geen steun. De heer Kuzu (DENK): Steun. Geen dag na het kerstreces. De heer Voordewind (ChristenUnie): Een dag na het kerstreces bedoelt u. Mevrouw Diks (GroenLinks): Voorzitter. Ik moet heel eerlijk zeggen dat ik het best een ingewikkelde vraag vind want ... De voorzitter: Nee. Mevrouw Diks (GroenLinks): U vindt het geen ingewikkelde vraag? De voorzitter: Steunt u het of steunt u het niet? Mevrouw Diks (GroenLinks): Ik wil wel aangeven dat ik het ingewikkeld vind. Ik wil graag collegiaal zijn in de richting van de ChristenUnie maar ik begrijp helemaal niet wat het strategisch partnerschap feitelijk met CETA te maken heeft ... De voorzitter: Geen idee. Mevrouw Diks (GroenLinks): ... dus daarom zou ik ervoor zijn om het voorstel van de heer Voordewind niet te steunen. De voorzitter: Dus geen steun. Mevrouw Kuiken (PvdA): Voorzitter ik steun dit verzoek wel.Mevrouw Sazias (50PLUS): Steun. De voorzitter: U heeft een meerderheid dus we halen het debat van de agenda. De heer Voordewind (ChristenUnie): Dank u wel. De voorzitter: Dank u wel. Dan ga ik nu naar mevrouw Ploumen namens de PvdA. Mevrouw Ploumen (PvdA): Voorzitter. Een jaar geleden gingen twee ziekenhuizen plotsklaps failliet. Er worden een aantal onderzoeken gedaan naar de gang van zaken. Het eerste onderzoek is gedaan door de IGJ. Dat onderzoek is gisteren naar buiten gekomen. Er komen er nog twee. Ik zou aan de minister willen vragen om een reactie op die rapporten te geven en ik zou aan de Kamer willen vragen om met elkaar vast te stellen dat we na ommekomst van die drie rapporten onmiddellijk een debat zullen houden want mensen wachten daarop. Mevrouw Van den Berg (CDA): Voorzitter als alle rapporten er zijn dan willen wij ook graag een plenair debat. Dus als het op die tijd ingepland kan worden is het prima. De voorzitter: Dus u steunt het verzoek? Mevrouw Van den Berg (CDA): Ja maar na ommekomst van álle rapporten. De voorzitter: Oké. Mevrouw Agema (PVV): Steun. Ik vroeg me af of er niet al iets op het langetermijnschema stond voorzitter. Maar wat ik ook graag wil van de minister is een reactie op alle keren dat hij in de Handelingen heeft laten opnemen dat patiënten geen risico hebben gelopen. Want dat blijkt nu wel het geval te zijn. Mevrouw Bergkamp (D66): Voorzitter. Steun voor het debat maar inderdaad na ommekomst van de rapporten en de reactie van het kabinet daarop.De heer Veldman (VVD): Daar kan ik mij bij aansluiten voorzitter. De heer Kuzu (DENK): Steun voorzitter. Mevrouw Sazias (50PLUS): Ja ook steun van 50PLUS. De heer Bruins (ChristenUnie): Voor nu geen steun. We wachten eerst op de rapporten. De heer Van Gerven (SP): Het was vernietigend. Alle steun voor het debat. De heer Renkema (GroenLinks): Steun. De heer Van der Staaij (SGP): Steun. De voorzitter: Mevrouw Ploumen u heeft een meerderheid. Mevrouw Ploumen (PvdA): Fijn. Dank u wel. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Kuiken. Mevrouw Kuiken (PvdA): Voorzitter. Ik sta hier als voorzitter van de commissie Landbouw Natuur en Voedselkwaliteit om te verzoeken om 3 december — sorry dat ik even spiek — te stemmen over de Wijziging van de Meststoffenwet in verband met de implementatie van het zesde actieprogramma van de Nitraatrichtlijn (35233) en 5 december te stemmen over de Spoedwet aanpak stikstof (35347) en de Tijdelijke noodwet stikstof (35333). Dat is mijn verzoek voorzitter. De voorzitter: Daar gaan we rekening mee houden mevrouw Kuiken. Dan geef ik nu het woord aan de heer Baudet. Nee? Dan ga ik naar mevrouw Helder namens de PVV. Mevrouw Helder (PVV): Dank u wel voorzitter. De structurele krapte bij de politie krijgt een gezicht. We hebben het er weliswaar vorige week over gehad maar gisteren en vandaag lieten tweeburgemeesters weten dat politiebureaus — de weinige die we nog hebben — niet meer voltijd open en ook niet volledig bemand zijn en dat specialistische teams worden opgeheven. Om de krapte enigszins het hoofd te bieden wordt het ene gat met het andere gedicht. Daar wil ik heel graag zo snel mogelijk een debat over met de minister van Justitie en Veiligheid. Mevrouw Kuiken (PvdA): Voorzitter. Er zijn inderdaad acuut radicale maatregelen nodig dus steun voor dit debat. Mevrouw Den Boer (D66): Voorzitter. Het gaat ten eerste over beménsing van politiebureaus en niet over bemánning. Daarnaast hebben we net de begroting gehad en komt er nog een AO Politie op 19 december dus ... De voorzitter: Dus geen steun? Mevrouw Den Boer (D66): ... dan kunnen we dit prima bespreken met elkaar. Geen steun. Mevrouw Yeşilgöz-Zegerius (VVD): Voorzitter. We hebben over tien dagen geloof ik een AO Politie. Laten we het daarbij betrekken. Wellicht kan er ook een brief komen vanuit het kabinet die is gericht op de twee signalen die we na de begroting hebben gehad. De voorzitter: Dus geen steun. De heer Van Raak (SP): Wat zo lang dreigde te gebeuren is nu gebeurd. De veiligheid is echt in gevaar. We hebben daar al Kamervragen over gesteld. Ik heb de minister gevraagd om die voor het overleg over de politie van 19 december te beantwoorden. Dan wil ik het daar ook bespreken. De voorzitter: Dus geen steun. Meneer Azarkan u was eerder eigenlijk. De heer Azarkan namens DENK. De heer Azarkan (DENK): Geen probleem voorzitter. We hebben er van de week al over gesproken. Het vraagstuk lijkt nu echt te zijn: hoe behouden we de veiligheid met alle taken die de politie heeft? Ik denk dat het het snelst is om daar op 19 december over te spreken. Wat mij betreft dus geen steun voor dit debat maar gewoon tijdens het AO bespreken. Mevrouw Sazias (50PLUS): Ik denk ook dat we dit moeten bespreken bij het AO van 19 december.De heer Van Dam (CDA): Geen steun. De heer Van den Berge (GroenLinks): Voorzitter. Het is een belangrijk onderwerp. Er zijn acute problemen maar wat ons betreft bespreken we het ook bij het algemeen overleg Politie op 19 december. De voorzitter: Mevrouw Helder. Mevrouw Helder (PVV): Voorzitter. Bij het AO staan er altijd tientallen onderwerpen op de agenda. Met vier minuten spreektijd en heel veel sprekers gaat het natuurlijk weer volstrekt door het afvoerputje. Dus bij het eerstvolgende mediabericht dat er weer een politiebureau niet volledig bemánd wordt — ik zeg het nog een keer — ... De voorzitter: Mevrouw Helder. Mevrouw Helder (PVV): ... sta ik hier weer. De voorzitter: Oké. Dank u wel. Ik stel voor het stenogram van dit deel van de vergadering door te geleiden naar het kabinet. Dan geef ik tot slot het woord aan de heer Baudet. Meneer Baudet u heeft gezien hoe dat ging met het aanvragen van debatten want het is de afgelopen tijd een beetje uit de hand gelopen. De heer Baudet namens Forum voor Democratie. De heer Baudet (FvD): Dank u wel mevrouw de voorzitter. Ik wil graag een plenair debat aanvragen naar aanleiding van de gisteren aan ons overhandigde petitie van een groot aantal Iraniërs Perzen in Nederland die bezorgd zijn over de situatie daar. Er is een buitengewoon autocratisch regime dat heel erg hard optreedt tegen de bevolking. Het internet is daar nu ook afgesloten. Ik denk dat dit een thema is waar het Nederlandse parlement zich over kan uitspreken juist ook plenair omdat het een bijzonder ... De voorzitter: Het is helder: u wilt een debat. De heer Baudet (FvD): Nee maar ik wil dat even toelichten. De voorzitter: Nee nee u mag niks toelichten. U heeft niet meer rechten dan de rest van de Kamerleden dus u moet zich ook aande regels houden. Elke keer loopt dit uit de hand dus ik zie erop toe dat u gewoon op dezelfde manier een debat aanvraagt als de rest. Dus ik ga naar mevrouw Van Toorenburg. Mevrouw Van Toorenburg (CDA): Geen steun. De heer Weverling (VVD): Geen steun. Er is vanmiddag een AO Raad Buitenlandse Zaken met de minister en volgende week is er een VAO Iran. Mevrouw Den Boer (D66): Voorzitter idem. Meneer Baudet kan zich dadelijk vervoegen bij het AO RBZ. Mevrouw Leijten (SP): Voorzitter. Daar wilden wij de heer Baudet ook voor uitnodigen want hij kan er vanmiddag al over spreken en volgende week ook plenair. De heer Van der Lee (GroenLinks): Eens met de collega's. De voorzitter: Dan heeft u geen meerderheid meneer Baudet. Daarmee zijn we aan het einde gekomen van de regeling van werkzaamheden. De vergadering wordt enkele ogenblikken geschorst.