6 Beëdiging van de heer H.M. Krul (CDA) Aan de orde is de beëdiging van de heer H.M. Krul (CDA). De voorzitter: Dan moeten we weer overgaan tot een ander onderwerp. Dat voelt altijd een beetje vreemd maar het is ook wel belangrijk namelijk de beëdiging van een nieuwe collega. Zoals te doen gebruikelijk vraag ik mevrouw Leijten tot het uitbrengen van verslag namens de commissie voor het onderzoek van de Geloofsbrieven. Mevrouw Leijten: Het is nogal een overgang voorzitter maar voor de heer Krul is het natuurlijk een niet minder belangrijke dag. De commissie voor het onderzoek van de Geloofsbrieven heeft de stukken onderzocht die betrekking hebben op de heer H.M. Krul te Den Helder. De commissie is tot de conclusie gekomen dat de heer H.M. Krul te Den Helder terecht benoemd is verklaard tot lid van de Tweede Kamer der Staten-Generaal. De commissie stelt u daarom voor om hem toe te laten als lid. Daartoe dient hij wel eerst de eden zoals die zijn voorgeschreven bij de Wet beëdiging ministers en leden StatenGeneraal van 27 februari 1992 Staatsblad nr. 120 af te leggen. Tot slot stellen wij u voor om het volledige rapport in de Handelingen op te nemen. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Ik verzoek de leden en de overige aanwezigen in de zaal en op de publieke tribune voor zover dat mogelijk is te gaan staan. De heer Krul is in het gebouw der Kamer aanwezig om de voorgeschreven eden af te leggen. Ik verzoek de Griffier hem binnen te geleiden. (De heer Krul wordt binnengeleid door de Griffier.) De voorzitter: De door u af te leggen eden luiden als volgt: "Ik zweer dat ik om tot lid van de Staten-Generaal te worden benoemd rechtstreeks noch middellijk onder welke naam of welk voorwendsel ook enige gift of gunst heb gegeven of beloofd.Ik zweer dat ik om iets in dit ambt te doen of te laten rechtstreeks noch middellijk enig geschenk of enige belofte heb aangenomen of zal aannemen. Ik zweer trouw aan de Koning aan het Statuut voor het Koninkrijk en aan de Grondwet. Ik zweer dat ik de plichten die mijn ambt mij oplegt getrouw zal vervullen." De heer Krul (CDA): Zo waarlijk helpe mij God almachtig. De voorzitter: Dank u wel. Dan wil ik u feliciteren met het onderdeel zijn van deze Tweede Kamer. Ik schors de vergadering voor een enkel moment zodat u de felicitaties in ontvangst kunt nemen. De vergadering wordt enkele ogenblikken geschorst.