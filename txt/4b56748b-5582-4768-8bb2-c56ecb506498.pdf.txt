7 Regeling van werkzaamheden De voorzitter: Ik stel voor dinsdag 4 december aanstaande ook te stemmen over: - de ingediende moties bij het wetgevingsoverleg over het begrotingsonderdeel Media; - de ingediende moties bij de notaoverleggen over de initiatiefnota van het lid Van Dam Ruimte voor > vertrouwen in > blauw op straat en de initiatiefnota van de leden Middendorp en Verhoeven Online identiteit en regie op persoonsgegevens. Ik stel voor het Voorstel van wet van de leden Klaver Asscher Beckerman Jetten Dik-Faber Yesilgöz-Zegerius en Agnes Mulder houdende een kader voor het ontwikkelen van beleid gericht op onomkeerbaar en stapsgewijs terugdringen van de Nederlandse emissies van broeikasgassen teneinde wereldwijde opwarming van de aarde en de verandering van het klimaat te beperken (Klimaatwet) (34534) toe te voegen aan de agenda van de Kamer. Op verzoek van een aantal leden stel ik voor de volgende door hen ingediende motie opnieuw aan te houden: 3500037. Aangezien voor de volgende stukken de termijnen zijn verstreken stel ik voor deze stukken voor kennisgeving aan te nemen: 31288-662; 31288-657; 29398-614. Ook stel ik voor de volgende stukken van de stand van werkzaamheden af te voeren: 22112-2702; 28286-1003; 35000-X-11; 35000-X-34; 32623-223; 2018Z20075; 27925-637; 22112-2721; 30183-32; 2018Z21363; 2018Z21182; 2018Z20507; 35000-VIII-89; 26485-293; 33625-275; 30872222; 27625-452; 28089-92; 26442-59; 32813-225; 32813-196; 2018Z13625; 27625-447; 35000-J-4; 33529-531; 33529-528; 2018Z19923; 31288-667; 31288-666; 31511-28; 31511-30; 32820-251; 32820-276; 27664-85; 21501-34-304; 21501-34305. Overeenkomstig de voorstellen van de voorzitter wordt besloten. De voorzitter: Dan geef ik het woord nu aan de heer Arno Rutte namens de VVD. De heer Arno Rutte (VVD): Voorzitter. De allernieuwste allerduurste iPhone is voor jou als je twaalf weken zorg afneemt bij een verslavingszorginstelling maar dan moet je wel even een hele dure restitutiepolis afsluiten. Met de extra zorg die dan kan worden gedeclareerd vult de foute zorgbaas zijn zakken. Dit lijkt geen incident te zijn. Er zijn signalen dat dit breed gebeurt. Ik wil daarover op korte termijn een debat met de minister van Volksgezondheid.De heer Hijink (SP): Voorzitter. Zorgverleners die cadeaus uitdelen; eerder hadden we ook al de zorgverzekeraars die cadeaus uitdeelden. Dat vond de heer Rutte toen juist uitstekend. Het zijn uitwassen die natuurlijk horen bij het zorgstelsel dat de VVD heel graag wil. De voorzitter: U steunt het verzoek. De heer Hijink (SP): Om die reden zouden wij dit debat graag van harte ondersteunen. De voorzitter: U hoeft geen reden te geven. De heer Hijink (SP): Dan kunnen we nog eens tot een nationaal zorgfonds komen. Misschien kan de heer Rutte dat dan ook steunen. De heer Kuzu (DENK): Voorzitter. Het zou natuurlijk niet moeten kunnen dat dit gebeurt. Laten we er dus schande van spreken. De voorzitter: U steunt het verzoek. De heer Kuzu (DENK): Nee ik wil het niet steunen voorzitter. De voorzitter: O pardon. De heer Kuzu (DENK): Dit moeten we zo snel mogelijk bespreken. Daarom is het handig om dit bij een AO te betrekken. Dat is de manier waarop de VVD het altijd doet. De voorzitter: De heer Öztürk geniet hiervan. De heer Kerstens. De heer Kerstens (PvdA): Dag mevrouw de voorzitter. De Partij van de Arbeid ondersteunt de debataanvraag want hier moeten wij het snel met elkaar over hebben. Dit zijn toch echt de uitwassen van de markt die de zorg is geworden. Dit moeten wij niet willen. Mevrouw Ellemeet (GroenLinks): Ik zie de heer Rutte instemmend knikken bij de opmerkingen van de heer Kerstens. Interessant. Ik stel ook voor om dit te betrekken bij een AO.Mevrouw Agema (PVV): Het is bespottelijk dat het gebeurt maar het mag niet. Dus ik zou zeggen: laat de heer Rutte schriftelijke vragen stellen. Het is geen beleidswijziging die hij wil denk ik. Voor de rest kunnen wij de beantwoording betrekken bij een AO. De voorzitter: Geen steun. De heer Geleijnse (50PLUS): Geen steun voor dit debat sec over dit onderwerp. Als de heer Rutte bereid is om ons een debat te gunnen over de marktwerking in het zorgstelsel en daarover te spreken dan alle steun. Maar voorzitter om het u makkelijk te maken geen steun voor sec dit verzoek. De heer Raemakers (D66): Het is natuurlijk belachelijk dat er mobiele telefoons worden weggegeven bij zorgverzekeringen maar een apart debat daarover lijkt ons ook niet nodig. Dus geen steun. Mevrouw Van den Berg (CDA): Voorzitter. Een kwalijke zaak zonder meer maar een apart debat vinden wij te veel. Dus graag een brief van de minister waarin hij een reactie geeft. De voorzitter: Meneer Arno Rutte? De heer Arno Rutte (VVD): Voorzitter. Die brief zie ik graag tegemoet. En ik heb geteld: ruim 30 leden. Dus zet 'm maar op de lijst. De voorzitter: Dan voegen wij dit toe aan de lijst van dertigledendebatten. Iedereen is zo vrolijk. Wat is er aan de hand? Ik stel voor het stenogram van dit deel van de vergadering door te geleiden naar het kabinet. Mevrouw Kröger namens GroenLinks. Mevrouw Kröger (GroenLinks): Voorzitter. Een nieuwbouwwijk als stortplaats voor vervuilde grond. De berichtgeving van Zembla over de gezondheidsrisico's die meekomen met de bodemvervuiling in Barneveld bij de aanleg van een nieuwbouwwijk liegt er niet om. Dit is een groter issue en ik zou hier heel graag een debat over voeren. De heer Laçin (SP): Voorzitter. Wij zien dat er steeds meer gestort wordt op stortplaatsen tegen het beleid in. Nu gaan bedrijven zelfs storten op plaatsen waar nieuwbouwwijken moeten komente staan. Milieucriminaliteit moet worden aangepakt wat ons betreft. De voorzitter: Dus u steunt het? De heer Laçin (SP): Dus alle steun voor een debat. Mevrouw Teunissen (PvdD): Voorzitter. De gezondheid van de bewoners staat op het spel en er is sprake van grootschalige milieuverontreiniging. Dus van harte steun voor dit debat. De heer Von Martels (CDA): Het CDA heeft schriftelijke vragen gesteld over dit onderwerp. Wij wachten nog op de beantwoording hiervan. Dus nu nog geen debat. De heer Van Weyenberg (D66): Voorzitter. Ik wil graag eerst een reactie van het kabinet. Nu geen steun. Mevrouw Kuiken (PvdA): Steun voorzitter. De heer Öztürk (DENK): Steun voorzitter. De heer Ziengs (VVD): Geen steun. Brief prima. Mevrouw Van Brenk (50PLUS): Voorzitter. Wij zouden die brief graag zo snel mogelijk willen zien en dan ook zo snel mogelijk dat debat. De heer Van Aalst (PVV): Geen steun op dit moment. De voorzitter: Mevrouw Kröger? Mevrouw Kröger (GroenLinks): Ik zie hopelijk snel een brief tegemoet. Wellicht sta ik hier dan weer om van een dertigledendebat een meerderheidsdebat te maken maar dan voor nu op de lijst van dertigledendebatten. De voorzitter: Dan voegen wij dit debat toe aan de lijst. En ik stel voor het stenogram van dit deel van de vergadering door te geleiden naar het kabinet.Mevrouw Van den Hul namens de PvdA. Mevrouw Van den Hul (PvdA): Voorzitter. Uit onderzoek is gebleken dat ruim een kwart van de docenten in het voortgezet onderwijs te maken krijgt met verbaal of fysiek geweld door leerlingen. Alleen al bij de onderwijsinspectie kwamen vorig jaar meer dan 2.000 meldingen binnen. Dat is waarschijnlijk nog maar het topje van de ijsberg. Reden voor een debat vinden wij. De heer Rudmer Heerema (VVD): Voorzitter. Volgens mij hebben wij vorige week in de procedurevergadering afgesproken dat wij binnenkort een AO Leraren hebben. Dit zou daar uitstekend bij gevoegd kunnen worden wat ons betreft. De heer Van Weyenberg (D66): Voorzitter. Een ernstige zaak. Mijn collega Paul van Meenen heeft hier ook Kamervragen over gesteld. Ik wacht de antwoorden even af. Wij denken dat het op dit moment het snelst bij het algemeen overleg kan. De heer Kwint (SP): Elke leraar moet in veiligheid zijn werk kunnen doen. Nou krijgen wij nog wel voor het einde van het jaar de hele brede Monitor Sociale Veiligheid in het onderwijs. Ik vind een debat prima. Sterker nog ik vind een debat hard nodig maar ik denk dat het sneller is als wij een breed debat voeren over sociale veiligheid als die monitor ook binnen is. Dus: steun voor een debat maar dat zou wat mij betreft ook prima in een commissieverband kunnen. Mevrouw Westerveld (GroenLinks): Steun voor het verzoek voorzitter. De heer Beertema (PVV): Steun voor het verzoek voorzitter. Ik zou het ook graag snel willen dus wat mij betreft wordt het betrokken bij het AO Leraren. De heer Azarkan (DENK): Voorzitter. Steun voor het verzoek maar ik denk dat het het meest praktisch is om dit te doen bij het AO Leraren. Ook ik steun de heer Kwint inzake een breder debat over sociale veiligheid. De heer Rog (CDA): Mevrouw Van den Hul snijdt een belangwekkend onderwerp aan. Ik zat zelf ook eerder te denken aan het AO Leraren maar wat de heer Kwint zegt — dit breder trekken en even in commissieverband kijken hoe we die sociale veiligheid bijeen kunnen pakken — lijkt mij heel goed. Mevrouw Van den Hul (PvdA): Die agenda van het AO Leraren barst zowat uit zijn voegen. Ik denk dat we in commissieverband zo langzamerhand moeten kijken of we daar extra spreektijd aan toe kunnenvoegen. Maar we pakken dit verder op in de commissie. Dit thema is te belangrijk om niet te bespreken. De voorzitter: Dank u wel mevrouw Van den Hul. Tot slot mevrouw Van Toorenburg namens het CDA. Mevrouw Van Toorenburg (CDA): Voorzitter. Ik sta hier mede namens de VVD en D66. U kent de leus vast wel: Gelderland levert je mooie streken. Maar er zijn mensen die leveren andere streken. Ze blijken namelijk illegaal op de vakantieparken te wonen ofwel omdat ze onder de radar van justitie willen blijven ofwel omdat er andere dingen aan de hand zijn. Ik denk dat dit een debat rechtvaardigt. Er zijn duizenden mensen die op een illegale wijze op deze vakantieparken leven. Mevrouw Helder (PVV): Voorzitter. Dat rechtvaardigt zeker een debat maar ik heb dat liever snel en over de hele problematiek namelijk de ondermijning. Daar bespreken we het ook altijd bij. Bij de rondetafelgesprekken die we allemaal hebben gehad was dit ook een prominent onderwerp. Ik hou het graag in die context. Dus ik steun dat debat niet. Ik wil het liever in commissieverband in een snel AO Ondermijning. Mevrouw Kuiken (PvdA): Voorzitter. Geen reden om het niet te steunen. Gelijktijdig voel ik wel wat voor het verzoek van mevrouw Helder want het kan volgens mij ook in een mooi rond algemeen overleg. De voorzitter: Dus u steunt het wel? Mevrouw Kuiken (PvdA): Ja. Ik steun het wel want ik heb geen reden om het niet te steunen maar ik kan gelijktijdig aan de coalitiepartijen vragen om na te denken over het tegenvoorstel van mevrouw Helder. Mevrouw Beckerman (SP): Voorzitter. Belangrijk onderwerp. Tijdens de begroting Wonen heb ik hier samen met mijn collega Krol ook aandacht voor gevraagd. Overigens heb ik ook een motie ingediend om mensen te helpen die nu niet anders kunnen. Die is helaas weggestemd mede door uw partij. We krijgen nu een nieuwe kans als dit debat er komt. Dus ik steun het van harte. De heer Geleijnse (50PLUS): Ik sluit mij volledig aan bij de woorden van mevrouw Beckerman voorzitter. De voorzitter: Zo kan het dus ook.De heer Stoffer (SGP): Mijn voorkeur gaat uit naar het voorstel van mevrouw Helder van de PVV maar ik steun ook dit voorstel. Mevrouw Özütok (GroenLinks): Steun voor het verzoek. De heer Azarkan (DENK): Voorstel om het in een AO te bespreken. Geen steun. De voorzitter: U heeft een meerderheid mevrouw Van Toorenburg. Dus ... Mevrouw Van Toorenburg (CDA): Prima voorzitter. Één opmerking. Er zijn natuurlijk ook een aantal vragen gesteld. We zouden die graag snel beantwoord willen zien. De reden waarom ik denk dat dit toch wel een apart debat rechtvaardigt — en daarom ben ik blij dat het geagendeerd is — is dat wij hierbij ook de nadruk willen leggen bij Binnenlandse Zaken en bij Justitie. Die ondermijning betreft net iets meer drugs en Justitie. De aandacht ligt daar dus net wat anders. Dank u wel. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. De vergadering wordt enkele ogenblikken geschorst.