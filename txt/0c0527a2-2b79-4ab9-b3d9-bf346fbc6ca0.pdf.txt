10 Stemming motie naheffing van de EU Aan de orde is de stemming over een motie ingediend bij het debat over de naheffing van de EU te weten: - de motie-Tony van Dijck/Wilders over opzeggen van het vertrouwen in het kabinet (21501-07 nr. 1192). (Zie vergadering van heden.) In stemming komt de motie-Tony van Dijck/Wilders (2150107 nr. 1192). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen.