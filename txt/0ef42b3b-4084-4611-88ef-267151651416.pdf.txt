23 Stemmingen moties Voortijdig schoolverlaten Aan de orde zijn de stemmingen over moties ingediend bij het VAO Voortijdig schoolverlaten te weten: - de motie-Siderius over entreeopleidingen in het praktijkonderwijs (26695 nr. 104); - de motie-Siderius over het verhogen van de leerplicht in het praktijkonderwijs naar 18 jaar (26695 nr. 105). (Zie vergadering van 25 juni 2015.) De voorzitter: De motie-Siderius (26695 nr. 104) is in die zin gewijzigd dat zij thans is ondertekend door de leden Siderius Van Meenen en Rog en luidt: Motie De Kamer gehoord de beraadslaging constaterende dat de schooluitval in de entreeopleiding (mbo niveau 1) schrikbarend hoog is; constaterende dat leerlingen die succesvol het praktijkonderwijs hebben doorlopen en nog geen plek op de arbeidsmarkt hebben kunnen vinden baat kunnen hebben bij begeleiding in de entreeopleiding in een kleinschalige setting; constaterende dat de Onderwijsraad heeft geadviseerd om het praktijkonderwijs de mogelijkheid te geven voor het verkrijgen van een licentie voor de entreeopleiding; van mening dat het praktijkonderwijs bij uitstek geschikt is voor het bieden van kwalitatief goede begeleiding in een kleinschalige omgeving in tegenstelling tot de grote regionale opleidingscentra; verzoekt de regering alle mogelijke obstakels weg te nemen om het voor scholen voor praktijkonderwijs mogelijk te maken onderwijs te verzorgen op het niveau van entreeopleidingen (voor het uitstroomprofiel arbeidsmarkt) waarbij de examinering onder verantwoordelijkheid van de mboinstelling blijft vallen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 106 was nr. 104 (26695). Ik stel vast dat wij hier nu over kunnen stemmen. In stemming komt de gewijzigde motie-Siderius c.s. (26695 nr. 106 was nr. 104).De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Klein de Groep Kuzu/Öztürk Van Vliet D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Siderius (26695 nr. 105). De voorzitter: Ik constateer dat de aanwezige leden van de fracties van de Groep Kuzu/Öztürk de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.