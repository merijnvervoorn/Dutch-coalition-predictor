7 Regeling van werkzaamheden (stemmingen) Regeling van werkzaamheden (stemmingen) Regeling van werkzaamheden (stemmingen) De voorzitter: Dan geef ik graag het woord aan mevrouw Teunissen van de Partij voor de Dieren. Mevrouw Teunissen (PvdD): Voorzitter. Ik zou graag het verzoek aan de Kamer willen doen om de stemmingen onder punt 5 een week uit te stellen. Die gaan over de Wijziging van de Wet verbod op kolen bij elektriciteitsproductie. Ik doe dit verzoek in verband met mijn gewijzigde amendement. Dat zou ik nog nader willen wijzigen. Het is een vrij complex amendement. Het gaat ook over een ingrijpend besluit om biomassa als alternatief uit te sluiten bij het afschaffen van het gebruik van kolen. Daar wil ik graag nog overleg over plegen met collega's en daarom doe ik het verzoek om deze stemmingen uit te stellen. De voorzitter: Duidelijk. Bestaat daar enig bezwaar tegen? De heer Vermeer (BBB): Voorzitter wat ons betreft gaan we gewoon verder met die stemmingen. De voorzitter: Prima. Dan las ik even een ordedebatje in en dan ga ik kijken of er een meerderheid bestaat voor het voorstel van mevrouw Teunissen. Ik geef graag het woord aan eenieder om zich daarover uit te spreken. Ik ga kijken of daar een meerderheid voor bestaat. Ik verzoek om enige stilte in de zaal. De heer Bontenbal (CDA): Voorzitter. Ik ben het niet eens met het amendement maar ik vind wel dat een Kamerlid het recht heeft om een amendement gewoon even netjes aan te passen als het Kamerlid in kwestie ook de indiener is. De voorzitter: Dus u steunt het voorstel van mevrouw Teunissen? De heer Bontenbal (CDA): Ik steun het uitstel. De heer Erkens (VVD): Voorzitter geen steun vanuit ons.De heer Grinwis (ChristenUnie): Wat Bontenbal zei. De heer Tjeerd de Groot (D66): Ook eens met de heer Bontenbal. Mevrouw Beckerman (SP): Wetgeving moeten we zorgvuldig doen. Als een partij nog tijd nodig heeft dan steunen we dat. De voorzitter: U steunt het voorstel van mevrouw Teunissen. Mevrouw Kr√∂ger (GroenLinks-PvdA): Steun van ons uit. De voorzitter: De heer Vermeer van BBB hebben we reeds gehoord. De heer Vermeer (BBB): Geen steun. De voorzitter: Dan de heer Kops PVV. De heer Kops (PVV): Ook geen steun. Mevrouw Koekkoek (Volt): De heer Bontenbal heeft het prachtig verwoord: we moeten het gewoon kunnen uitstellen. De heer Van Baarle (DENK): Volgens ons is het een redelijk verzoek van mevrouw Teunissen dus steun. De heer Flach (SGP): Steun voor uitstel. De heer Van Meijeren (FVD): Voorzitter. Zeker in het wetgevingsproces mag snelheid het nooit winnen van zorgvuldigheid. Er is ook geen enkele urgentie voor dit voorstel dus steun voor uitstel. Mevrouw Postma (NSC): Ik geloof dat ik het eens ben met Forum voor Democratie: zorgvuldigheid eerst graag! De heer Eerdmans (JA21): Steun voor uitstel voorzitter. De voorzitter:Dan is er een meerderheid. We gaan er volgende week over stemmen. Over de punten 5 en 6 stemmen we dus volgende week.