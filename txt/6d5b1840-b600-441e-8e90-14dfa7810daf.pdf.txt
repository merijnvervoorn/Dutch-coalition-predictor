24 Stemmingen moties Wet tijdelijke regeling alleenverdienersproblematiek Stemmingen moties Wet tijdelijke regeling alleenverdienersproblematiek Aan de orde zijn de stemmingen over moties ingediend bij de behandeling van het wetsvoorstel Wijziging van de Participatiewet inzake een tijdelijke regeling voor een tegemoetkoming in verband met de alleenverdienersproblematiek te weten: - de motie-Flach over in overleg met gemeenten bezien welke maatregelen kunnen worden genomen om armoede onder eenverdieners tegen te gaan (36617 nr. 13); - de motie-Welzijn over onderzoeken of de doelgroep in het wetsvoorstel juist is bepaald en wat nodig is indien de doelgroep groter blijkt te zijn (36617 nr. 14); - de motie-Welzijn over er alles aan doen om ervoor te zorgen dat mensen die in de schuldsanering zitten de toeslag kunnen houden (36617 nr. 15). (Zie wetgevingsoverleg van 7 november 2024.) In stemming komt de motie-Flach (36617 nr. 13). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie de SGP het CDA de VVD BBB JA21 FVD en de PVV voor deze motie hebben gestemd en de leden van de fractie van NSC ertegen zodat zij is aangenomen. In stemming komt de motie-Welzijn (36617 nr. 14). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA de VVD BBB JA21 en FVD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Welzijn (36617 nr. 15). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de ChristenUnie het CDA en FVD voor deze motie hebben gestemd en de leden van de overige fracties ertegen zodat zij is verworpen.