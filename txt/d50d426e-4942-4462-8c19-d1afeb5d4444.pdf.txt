21 Omgangsvormen Aan de orde is het debat naar aanleiding van een algemeen overleg op 25 mei 2011 over omgangsvormen. De voorzitter: Aan de orde is het VAO omgangsvormen en dan hebben we het al snel over Jasper van Dijk â€¦ Mijnheer Van Dijk de bodes hebben hun best gedaan om vijf mensen te verzamelen. U bent de enige spreker en u hebt een spreektijd van vijf minuten. De heer Jasper van Dijk (SP): U bent onverbiddelijk voorzitter. We spreken over het verslag algemeen overleg omgangsvormen bij Defensie. Hoewel er veel maatregelen worden genomen door het ministerie heb ik toch nog zorgen over de laatste "exit" om het zo te noemen voor een militair die niet binnen de organisatie wordt geholpen als hij bijvoorbeeld structureel getreiterd wordt. Daarvoor biedt de volgende motie een oplossing. Motie De Kamer gehoord de beraadslaging constaterende dat er tot op heden integriteitsschendingen plaatsvinden bij Defensie; van mening dat het zelfreinigend vermogen van Defensie niet in alle gevallen afdoende is; verzoekt de regering een voorstel te doen voor het instellen van een instantie bij Defensie die onafhankelijk klachten in behandeling neemt en gaat over tot de orde van de dag. De voorzitter: Deze motie is voorgesteld door de leden Jasper van Dijk en Eijsink. Naar mij blijkt wordt de indiening ervan voldoende ondersteund. Zij krijgt nr. 104 (32500-X). Minister Hillen: Voorzitter. Ik dank de heer Van Dijk voor zijn inbreng in dit VAO. Tijdens het AO heb ik al duidelijk gemaakt dat ik er alle vertrouwen in heb dat binnen de krijgsmacht de goede kant op gaat door alle maatregelen die zijn genomen alle gesprekken die zijn gevoerd en het hele klimaat waarbinnen integriteit wordt verbeterd. Ik sluit niet uit dat er ooit dingen zullen gebeuren maar in principe wordt er bij Defensie goed vaart gemaakt en zijn de zaken behoorlijk in de hand. Ik heb op dit moment dan ook geen behoefte om aan alle procedures die we al hebben zoals de inte-griteitscommissie en de Inspecteur Generaal een nieuw instituut toe te voegen. Ik wil daarom het aannemen van deze motie ontraden. De beraadslaging wordt gesloten. De voorzitter: De stemming over de ingediende motie vindt volgende week dinsdag plaats. De vergadering wordt van 18.34 uur tot 20.30 uur geschorst. Voorzitter: Verbeet