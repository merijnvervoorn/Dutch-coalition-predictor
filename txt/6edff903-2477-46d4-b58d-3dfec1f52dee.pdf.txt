22 Stemming motie Wet bijzondere maatregelen grootstedelijke problematiek Aan de orde is de stemming over een aangehouden motie ingediend bij de behandeling van het wetsvoorstel Wijziging van de Wet bijzondere maatregelen grootstedelijke problematiek in verband met de selectieve woningtoewijzing ter beperking van overlastgevend en crimineel gedrag te weten: - de motie-Bashir over een sluitende aanpak om overlast te minimaliseren (34314 nr. 15). (Zie vergadering van 22 maart 2016.) In stemming komt de motie-Bashir (34314 nr. 15). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. De heer Omtzigt (CDA): Nu mijn motie (22112 stuk nr. 2098) alsnog is aangenomen zou ik graag zo spoedig mogelijk van het kabinet willen weten op welke wijze het dit in Brussel inbrengt en kenbaar maakt dat wij nu voor splitsing zijn. De staatssecretaris kan dat wel aangeven. De voorzitter: Ik stel voor het stenogram van dit deel van de vergadering door te geleiden naar het kabinet.