19 Stemmingen moties Situatie in Oekraïne Aan de orde zijn de stemmingen over moties ingediend bij het debat over de situatie in Oekraïne te weten: - de motie-Ephraim over geen Nederlandse militairen uitzenden naar Oekraïne (35925-V nr. 67); - de motie-Ephraim over het tijdig uit Oekraïne evacueren van Nederlandse burgers (35925-V nr. 68); - de motie-Jasper van Dijk/Dassen over voorstellen om de OVSE te versterken (35925-V nr. 69); - de motie-Jasper van Dijk c.s. over afzien van wapenleveranties aan Oekraïne (35925-V nr. 70); - de motie-Sjoerdsma c.s. over grootschalige corruptie als overtreding toevoegen aan de EU-Magnitskywetgeving (35925-V nr. 71); - de motie-Brekelmans/Agnes Mulder over het verzoek van Oekraïne om levering van wapens en ander materieel welwillend behandelen (35925-V nr. 72); - de motie-De Roon over een sanctiepakket vóór instemming in Brussel voorleggen aan de Tweede Kamer (35925V nr. 73); - de motie-De Roon/Wilders over uitspreken dat toetreding van Oekraïne tot de NAVO niet aan de orde is en zal komen (35925-V nr. 74); - de motie-Van der Plas over de omvang van de bezittingen van de Russische elite rond Poetin in Nederland in kaart brengen (35925-V nr. 75); - de motie-Van der Plas over onvoorwaardelijke steun uitspreken voor de soevereiniteit van Oekraïne (35925-V nr. 76). (Zie vergadering van 3 februari 2022.) De voorzitter: De motie-Ephraim (35925-V nr. 67) is in die zin gewijzigd dat zij thans luidt: Motie De Kamer gehoord de beraadslaging verzoekt de regering geen Nederlandse militairen uit te zenden naar Oekraïne indien dit om gevechtshandelingen zou gaan en gaat over tot de orde van de dag. Zij krijgt nr. 77 was nr. 67 (35925-V). De voorzitter: De motie-Jasper van Dijk/Dassen (35925-V nr. 69) is in die zin gewijzigd dat zij thans is ondertekend door de leden Jasper van Dijk Dassen en Ellemeet.Zij krijgt nr. 78 was nr. 69 (35925-V). Ik stel vast dat wij nu over deze gewijzigde moties kunnen stemmen. Voordat we gaan stemmen geef ik het woord aan de heer Ceder van de ChristenUnie voor een stemverklaring. De heer Ceder (ChristenUnie): Voorzitter dank u wel. We gaan als eerste stemmen over de motie-Ephraim. De ChristenUnie ondersteunt de lijn dat er geen uitzending van Nederlandse militairen naar Oekraïne plaatsvindt indien het om gevechtshandelingen gaat. Een uitzending is echter niet aan de orde zoals minister Hoekstra en minister Ollongren herhaaldelijk hebben bevestigd aan de Kamer. Deze motie schuurt tevens met de zorgvuldige artikel 100-procedure een proces dat — wanneer het wel aan de orde zou zijn — zorgvuldig gevolgd dient te worden in deze Kamer. Dat proces willen we zuiver houden en ook bewaken. Om die reden zullen we tegenstemmen. De voorzitter: Dank u wel meneer Ceder. Wilt u ook een stemverklaring afleggen meneer Omtzigt? Dat kunt u daar doen. De stemverklaring gaat over een motie. Het woord is aan de heer Omtzigt. De heer Omtzigt (Lid Omtzigt): Over dezelfde motie en met dezelfde redenering. We hebben een zorgvuldige artikel 100-procedure. Er is niets aan de orde. Ik heb in mijn bijdrage in het debat wel de mogelijkheid genoemd dat Patriotraketten of zo uitgestuurd konden worden. Zo'n procedure doorloop je maar daarom zal ik ook tegen deze motie stemmen. Die hoeft niet te worden geïnterpreteerd als dat er op dit moment troepen uitgestuurd worden of dat voorstellen daartoe gedaan zijn. De voorzitter: Dank u wel meneer Omtzigt. In stemming komt de gewijzigde motie-Ephraim (35925-V nr. 77 was nr. 67). De voorzitter: Ik constateer dat de leden van de fracties van de SP GroenLinks BIJ1 de PvdA de PvdD Fractie Den Haan de VVD JA21 FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Ephraim (35925-V nr. 68). De voorzitter: Ik constateer dat de leden van de fracties van BIJ1 de PvdD Fractie Den Haan Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.De heer Van Haga Groep Van Haga. De heer Van Haga (Groep Van Haga): Nu de motie op stuk nr. 67 van mijn collega Ephraim is aangenomen zou ik daarover graag een brief willen hebben van het kabinet. Zo spoedig mogelijk. De voorzitter: We zullen dit doorgeleiden naar het kabinet. Mevrouw Agema van de PVV. Mevrouw Agema (PVV): Wij wensen geacht te worden vóór de motie op stuk nr. 67 te hebben gestemd. De voorzitter: Dank u wel. We zullen dit opnemen in de Handelingen. In stemming komt de gewijzigde motie-Jasper van Dijk c.s. (35925-V nr. 78 was nr. 69). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 en BBB voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Jasper van Dijk c.s. (35925-V nr. 70). De voorzitter: Ik constateer dat de leden van de fracties van de SP BIJ1 de PvdD JA21 de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Sjoerdsma c.s. (35925-V nr. 71). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Brekelmans/Agnes Mulder (35925-V nr. 72). De voorzitter: Ik constateer dat de leden van de fracties van GroenLinks Volt DENK de PvdA D66 de ChristenUnie de VVD de SGP Lid Omtzigt het CDA BBB en Groep Van Haga voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-De Roon (35925-V nr. 73). De voorzitter: Ik constateer dat de leden van de fracties van de SP de PvdD Fractie Den Haan de SGP JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Roon/Wilders (35925-V nr. 74). De voorzitter: Ik constateer dat de leden van de fracties van de SP de PvdD JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van der Plas (35925-V nr. 75). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Plas (35925-V nr. 76). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA BBB en Groep Van Haga voor deze motie hebben gestemd en de leden van de overige fracties ertegen zodat zij is aangenomen. Mevrouw Simons BIJ1. Mevrouw Simons (BIJ1): Dank u voorzitter. Ik wil worden geacht vóór de motie op stuk nr. 75 te hebben gestemd. De voorzitter: Dank u wel. We zullen dit opnemen in de Handelingen.