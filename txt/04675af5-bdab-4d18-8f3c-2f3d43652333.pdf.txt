21 Stemmingen moties Ondercuratelestelling zorginstelling Careyn Aan de orde zijn de stemmingen over moties ingediend bij het dertigledendebat over de ondercuratelestelling van zorginstelling Careyn te weten: - de motie-Dijksma over een evaluatie van de handhavingsstrategie bij Careyn (31765 nr. 313); - de motie-Hijink over het opknippen van Careyn in onafhankelijke stichtingen (31765 nr. 314); - de motie-Agema over superprofessionals in de interventieteams (31765 nr. 315). (Zie vergadering van 5 april 2018.) De voorzitter: De motie-Dijksma (31765 nr. 313) is in die zin gewijzigd dat zij thans is ondertekend door de leden Dijksma en Bergkamp en luidt: Motie De Kamer gehoord de beraadslaging van mening dat mensen in verpleeghuizen altijd zeker moeten zijn van goede en veilige zorg; overwegende dat de Inspectie voor de Gezondheidszorg meerdere malen ernstige problemen heeft geconstateerd met de veiligheid en kwaliteit van de verpleeghuiszorg van Careyn verzoekt de regering een evaluatie uit te voeren van de wijze waarop het toezicht is uitgeoefend bij zorginstelling Careyn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 317 was nr. 313 (31765). Ik stel vast dat wij hier nu over kunnen stemmen. In stemming komt de gewijzigde motie-Dijksma/Bergkamp (31765 nr. 317 was nr. 313). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.In stemming komt de motie-Hijink (31765 nr. 314). De voorzitter: Ik constateer dat de leden van de fracties van de SP de PvdD de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Agema (31765 nr. 315). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen.