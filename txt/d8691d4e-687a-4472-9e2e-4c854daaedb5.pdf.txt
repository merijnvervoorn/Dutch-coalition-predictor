Regeling van werkzaamheden De voorzitter: Ik deel aan de Kamer mee dat de fractie van de VVD het lid Blok tot fractievoorzitter heeft verkozen en de fractie van het CDA het lid Van Haersma Buma. Op verzoek van de CDA-fractie benoem ik in de vaste commissie voor Volksgezondheid Welzijn en Sport het lid Bruins Slot tot plaatsvervangend lid in plaats van het lid Atsma. Ik deel mee dat ingevolge artikel 69 tweede lid van het Reglement van Orde de volgende aangehouden moties zijn vervallen: 32194 nr. 11; 29502 nr. 31; 28286 nr. 394; 29502 nr. 33; 30511 nr. 27; 21501-07 nr. 720; 21501-07 nr. 728; 21501-32 nr. 395 en 31765 nr. 14. Ik stel voor om de minister-president in de gelegenheid te stellen de regeringsverklaring af te leggen op dinsdag 26 oktober a.s. om 10.15 uur uiteraard nadat een aantal nieuwe collega's is beedigd. Ik stel voor het debat over de regeringsverklaring inclusief de algemene politieke beschouwingen na een schorsing voor eventueel fractieberaad in de loop van die middag aan te vangen met de eerste termijn van de kant van de Kamer. De spreektijden in de eerste termijn zijn voor de fracties van de VVD en van de PvdA 40 minuten voor de fracties van de PVV en van het CDA 35 minuten voor de fractie van de SP 30 minuten voor de fracties van D66 en van GroenLinks 25 minuten voor de fractie van de ChristenUnie 20 minuten en voor de fracties van de SGP en van de Partij voor de Dieren 15 minuten. Daarbij wordt de begrotingsvolgorde gehanteerd die als volgt luidt: PvdA VVD SP CDA D66 PVV GroenLinks ChristenUnie SGP Partij voor de Dieren. Voorts stel ik voor om het antwoord van de ministerpresident te beginnen op woensdag 27 oktober a.s. om 11.00 uur en aansluitend de tweede termijn te houden en de spreektijden voor die tweede termijn vast te stellen op een derde van die in eerste termijn. Overeenkomstig de voorstellen van de voorzitter wordt besloten. De voorzitter: Namens de Kamer heb ik oud-ministerpresident Balkenende een brief gezonden waarin ik hem bedank voor de samenwerking gedurende een groot aantal jaren. (geroffel op de bankjes) De voorzitter: Hiermee zijn wij gekomen aan het eind van deze regeling van werkzaamheden. Sluiting 16.09 uur