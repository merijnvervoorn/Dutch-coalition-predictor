7 Regeling van werkzaamheden De voorzitter: Op verzoek van de fractie van de PVV benoem ik in de vaste commissie voor Volksgezondheid Welzijn en Sport het lid Edgar Mulder tot lid in de bestaande vacature. Aangezien voor de volgende stukken de termijnen zijn verstreken stel ik voor deze stukken voor kennisgeving aan te nemen: 35026-59; 31288-661; 29383-307; 29398-634; 31293416. Ik stel voor de volgende stukken van de stand van werkzaamheden af te voeren: 28286-1004; 35000-XIV-71; 28286-993; 28286-983; 28286-988; 28286-1002; 34550-XIII-138; 35000V-56; 27925-647; 27925-646; 30952-326; 30952-327; 2019Z00166; 2019Z00077; 33358-11; 29521-373; 2018Z24545; 33763-147; 35000-X-77; 21501-28-183; 21501-28-184; 2150128-181; 31265-66; 33199-28; 32279-131; 31839-622; 3305423; 31839-624; 30072-37; 27923-345; 27923-342; 27923-344; 2019Z00275; 31293-418; 31293-420; 27923-339; 27923-338; 27923-340; 2019Z00155; 2019Z00649; 35000-XVII-60; 35095XVII-3; 35120-1; 20043-117; 29679-28; 23530-121; 29521-374; 2019Z00358; 35000-V-54; 31271-32; 23432-472; 32735-231; 32429-11; 35095-V-3; 31524-388; 31524-394; 31293-428; 20454-141; 35000-VI-86; 30573-168; 30573-169; 2019Z00544; 25424-452; 31265-67; 29279-481; 2019Z00292; 29279-483; 29911-216; 29628-854; 26643-585; 31288-669; 31288-681; 25834-154; 27863-81; 21501-02-1939; 21501-02-1945; 35000X-80; 31477-28; 34352-143; 31293-424; 26991-521; 28973205. Ik stel voor toe te voegen aan de agenda het VAO Jaarverslag Beheer Staatsondernemingen 2017 met als eerste spreker de heer Nijboer namens de PvdA. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Beertema namens de PVV. De heer Beertema (PVV): Dank u wel voorzitter. Ik maak mij zorgen over de leerlingen soms zelfs 10 jaar oud die zich willen aansluiten bij de zogenaamde klimaatspijbelaars. Dat klimaatspijbelen is in Duitsland en België al uitgegroeid tot een beweging van behoorlijke omvang. Ik weet dat Nederlandse scholen meewerken om deze vorm van spijbelen te faciliteren en ik wil daar graag paal en perk aan stellen. Daarom graag een debat op korte termijn; op korte termijn omdat we anders te maken krijgen met een dynamiek die niet meer te stoppen is en waar we allemaal spijt van krijgen. De voorzitter: En dat is het tweede ...De heer Beertema (PVV): Dat is het eerste verzoek. De voorzitter: O dat is het eerste verzoek. Prima. De heer Beertema (PVV): Of het tweede. Dat komt daarna. De voorzitter: Het tweede verzoek is het? De heer Beertema (PVV): Dit is het tweede verzoek. De voorzitter: Ja. De heer Beertema (PVV): PVV hè wij doen dingen graag anders. De voorzitter: Maakt niet uit! Wie hierover? De heer Rudmer Heerema namens de VVD. De heer Rudmer Heerema (VVD): Voorzitter volgens mij is dit iets wat bij de onderwijsinspectie en scholen zelf thuishoort. Hier hoeven wij er geen debat over te voeren wat mij betreft. Ik ben wel benieuwd of de minister aan kan geven in hoeveel gevallen dit nu voorkomt en wat de minister ervan vindt. De heer Bisschop (SGP): Voorzitter ik snap de overweging van collega Beertema helemaal. Ik denk alleen dat het op dit moment verstandiger is dat de inspectie gewoon strak toezicht houdt — dit is niet te tolereren — en dat wij een schriftelijke reactie krijgen van de minister hoe en hoe vaak het gebeurt en wat eraan gedaan wordt. De heer Kwint (SP): Hier hebben we leerplichtambtenaren voor. Het wordt hun heel makkelijk gemaakt aangezien die kinderen zich massaal op dezelfde plek verzamelen. Dus als een leerplichtambtenaar wil optreden dan denk ik dat-ie dat prima zou kunnen. Geen behoefte aan een debat. Mevrouw Kuik (CDA): Voorzitter wij snappen het punt van de heer Beertema maar ik sluit me aan bij de woorden van mijn collega van de VVD. Mevrouw Van den Hul (PvdA): Geen steun voor dit verzoek.De heer Van Meenen (D66): Nee voorzitter geen steun. Dit klinkt echt als een oude man. Laat die kinderen toch! Dat is toch mooi meneer Beertema? Da's prachtig die maatschappelijke betrokkenheid. De heer Beertema (PVV): Leeftijdsdiscriminatie voorzitter! Persoonlijk feit. De heer Van Meenen (D66): Geef die kinderen nou eens een beetje de ruimte. Niet meteen ouderwets gaan zitten schoolmeesteren. Mevrouw Westerveld (GroenLinks): Voorzitter we moeten het ook niet groter maken dan het is. Heel vaak doen die kinderen dit buiten schooltijd. Op het moment dat ze echt spijbelen is het aan de inspectie en aan leerplichtambtenaren. De voorzitter: Meneer Beertema u heeft geen steun voor het houden van een debat. De heer Beertema (PVV): Ja maar nog even naar de collega's: de leerplichtambtenaren staan machteloos want de scholen faciliteren dit via een omweg door ouders toestemming te vragen. Dus er gebeurt verder niks. Maar goed het is spijtig. We gaan een groot probleem krijgen. De voorzitter: Goed. Ik stel voor het stenogram van dit deel van de vergadering door te geleiden naar het kabinet. De heer Beertema. De heer Beertema (PVV): Het tweede verzoek voorzitter. Ik wil graag een apart plenair debat over verbaal en zelfs fysiek en seksueel geweld in scholen. Ik verwijs naar een ernstig incident op een school in Heemskerk zie de opening van De Telegraaf gisteren. Uit die berichtgeving bleek dat er zelfs sprake is geweest van een verkrachting van een lerares in haar eigen lokaal kennelijk zonder dat dat leidde tot aangifte. Ik vind dat een plenair debat hierover tot de basale verantwoordelijkheden van de Kamer behoort. Ook graag op korte termijn want de leraren verdienen dat. De heer Rudmer Heerema (VVD): Voorzitter. Afgelopen donderdag hebben wij een procedurevergadering gehad waarin we juist hebben gevraagd om het algemeen overleg over veiligheid op scholen zo snel mogelijk in te kunnen plannen. Dat verzoek ligt als het goed is bij het ministerie. Ik deel de mening dat we hier snel over moeten praten; het is verschrikkelijk wat er op scholen gebeurt. We kennen de omvang niet maar dat moeten we wel inzichtelijk krijgen. Maar het snelste moment is dat algemeen overleg. Ik ben bang dat als we er een plenairdebat van maken het zomaar juni of september/oktober wordt. En dat is voor mij echt te laat. Mevrouw Westerveld (GroenLinks): Voorzitter. Dit is toch wel een belangrijk onderwerp en ook wel een ander onderwerp dan alleen maar sociale veiligheid. Dus ik vind het belangrijk dat we hierover praten. Ook scholen en leraren worstelen ermee hoe ze hiermee om moeten gaan. Dus steun van GroenLinks. De heer Bisschop (SGP): Voorzitter. Als ik het goed zie kost het heel veel moeite om de feitelijke gegevens boven tafel te krijgen. Ik zou het debat willen steunen maar dan zou ik wel graag in de aanloop naar het debat een rapportage van het ministerie ontvangen over de omvang van het probleem en wat eraan gedaan wordt. Verder wil ik een reactie op de geruchten dat er blijkbaar te weinig gemeld wordt. In die zin dus steun met deze onderbouwing. Mevrouw Van den Hul (PvdA): Voorzitter. Ik ben het helemaal eens met collega Westerveld: het zijn twee verschillende thema's dus zeker ook steun voor deze aanvraag. Wat het punt van seksuele intimidatie betreft heb ik straks nog een mooie debataanvraag want dat speelt inderdaad in het onderwijs maar ook in andere sectoren. Daar kunnen we hier niet vaak genoeg over praten. Dat mogen we nooit normaal gaan vinden. Dus zeker ook steun voor dit verzoek. Mevrouw Kuik (CDA): Een zeer belangrijk thema voorzitter om over te spreken. Er is een AO gepland. Dat lijkt ons de eerste en beste optie om te bespreken. De voorzitter: Dus voorlopig geen steun. De heer Kwint (SP): Laat ik beginnen met uitspreken van steun. Vervolgens komt dan de keuze of we dat het best wel of niet bij het AO over sociale veiligheid kunnen doen een onderwerp dat overigens net iets anders is of dat we een apart plenair debat hierover organiseren. Die keuze leg ik bij de heer Beertema. Maar dit is een belangrijk onderwerp dus steun. De heer Van Meenen (D66): Ik ben het met de heer Kwint eens. De voorzitter: Dus u steunt het verzoek. De heer Van Meenen (D66): Ja maar ik vind wel dat we even goed met elkaar moeten kijken of het AO Sociale veiligheid een eerdere en misschien ook betere plek is. Maar ik wil er nu niet voor gaan liggen want ik vind dat we er sowieso op korte termijn over moetenpraten. Dus als er op korte termijn ruimte op de plenaire agenda is is dat wat mij betreft ook prima. De voorzitter: U steunt het verzoek. De heer Azarkan (DENK): Ik steun exact hetzelfde als wat de heren voor mij zeiden. De voorzitter: U hebt een meerderheid meneer Beertema. Als u iets wilt zeggen mag dat maar het hoeft niet. U hebt een meerderheid. De heer Beertema (PVV): Dank u wel. En graag op korte termijn. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Ploumen namens de PvdA. Mevrouw Ploumen (PvdA): Voorzitter. De afgelopen dagen bereiken ons zorgelijke berichten uit Sudan. Er zijn protesten en demonstraties die volgens mensen groter zijn dan ooit in living memory in onze herinnering. Je zou kunnen zeggen dat het goed nieuws is dat daarvoor de ruimte is. Maar in werkelijkheid is die ruimte er helaas niet. Er wordt hard ingegrepen en de sfeer in Sudan verhardt. Ik heb tot nu toe daarvan geen veroordelingen gehoord noch van onze eigen minister noch van de EU. Ik vind het belangrijk dat wij het recht van mensen om te demonstreren niet alleen maar hier in Nederland hoog houden maar ook in andere landen. We zien dat dat recht enorm onder druk staat. Daar zou ik heel graag een debat over willen voeren. De heer Koopmans (VVD): Voorzitter. De situatie in Sudan is inderdaad erg zorgwekkend. Maar het is niet nodig om daarover nu hier meteen een debat te houden want we kunnen het hier ook niet meteen oplossen. Ik zou zelf willen vragen om een brief. Dan kunnen we vervolgens kijken wat we ermee moeten doen. De heer Sjoerdsma (D66): Voorzitter. Een zeer zorgwekkende situatie. Vanochtend had dit onderwerp ook aan bod kunnen komen bij het AO RBZ dan hadden wij het meteen kunnen bespreken. Maar misschien kunnen we nu een brief vragen en deze betrekken bij het eerstvolgende algemeen overleg. De heer Van Helvert (CDA): Om die reden zou ik ook een brief willen hebben. Dan moeten we daarna kijken of we een debat steunen.De heer Öztürk (DENK): Voorzitter. Heel snel een brief en daarna een debat. De heer Bisschop (SGP): Steun voor die brief. De heer Van Ojik (GroenLinks): Steun voor het verzoek van mevrouw Ploumen. De heer Kwint (SP): Steun voor het verzoek van de PvdA. De heer Voordewind (ChristenUnie): Voorzitter een zeer schrijnende situatie maar het is niet van gisteren. Laten we kijken of we via een AO dit zo snel mogelijk op de agenda kunnen krijgen. Steun voor de brief. De voorzitter: Mevrouw Ploumen u heeft geen meerderheid. Mevrouw Ploumen (PvdA): Nee maar wel voor een brief en die zie ik graag tegemoet. Dan gaan we er hopelijk zo snel mogelijk over debatteren in welke vorm dan ook. Dank u wel voorzitter. De voorzitter: Dank u wel. Dan stel ik voor het stenogram van dit deel van de vergadering door te geleiden naar het kabinet. De heer Hijink namens de SP. De heer Hijink (SP): Voorzitter. Je kunt een slachtoffer van ernstig seksueel misbruik niet verbieden om daarover te praten. Helaas is dat wel gebeurd in het geval van iemand die misbruikt is en die bij de jeugdzorg in behandeling is geweest maar daar niet de zorg heeft gekregen die hij eigenlijk nodig had en vervolgens genoegdoening en compensatie heeft gekregen maar daarbij ook een zwijgcontract. Die zwijgcontracten zijn de SP een doorn in het oog al vele jaren. Wij willen dat daar een verbod op komt. Nu heeft de minister gezegd dat hij daarvoor openstaat. Ik wil heel graag van de minister een brief over wat hij dan precies van plan is. Zodra die brief er is wil ik ook een debat hier in deze zaal om over dit verbod op zwijgcontracten in de zorg te praten. Mevrouw Agema (PVV): Dank u wel voorzitter. Elk Kamerlid en elke bewindspersoon verafschuwt zwijgcontracten maar toch blijven ze maar bestaan. De minister zegt dat hij komt met een wet. Ik vraag me af op welke termijn. Ik zou het goed vinden om op heel korte termijn in ieder geval een debat in te plannen en hem te vragen om zo spoedig mogelijk met die wet te komen.De heer Kerstens (PvdA): Voorzitter die zwijgcontracten moeten in de prullenbak dus steun voor de brief en steun voor een snel debat. Mevrouw Bergkamp (D66): Dank u wel voorzitter. Steun voor de brief. Zorgwekkend. Het lijkt ons goed om de brief te betrekken bij een algemeen overleg Jeugd. Volgens mij komt er ook een AO Jeugd en misstanden dus het lijkt ons goed om het daarbij te betrekken. Dat gaat ook sneller. De heer Koopmans (VVD): Ik sluit me aan bij wat mevrouw Bergkamp net zei. De heer Azarkan (DENK): Gisteren was er inderdaad het verschrikkelijke voorbeeld van een zwijgcontract van in dit geval Mustafa. Erg belangrijk. Goed om daar op korte termijn over te spreken. Mevrouw Westerveld (GroenLinks): Voorzitter het AO Jeugd over misstanden gaat specifiek over straffen die aan kinderen worden opgelegd bijvoorbeeld kinderen die heel lang moeten stilzitten. Dat is echt een ander onderwerp dus steun van GroenLinks om hier een brief over te krijgen en ook snel een debat. De heer Peters (CDA): Iedereen wil die wet de minister ook. Een debat lijkt me dus niet nodig maar laat dan de termijn in die brief staan want dat is wat we nog willen weten. De heer Bisschop (SGP): Voorzitter de lijn die de collega van het CDA uitzet lijkt mij een hele goede. De heer Krol (50PLUS): Steun voor de brief en het debat. De heer Voordewind (ChristenUnie): Steun voor de lijn van het CDA. De voorzitter: Even kijken. Meneer Hijink. De heer Hijink (SP): Ik wil er één ding over zeggen. Mevrouw Bergkamp zegt: doe dat maar in het algemeen overleg over de jeugdzorg. Maar dit gaat natuurlijk veel breder dan alleen over de jeugdzorg dit gaat over het aanpakken van zwijgcontracten in alle sectoren in de zorg. Dat kun je dus niet in een AO'tje over de jeugd effe wegproppen vandaar dat ik voorstel om het breed te trekken en een serieus debat te voeren over de ideeën van de minister. Het lijkt me vrij logisch om dat te doen.De voorzitter: Dat klopt maar u heeft geen meerderheid. De heer Hijink (SP): Nee nou goed dan stel ik voor dat we het wel als dertigledendebat agenderen. Dan gaan we het wel upgraden zodra we de kans hebben. De voorzitter: O dat is ook nieuw: upgraden! Dan voegen we dit debat toe aan de lijst van dertigledendebatten. Ik stel voor het stenogram van dit deel van de vergadering door te geleiden naar het kabinet. Mevrouw Van den Hul namens de PvdA. U gaat ook iets upgraden zie ik. Mevrouw Van den Hul (PvdA): Ik ga ook iets upgraden ja maar niet iets om te lachen. De reden dat ik hier weer sta is dat het heel ernstig gesteld is met de veiligheid van onder anderen verpleegkundigen. Maar liefst een op de drie verpleegkundigen heeft te maken met seksuele intimidatie op de werkvloer. Gisteren had ik voor een debataanvraag mede namens D66 met de staatssecretaris van Sociale Zaken en onze minister van Emancipatie niet voldoende steun. Ik vind het thema te belangrijk vandaar dat ik vandaag nogmaals uw steun vraag voor een debat over dit zeer ernstige thema dat wij nooit normaal mogen gaan vinden. Mevrouw Özütok (GroenLinks): Voorzitter eens. Het is een heel belangrijk thema. Wij zien dat de sectoren er niet in slagen om met een goede aanpak van dit probleem te komen. Des te groter is de rol van de coördinerende emancipatieminister dus steun voor het verzoek. De heer Krol (50PLUS): Van harte eens. Steun. De heer Koopmans (VVD): Dit is een belangrijk punt maar daarom willen we eerst een brief en daarna kijken hoe we dat het beste kunnen ... De voorzitter: Dus geen steun? De heer Koopmans (VVD): Dus geen steun. Mevrouw Geluk-Poortvliet (CDA): Evenals gisteren: steun. De heer Öztürk (DENK): Steun.De heer Bisschop (SGP): Voorzitter. Dit is inderdaad iets wat we nooit gewoon mogen vinden maar ik heb nu meer behoefte aan een brief en ik zou dan willen kijken of het via een dertigenledendebat moet of plenair. De heer Kwint (SP): Ik vermoed dat het probleem dusdanig omvangrijk is dat we er nog wel meerdere debatten over gaan voeren. Van harte steun namens de SP. De heer Beertema (PVV): Voorzitter gisteren geen steun en vandaag ook niet. Wel steun voor een brief. De heer Voordewind (ChristenUnie): Steun voorzitter. De voorzitter: U heeft een meerderheid mevrouw Van den Hul. Dank u wel. Ik stel voor het stenogram van dit deel van de vergadering door te geleiden naar het kabinet. De heer Kerstens namens de PvdA. De heer Kerstens (PvdA): Voorzitter. De zekerheid van goede zorg dichtbij komt voor steeds meer kwetsbare mensen onder druk te staan. En dat terwijl het geld over de plinten klotst niet bij die mensen maar bijvoorbeeld bij zorgverzekeraars. Zij hielden 170 miljoen euro over op de wijkverpleging. 170 miljoen euro over; ik vind dat krankzinnig en ik wil daarom snel daarover in debat met de minister van Volksgezondheid. Mevrouw Agema (PVV): Steun. De heer Hijink (SP): Steun. De heer Krol (50PLUS): Steun. De heer Koopmans (VVD): Geen steun. De heer Slootweg (CDA): Ik zou graag een brief willen hebben van de minister en ik zou dit onderwerp graag willen betrekken bij het AO Ouderenzorg dat wij volgende week hebben. Dat is volgens mij de snelste manier om hierover te spreken. Mevrouw Bergkamp (D66): Voorzitter ik sluit mij aan bij de woorden van het CDA.Mevrouw Westerveld (GroenLinks): Voorzitter. Geld dat voor zorg bestemd is moet natuurlijk naar zorg gaan dus steun voor het debat. De heer Öztürk (DENK): Dat geldt ook voor DENK. Steun. De heer Voordewind (ChristenUnie): Steun voor de brief en dan in een AO het debat. De voorzitter: Meneer Kerstens. De heer Kerstens (PvdA): Voorzitter ik denk dat het op de lijst moet van de te upgraden dertigledendebatten. Of is er een meerderheid? De voorzitter: Nee. De heer Kerstens (PvdA): Nee dat bedoel ik. De voorzitter: Dat bedoelt u helemaal niet. De heer Kerstens (PvdA): Dat bedoelde ik wel! De voorzitter: Maar we zullen dit debat toevoegen aan de lijst van dertigledendebatten. Dank u wel. Ik stel voor het stenogram van dit deel van de vergadering door te geleiden naar het kabinet. Daarmee zijn we aan eind gekomen van de regeling van werkzaamheden. De vergadering wordt enkele ogenblikken geschorst.