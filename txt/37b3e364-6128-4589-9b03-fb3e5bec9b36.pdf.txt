5 Afscheid van de heer De Bruyne Afscheid van de heer De Bruyne Aan de orde is het afscheid van de heer Menno de Bruyne (voorlichter SGP-fractie). De voorzitter: Dames en heren waarde collega's. Aan de orde is het afscheid van Menno de Bruyne die 40 jaar excelleerde op het Binnenhof en ook nog even hier. Officieel was hij fractievoorlichter van de SGP maar hij heeft al die jaren natuurlijk ook gefunctioneerd als wandelende encyclopedie van de Kamer de vraagbaak op het gebied van elke vraag inzake de parlementaire democratie de omgevallen boekenkast inzake de Staten-Generaal en de geschiedenis van het Binnenhof kennis die hij tentoonspreidt bij zijn legendarische rondleidingen. Daarnaast is Menno natuurlijk een stijlicoon ook vandaag weer; met zijn tweedjasjes ribbroeken en Britse petten is hij zo weggelopen uit het Britse parlement. Over twee weken is het officiële afscheid van Menno maar nu even kort dit. Vanaf volgende week ga je ont-Hagen zoals je het zelf noemt in Friesland. Je gaat afkicken. Jij als geboren Zeeuw gaat het nog moeilijk krijgen. Of ik je kon verblijden met een gedicht was gister mijn vraag. Het antwoord luidde "ja". Dat werd het gedicht Christus als hovenier van Ida Gerhardt. Eén Rembrandt kende als kind ik goed: de Christus met de grote hoed wandelend in de ochtendstond. En naar erbij geschreven stond: Hij was de hovenier. En nóg laat ik mijn tranen gaan als in de gaarde ik Hem zie staan en — wat terzijde — in stille schrik die éne zij die dacht als ik: Het was de hovenier. O kinderdroom van groen en goud — géén die ontnam wat ik behoud. De laatste hoven naderen schier en ijler wordt de ochtend hier. Hij is de hovenier. Het ga je goed Menno. (Applaus) De voorzitter: Zo is het wel genoeg geweest! (Hilariteit) De voorzitter: Na 41 jaar dames en heren.