7 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Kuiken (25295 nr. 1196) de aangehouden motieGijs van Dijk c.s. (31409 nr. 312) en de aangehouden motieVan Baarle/Van Nispen (31753 nr. 241). Voordat we gaan stemmen geef ik het woord aan de heer Grinwis en dan aan de heer Bisschop. Allereerst de heer Grinwis. De heer Grinwis (ChristenUnie): Voorzitter dank u wel. Ik verzoek om een weekje uitstel van de stemmingen onder agendapunt 11 over de Wijziging van de Winkeltijdenwet in verband met de bescherming van winkeliers tegen eenzijdige wijzigingen van openingstijden. Ik ben nog bezig om een amendement juridisch helemaal spik en span te maken om het zorgvuldig te doen en ook de staatssecretaris de mogelijkheid te geven om te reageren. Vandaar dit verzoek. De voorzitter: Dank u wel. Ik kijk even naar de zaal of daar bezwaar tegen is. Dat is niet het geval. Daarmee worden de stemmingen over de Wijziging van de Winkeltijdenwet in verband met de bescherming van winkeliers tegen eenzijdige wijzigingen van openingstijden (35522) punt 11 op de stemmingslijst uitgesteld. De heer Bisschop SGP. De heer Bisschop (SGP): Voorzitter. Nu er zo veel moties extra bij zijn gekomen waarover moet worden gestemd dacht ik: ik houd de motie op stuk nr. 10 (35530) aan. Dit is bij agendapunt 9 de stemmingen over moties ingediend bij de Wet adviescollege rechtspositie politieke ambtsdragers. De voorzitter: Volgens mij is daar ook geen bezwaar tegen. Zijn we daar blij mee? Dan starten we met de stemmingen onder punt 3.