11 Stemmingen moties Aanpak voedselverspilling Aan de orde zijn de stemmingen over moties ingediend bij het debat over de initiatiefnota van het lid Dik-Faber Aanpak voedselverspilling te weten: - de motie-Schouten/Grashoff over een vieruursnorm voor levensmiddelen (34087 nr. 4); - de motie-Geurts/Schouten over uitbreiding van de lijst producten zonder datumvermelding (34087 nr. 5); - de motie-Geurts/Schouten over het doorlichten van de Afvalstoffenrichtlijn op gevolgen voor voedselverspilling (34087 nr. 6); - de motie-Grashoff over bindende maatregelen om voedselverspilling tegen te gaan (34087 nr. 7); - de motie-Grashoff over het meten van voedselverspilling door supermarkten (34087 nr. 8). (Zie notaoverleg van 21 september 2015.) De voorzitter: Op verzoek van mevrouw Schouten stel ik voor haar motie (34087 nr. 4) aan te houden. Daartoe wordt besloten. De voorzitter: Aangezien de motie-Grashoff (34087 nr. 7) is ingetrokken maakt zij geen onderwerp van behandeling meer uit. De voorzitter: De motie-Grashoff (34087 nr. 8) is in die zin gewijzigd dat zij thans is ondertekend door de leden Grashoff en Schouten en luidt: Motie De Kamer gehoord de beraadslaging overwegende dat een derde van het geproduceerde voedsel verspild wordt; overwegende dat maatregelen om voedselverspilling tegen te gaan hoognodig zijn; overwegende dat transparantie voedselverspilling kan tegengaan; overwegende dat al sinds 2013 gesproken wordt met de levensmiddelenindustrie over initiatieven om voedselverspilling tegen te gaan maar dat nog steeds het overgrote deel van de onverkoopbare overschotten uit de levensmiddelenindustrie wordt vergist wordt verwerkt tot diervoederof bij het afval terechtkomt terwijl voedselbanken tekorten hebben; verzoekt de regering om uiterlijk per 31 december 2015 tot een convenant te komen met de levensmiddelenindustrie gericht op het transparant maken van voedselverspilling bij de levensmiddelenindustrie en het maximaal doneren van nog bruikbare voedingsproducten aan de voedselbanken; verzoekt de regering tevens om indien bedoeld convenant niet voor eind van dit jaar tot stand komt in het voorjaar van 2016 voorstellen voor regelgeving ten aanzien van transparantie van voedselverspilling in de levensmiddelenindustrie en donatie van nog bruikbare voedingsproducten aan de voedselbanken aan de Kamer voor te leggen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 9 was nr. 8 (34087). Op verzoek van de heer Grashoff stel ik voor zijn gewijzigde motie (34087 nr. 9 was nr. 8) aan te houden. Daartoe wordt besloten. In stemming komt de motie-Geurts/Schouten (34087 nr. 5). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk Houwers 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Geurts/Schouten (34087 nr. 6). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.