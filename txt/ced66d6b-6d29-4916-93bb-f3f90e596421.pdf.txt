12 Stemmingen moties Duurzaam vervoer Stemmingen moties Duurzaam vervoer Aan de orde zijn de stemmingen over moties ingediend bij het tweeminutendebat Duurzaam vervoer te weten: - de motie-Van Houwelingen over uitspreken dat het onwenselijk is om brandstofauto's voor 2040 op te nemen in de regels omtrent zero-emissiezones (31305 nr. 442); - de motie-Van Houwelingen over de energietransitie inzake vervoer temporiseren of stopzetten totdat verzekerd is dat het elektriciteitsnet deze probleemloos kan faciliteren (31305 nr. 443); - de motie-De Hoop/Bamenga over met zo veel mogelijk landen afspraken maken om de handel in giftige brandstoffen tegen te gaan (31305 nr. 444). (Zie vergadering van 8 februari 2024.) In stemming komt de motie-Van Houwelingen (31305 nr. 442). De voorzitter: Ik constateer dat de leden van de fracties van DENK de VVD de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. De heer Van Houwelingen. De heer Van Houwelingen (FVD): Het kabinet had deze motie ontraden. Wij zouden hier dus graag een brief over willen. Dat kan dan binnen vier weken. De voorzitter: Binnen vier weken? Ok√©. Ik zal het stenogram van dit deel van de vergadering doorgeleiden naar het kabinet. In stemming komt de motie-Van Houwelingen (31305 nr. 443). De voorzitter: Ik constateer dat de leden van de fracties van BBB JA21 FVD en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Hoop/Bamenga (31305 nr. 444). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen.