25 Stemming motie Deelname aan de politiek door mensen met een migratieachtergrond Aan de orde is de stemming over een motie ingediend bij het dertigledendebat over deelname aan de politiek door mensen met een migratieachtergrond te weten: - de motie-Kuzu over de oorzaken van de weerstand tegen de politieke participatie van minderheden (29614 nr. 109). (Zie vergadering van 14 februari 2019.) De voorzitter: De heer Bruins wil kennelijk nog iets over de vorige motie zeggen. Nee over de volgende? De heer Bruins (ChristenUnie): Nee over een motie die onder punt 5 stemmingen over de moties ingediend bij het VAO Leraren op de stemmingslijst staat dus gaat u even door. De voorzitter: Dan ga ik eerst verder. Maar u moet weer gaan zitten. In stemming komt de motie-Kuzu (29614 nr. 109). De voorzitter: Ik constateer dat de leden van de fracties van de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. De heer Bruins. De heer Bruins (ChristenUnie): Dank u wel. Nu toch. Ik kreeg zojuist al een bericht van een studente dat haar onderwijsinstelling niet wil meewerken aan een zojuist aangenomen motie van mij. Ik wil dus graag binnen twee weken van de minister een reactie op de aangenomen motie 27923 nr. 355 zodat zij kan aangeven hoe deze motie wel gaat worden uitgevoerd. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde van de stemmingen gekomen. De vergadering wordt enkele ogenblikken geschorst.