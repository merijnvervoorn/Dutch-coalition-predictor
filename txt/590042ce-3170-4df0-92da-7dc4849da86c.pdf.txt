7 Stemmingen moties Initiatiefnota van het lid Hagen over een nieuw ontwerp voor de kledingindustrie Aan de orde zijn de stemmingen over moties ingediend bij het debat over de initiatiefnota van het lid Hagen over een nieuw ontwerp voor de kledingindustrie: van wegwerpmaatschappij naar circulaire economie te weten: - de motie-Hammelburg/Hagen over na de zomer een UPV schoenen instellen zodra is gebleken dat dit een positieve impact heeft (36254 nr. 5); - de motie-Hammelburg/Hagen over het aantal keurmerken zo ver mogelijk terugbrengen (36254 nr. 6); - de motie-Hammelburg/Hagen over met Nederlandse kledingpioniers een ecolabel voor textiel opstellen (36254 nr. 7); - de motie-Bouchallikh/Van Esch over de adviezen van de Raad van State over de UPV textiel integraal overnemen (36254 nr. 8); - de motie-Bouchallikh/Hagen over een breed onderzoek naar aanpassing van bestaande wet- en regelgeving om recycling van kleding en textiel te bevorderen (36254 nr. 9); - de motie-Van Esch/Hagen over een filter in wasmachines verplicht stellen om microplastics tegen te gaan (36254 nr. 11); - de motie-Van Esch over de btw afschaffen op het laten repareren van producten waaronder kleding (36254 nr. 13). (Zie notaoverleg van 17 april 2023.) De voorzitter: Op verzoek van de heer Hammelburg stel ik voor zijn moties (36254 nrs. 6 en 7) aan te houden. Daartoe wordt besloten. De voorzitter: Meneer Sjoerdsma. De heer Sjoerdsma (D66): Voorzitter excuus voor deze onderbreking. Nu ik de heer Dassen hier naast mij heb staan moet ik hem natuurlijk ook feliciteren met zijn vaderschap. (Geroffel op de bankjes) De heer Sjoerdsma (D66): Voorzitter. Het is vandaag Europadag en dus willen de heer Dassen ik u een klein geschenkje geven namelijk deze vlag omdat die buiten de Europese grenzen symbool staat voor democratie vrijheid en hoop.De voorzitter: Dank. Ik zal aan de bode vragen ... (Rumoer in de zaal) De voorzitter: Wacht wacht wacht. Ik wil erop reageren want het is een presentje voor mij. U weet meneer Sjoerdsma dat er een Kamermeerderheid nodig is voor een vlag in deze zaal maar ik zal dit cadeau aannemen en dan gaan we weer verder want dit is een stemmingsmoment. (Rumoer in de zaal) De voorzitter: Ik weet niet wat hier allemaal gebeurt maar we gaan nu gewoon stemmen. In stemming komt de motie-Hammelburg/Hagen (36254 nr. 5). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA en BBB voor deze motie hebben gestemd en de leden van de fracties van JA21 de PVV FVD en Groep Van Haga ertegen zodat zij is aangenomen. In stemming komt de motie-Bouchallikh/Van Esch (36254 nr. 8). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de SGP en BBB voor deze motie hebben gestemd en de leden van de fracties van de VVD het CDA JA21 de PVV FVD en Groep Van Haga ertegen zodat zij is aangenomen. In stemming komt de motie-Bouchallikh/Hagen (36254 nr. 9). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de SGP BBB en JA21 voor deze motie hebben gestemd en de leden van de fracties van de VVD het CDA de PVV FVD en Groep Van Haga ertegen zodat zij is aangenomen. In stemming komt de motie-Van Esch/Hagen (36254 nr. 11). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de SGP en BBB voor deze motie hebben gestemd en de leden van de frac-ties van de VVD het CDA JA21 de PVV FVD en Groep Van Haga ertegen zodat zij is verworpen. In stemming komt de motie-Van Esch (36254 nr. 13). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD BBB JA21 de PVV en FVD voor deze motie hebben gestemd en de leden van de fracties van D66 Lid Omtzigt de ChristenUnie de VVD de SGP het CDA en Groep Van Haga ertegen zodat zij is verworpen.