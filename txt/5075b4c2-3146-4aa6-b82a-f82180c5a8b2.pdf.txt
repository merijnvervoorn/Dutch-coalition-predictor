23 Stemming motie Omzeilen van het schooladvies Aan de orde is de stemming over een aangehouden motie ingediend bij het debat over het omzeilen van het schooladvies te weten: - de motie-Klaver over niet vooraf delen van het onderwijskundig rapport (31289 nr. 221). (Zie vergadering van 25 februari 2015.) De voorzitter: De motie-Klaver (31289 nr. 221) is in die zin gewijzigd dat zij thans is ondertekend door de leden Klaver Van Meenen Ypma en Kuzu en luidt: Motie De Kamer gehoord de beraadslaging constaterende dat het vooraf delen van het onderwijskundig rapport kan leiden tot selectie van leerlingen op basis van informatie anders dan het schooladvies; constaterende dat het voor leerlingen met een zorgbehoefte van belang kan zijn om voorafgaand aan de toelating het onderwijskundig rapport reeds met de school voor voortgezet onderwijs te delen; verzoekt de regering zo spoedig mogelijk de wet aan te passen zodat het onderwijskundig rapport pas na toelating van de leerling met de school voor voortgezet onderwijs gedeeld wordt daarbij uitgezonderd leerlingen die in het kader van passend onderwijs extra ondersteuningsbehoefte nodig hebben of leerwegondersteunend onderwijs dan wel praktijkonderwijs gaan volgen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 234 was nr. 221 (31289). Ik stel vast dat wij hier nu over kunnen stemmen. In stemming komt de gewijzigde motie-Klaver c.s. (31289 nr. 234 was nr. 221). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.