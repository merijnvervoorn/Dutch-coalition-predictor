5 Regeling van werkzaamheden (stemmingen) De voorzitter: Ik stel voor zo dadelijk ook te stemmen over: - de aangehouden motie-Van Houwelingen (25295 nr. 2080); - de aangehouden motie-Van Esch (36254 nr. 16); - de aangehouden motie-Omtzigt c.s. (25295 nr. 2079). Maar voordat we gaan stemmen geef ik eerst het woord aan mevrouw Kröger van GroenLinks de heer Peters van het CDA en mevrouw Van den Berg ook van het CDA. Mevrouw Kröger (GroenLinks): Voorzitter. Ik wil onder agendapunt 8 de stemmingen over moties ingediend bij het debat over het aanvullend klimaatpakket graag mijn motie op stuk nr. 1245 (32813) aanhouden. De voorzitter: Helder. Op verzoek van mevrouw Kröger stel ik voor haar motie (32813 nr. 1245) aan te houden. Daartoe wordt besloten. De voorzitter: Dan de heer Peters. De heer Peters (CDA): Dank u wel voorzitter. Ik zou onder agendapunt 27 over investeringen in Nederlandse levensbeschouwelijke universiteiten graag de motie op stuk nr. 1058 (31288) willen aanhouden. De voorzitter: Dank u wel. Dat is de enige motie onder agendapunt 27 en die wordt aangehouden. Dan mevrouw Van den Berg CDA. Mevrouw Van den Berg (CDA): Dank u wel voorzitter. Onder agendapunt 9 over moties ingediend bij het tweeminutendebat Landspakketten en hervormingen CAS zou ik graag de motie op stuk nr. 77 (36200-IV) over het onderwijs op Curaçao aanhouden omdat de staatssecretaris heeft verzocht nog even de gesprekken af te wachten. De voorzitter: Dank u wel.Op verzoek van mevrouw Van den Berg stel ik voor haar motie (36200-IV nr. 77) aan te houden. Daartoe wordt besloten.