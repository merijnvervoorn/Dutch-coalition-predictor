40 Stemmingen moties Biotechnologie en kwekersrecht Aan de orde zijn de stemmingen over moties ingediend bij het VAO Biotechnologie en kwekersrecht te weten: - de motie-Wassenberg over een ethische toets bij het tentoonstellen van ggo’s (27428 nr. 319); - de motie-Jasper van Dijk over het updaten van het convenant co-existentie (27428 nr. 320); - de motie-Jasper van Dijk over de economische schade van gentechbesmetting (27428 nr. 321); - de motie-Jasper van Dijk over Integrated Pest Management (27428 nr. 322); - de motie-Jasper van Dijk over een labelingsplicht voor cisgenese (27428 nr. 323). (Zie vergadering van heden.) De voorzitter: Op verzoek van de heer Jasper van Dijk stel ik voor zijn moties (27428 nrs. 320 en 322) aan te houden. Op verzoek van de heer Wassenberg stel ik voor zijn motie (27428 nr. 319) aan te houden. Daartoe wordt besloten. In stemming komt de motie-Jasper van Dijk (27428 nr. 321). De voorzitter: Ik constateer dat de aanwezige leden van de fracties van de SP de PvdD GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (27428 nr. 323). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is aangenomen.