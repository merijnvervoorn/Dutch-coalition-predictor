11 Stemmingen Maasstad Ziekenhuis Aan de orde zijn de stemmingen over moties ingediend bij het debat over de misstanden in het Maasstad Ziekenhuis met betrekking tot de besmetting met de Klebsiellabacterie en het beleid rond dit soort uitbraken in het algemeen te weten: - de motie-Gerbrands over registratie van bestuurders die wanbestuur hebben geleverd (31016 nr. 26); - de motie-Gerbrands over aanpassing van de regelgeving voor corporate governance (31016 nr. 27); - de motie-Gerbrands over het terugvorderen van de ontslagvergoeding (31016 nr. 28); - de motie-Van Gerven/Arib over het uitbreiden van de bevoegdheden van het Cib (31016 nr. 29). (Zie vergadering van 31 mei 2012.) De voorzitter: De motie-Gerbrands (31016 nr. 26) is in die zin gewijzigd dat zij thans luidt: Motie De Kamer gehoord de beraadslaging van mening dat het onaanvaardbaar is dat falende bestuurders van een zorginstelling na hun vertrek opnieuw kunnen worden aangesteld als bestuurder bij een andere zorginstelling; van oordeel dat de zorg in zijn algemeenheid gevrijwaard dient te worden van falende bestuurders omdat deze de patiÃ«ntveiligheid in gevaar brengen; verzoekt de regering een bestuurderstoets in te voeren voor alle bestuursfuncties in de zorg en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 30 (31016). De motie-Gerbrands (31016 nr. 27) is in die zin gewijzigd dat zij thans luidt: Motie De Kamer gehoord de beraadslaging constaterende dat het bestuur van een instelling verantwoordelijk is voor de veiligheid en de kwaliteit van zorg; van oordeel dat het bestuur van een instelling op deze verantwoordelijkheden moet kunnen worden aangespro-ken en hiervoor aansprakelijk gesteld moet kunnen worden; verzoekt de regering te onderzoeken hoe bestuurders hoofdelijk aansprakelijk gesteld kunnen worden voor het leveren van slechte kwaliteit van zorg en dit mee te nemen in brief over de corporategovernanceregelgeving en gaat over tot de orde van de dag. Naar mij blijkt wordt de indiening ervan voldoende ondersteund Zij krijgt nr. 31 (31016). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Gerbrands (31016 nr. 30). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de SGP de ChristenUnie het CDA de PVV en het lid Brinkman voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Gerbrands (31016 nr. 31). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de SGP de ChristenUnie het CDA de PVV en het lid Brinkman voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Gerbrands (31016 nr. 28). De voorzitter: Ik constateer dat de aanwezige leden van de fracties van de SP de PvdD de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Gerven/Arib (31016 nr. 29). De voorzitter: Ik constateer dat de aanwezige leden van de fracties van de SP de PvdD de PvdA en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen.