6 Regeling van werkzaamheden De voorzitter: Ik stel voor toestemming te verlenen tot het houden van notaoverleg met stenografisch verslag van de vaste commissie voor Economische Zaken op maandag 30 januari van 11.00 uur tot 13.00 uur en op maandag 6 februari van 13.00 uur tot 17.00 uur over de initiatiefnota van de leden Van Gerven Grashoff en Koser Kaya: "Wei voor de koe"(34313). Op verzoek van de PvdA-fractie benoem ik in de vaste commissie voor Veiligheid en Justitie het lid Yücel tot plaatsvervangend lid in plaats van het lid Bouwmeester. Aangezien de termijn is verstreken stel ik voor om het volgende stuk voor kennisgeving aan te nemen: 24493R1557-73. Ook stel ik voor de volgende stukken van de stand van werkzaamheden af te voeren: 32637-252; 29826-67; 34550XIII-4; 32637-253; 29697-25; 2016Z15365; 33009-30; 29515390; 32637-244; 32637-243; 31934-7; 25268-135; 29697-23; 32637-241; 33009-16; 31125-66; 33009-15; 34267-7; 32637234; 34557-(R2074)-2; 27858-321; 33348-170; 28286-816; 30212-81; 30991-25; 21501-32-847; 33979-97; 24095-383; 33835-14; 29664-125; 21501-30-351; 21501-33-547; 3364317; 33576-44; 21501-32-846; 28286-814; 30991-24; 33037153; 21501-33-544; 21501-08-564; 21501-33-542; 21501-32841; 21501-32-840; 30991-23; 30991-22; 30545-161; 2150133-540; 34041-39; 33529-170; 21501-32-837; 34172-3; 3404125; 33529-173; 33529-172; 28286-809; 28625-223; 28625-225; 21501-33-539; 21501-30-348; 2015Z00200; 33348-12; 3352992; 34361-10; 28684-479; 33997-87; 33997-86; 31322-313; 32824-160; 33042-27; 30950-104; 2016Z17259; 32824-146; 29614-50; 2016Z15264; 2016Z15283; 2016Z15265; 221122178; 2016Z14625; 2016Z15281; 29818-42; 34073-23; 2150131-366; 32878-17; 32043-254; 34008-30; 22112-1945; 2150131-364; 32163-37; 2015Z02723; 34000-XV-58; 2015Z01680; 17050-499; 34117-5; 33931-9; 29544-584; 30982-19; 2150131-362; 21501-31-361; 29754-273; 30982-18; 33981-25; 34085XV-3; 21501-31-360; 29544-577; 2014Z21801; 24515-295; 2014Z21590; 33161-195; 32824-79; 34000-XV-53; 34000-XV9; 34000-XV-6; 21501-31-356; 34000-XV-7; 21501-31-355; 33988-20; 33981-9; 33972-53; 21501-31-354; 33972-29; 2150131-353; 33988-16; 33988-12; 21501-31-352; 33988-13; 3392818; 33981-6; 30420-208; 2014Z16238; 33981-5; 33750-XV-66; 33847-28; 33863-7; 29544-520; 32855-16; 31066-199; 31322239; 33847-25; 32043-201; 33161-189; 33182-55; 32043-200; 33801-23; 29817-131; 29389-63; 32043-197; 33182-54; 2016Z18633; 21501-33-613; 31936-356; 33997-84; 32647-55; 31839-553; 22112-2214; 21501-20-1151; 21501-07-1400; 22112-2222; 22112-2217; 2016Z19223; 31066-303; 21501-071398; 33532-61; 33532-64; 24724-155; 24724-140; 24724-141; 34550-IV-16; 23645-638; 31765-235; 33980-30; 25657-262; 21501-20-1150; 31765-236; 31293-305; 2016Z11687; 31293333; 34300-XII-73; 34550-XII-5; 21501-20-1155; 21501-201153; 28345-170; 31839-542; 31839-519; 31839-512; 28345165; 2016Z15348; 25424-325; 32793-218; 22026-487; 2016Z13747; 2016Z12508; 27565-142; 27565-138; 32043-179; 32043-177; 32043-178; 32043-176; 32043-175; 2013Z20713; 29389-58; 29407-177; 17050-442; 24515-268; 25883-224; 33716-6; 33736-1; 33736-2; 33716-5; 32163-36; 34000-XV-5;33972-8; 32855-19; 22112-1906; 29389-77; 22112-1903; 2150131-347; 33988-4; 29389-75; 31066-209; 21501-31-345; 2150131-346; 29544-543; 29389-74; 32043-220; 32043-218; 339725; 33863-12; 33940-XV-3; 26448-516; 17050-478; 33161-111; 32043-198; 32043-196; 33161-110; 33161-109; 30982-16; 29544-500; 32855-15; 30545-135; 2013Z23890; 31780-52; 30952-244; 30952-243; 33997-85; 33118-34; 33118-37; 33962187; 33962-189; 33962-188; 30952-249; 30952-252; 30952247; 30952-240; 30952-242; 30952-239; 30952-250; 30952251; 30952-248; 2016Z19132; 2016Z17134; 2016Z17133; 2016Z17132; 2016Z17129; 2016Z17131; 2016Z15664; 2016Z15665; 2016Z15663; 2016Z15662; 2016Z17168; 2016Z13489; 2016Z14735; 34550-30; 34550-V-5; 34550-XII6; 31477-7; 31477-6; 26643-421; 32802-24; 2016Z18478; 2016Z15861; 2016Z15962; 34007-14; 34154-4; 30180-28; 20043-106; 33130-9; 2016Z16812; 2016Z17234; 33845-17; 2016Z17712; 34270-7; 2016Z19128; 33939-6; 2016Z16896. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Martin Bosma namens de PVV. De heer Martin Bosma (PVV): Voorzitter. Heel veel miljoenen van ons belastinggeld de zogenaamde ontwikkelingshulp zijn verdwenen naar de corrupte Clinton Foundation. Dat is de smeerolie-organisatie van de Clintonfamilie. Ik heb daar zes weken geleden vragen over gesteld. Die zou ik graag beantwoord willen zien ook al omdat we volgende week gaan praten over de begroting van die verschrikkelijke ontwikkelingshulp. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Agnes Mulder namens de CDA-fractie. Mevrouw Agnes Mulder (CDA): Voorzitter. Ook ik heb vragen gesteld. Die gingen over het tegenhouden van energiebesparingssystemen voor de glastuinbouw. Die vragen zijn gericht aan het ministerie van Economische Zaken. We hebben ze ingezonden op 10 oktober en ik wil daar ook graag rappel op doen zodat we daar antwoorden op krijgen. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Bergkamp namens D66. Mevrouw Bergkamp (D66): Voorzitter. De Raad voor Strafrechtstoepassing en Jeugdbescherming is vandaag gekomen met een advies om een einde te maken aan interlandelijke adoptie. Dat betekent veel onzekerheid voor bijvoorbeeld de mensen die op dit moment in de procedure zitten. Het lijkt mij heel goed om een debat hierover te hebben natuurlijk na eerst een briefte hebben ontvangen van de staatssecretaris van Veiligheid en Justitie. De heer Van Wijngaarden (VVD): Steun. Goed om de beleidsreactie te hebben en dan een debat te plannen. Mevrouw Yücel (PvdA): Inderdaad steun want het is nogal een advies. Het is een complex vraagstuk daarom heb ik ook een hoorzitting aangevraagd. Een debat steun ik maar ik wil wel vooraf een brief van het kabinet. Mevrouw Keijzer (CDA): Het lijkt mij verstandig om hierover een hoorzitting of een rondetafelgesprek te houden om precies te achterhalen wat er aan de hand is en welke kanten daaraan zitten. Dat heeft mevrouw Yücel voorgesteld en dat is ook wat wij als CDA graag willen. Op dit moment geen steun voor een debat. Het lijkt mij verstandig om nadat we de hoorzitting gehad hebben te kijken wat de beste en ook de snelste manier is om dit te behandelen. De heer Van Nispen (SP): Natuurlijk moeten we hierover debatteren maar ik wacht wel eerst de kabinetsreactie af en uiteraard wil ook de SP een hoorzitting. Het is een beladen onderwerp waar heel veel kanten aan zitten. We moeten ons hier echt heel goed over laten voorlichten. De zorgvuldigheid van deze procedure staat voorop. We wachten de kabinetsreactie met belangstelling af en daarna moet er uiteraard over gedebatteerd worden. De voorzitter: U hebt wel een meerderheid mevrouw Bergkamp. Mevrouw Bergkamp (D66): Het is een mooie dag. Dank collega's voor jullie steun. Ik wil daar ook wel bij zeggen dat ook ik veel waarde hecht aan het rondetafelgesprek en de reactie van de staatssecretaris dus in die volgorde. De voorzitter: Dank u wel. Dan geef ik nu het woord aan de heer Potters namens de VVD. De heer Potters (VVD): Voorzitter. 11.00 uur 14.00 uur en 18.00 uur: dat zijn de tijden waarop een bewoner van een verpleeghuis in Hellevoetsluis volgens het plascontract naar de wc mag. Dit is echt mensonterend. Zo gaan wij niet met onze ouderen om in Nederland. Deze bizarre situatie moet vandaag ook echt stoppen. Ik wil een brief van de staatssecretaris voor vanavond 18.00 uur waarin staat dat dit per direct stopt want als je naar de wc wilt moet dat ook gewoon kunnen.De voorzitter: Ik wilde het verzoek al doorgeleiden mevrouw Leijten. Mevrouw Leijten (SP): Het is een mooie show die de VVD hier opvoert. De voorzitter: Geen debat mevrouw Leijten. Mevrouw Leijten (SP): Ja toch wel. Ik zou willen dat de VVD moties met het verzoek om dit soort dehumaniserende zaken te stoppen had gesteund. De voorzitter: De heer Potters wil een brief. Mevrouw Leijten (SP): Ik wil een aantal antwoorden in die brief. Hoe vaak krijgt de inspectie meldingen van dit soort toiletregels? Hoe vaak krijgt de inspectie meldingen van het incontinent maken van mensen? Hier gaan ze tenminste nog naar het toilet maar we weten dat er verpleeghuizen zijn waar je gewoon rücksichtslos in het incontinentiemateriaal wordt gezet. Hoe vaak krijgt de inspectie meldingen van mensen die thuis wonen en die niet uitkomen met de maximale incontinentieverstrekking van maar vier keer per dag? Dat is net zo dehumaniserend als in het verpleeghuis. Hoe gaan we om met de bestuurder van de instelling die hier verantwoordelijk voor was en die afgelopen vrijdag is opgestapt en die drie organisaties achter zich aansleept die eigenlijk permanent onder verscherpt toezicht stonden vanwege dit soort dehumaniserende zaken? Dit loopt al vanaf 2010 en in al die tijd heb ik geen steun gekregen van de VVD als ik dit aankaartte. Dat wil ik toch gezegd hebben. De voorzitter: En dat moet voor 18.00 uur vandaag of was het dinsdag? De heer Potters (VVD): Voor 18.00 uur vandaag. Ik zou graag willen dat er nu gewoon een antwoord op deze heel simpele vraag komt. Dit moet vandaag stoppen en dit moet helder zijn. Laten we in ieder geval de brief daarop richten. De voorzitter: Nee ook de opmerkingen van mevrouw Leijten worden doorgeleid. Mevrouw Keijzer (CDA): Ik steun mevrouw Leijten toch wel een beetje in haar verontwaardiging want het is ook de VVD die hier meerdere keren heeft gestaan om ervoor te pleiten om de bezuiniging van 500 miljoen op de verpleeghuizen in stand te houden. Nu lijkt het net alsof de VVD een warm hart heeft voor verpleeghuiszorg. Dat is mooi maar dan moeten daar ook daden bij.De voorzitter: Dit soort politieke standpunten horen echt in een debat thuis. Mevrouw Volp (PvdA): Mijn eerste gedachte vanochtend was: het kan niet waar zijn. Als ik hier sta denk ik ook: dit kan niet waar zijn. Dus steun voor een brief en graag voor vanavond 18.00 uur. Mevrouw Bergkamp (D66): Toen ik het gisteren hoorde was mijn reactie ook: dit kan niet waar zijn. Ik heb een signaal afgegeven aan het ministerie om dit uit te zoeken. Dus steun voor het voorstel. Ze hebben dit gisteren in ieder geval al via mij gehoord. Het lijkt mij dan ook wel mogelijk om vandaag die duidelijkheid te krijgen. Mevrouw Dik-Faber (ChristenUnie): Ik was ook verbijsterd toen ik dit las. Het is inderdaad goed om hier opheldering over te krijgen. Ik steun dan ook het verzoek om een brief. Maar laten we dit verder inhoudelijk bespreken in een van de debatten die al gepland staan of bij de begrotingsbehandeling of in het algemeen overleg over verpleeghuiszorg. De voorzitter: De begrotingsbehandeling is volgende week. De heer Bisschop (SGP): Dit zijn inderdaad schokkende verhalen en daarom van harte steun voor de brief. Als daar wat meer informatie in kan in de lijn die mevrouw Leijten heeft bepleit dan zou ik dat zeer ondersteunen. Mevrouw Leijten (SP): Het is schokkend als mensen opgelegd wordt om op vaste tijdstippen naar het toilet te gaan. Ik zou willen dat dat nieuw was en ik zou echt willen dat de verontwaardiging die ik in deze Kamer zie er die andere tijden ook was geweest vooral bij de VVD. De voorzitter: Ik stel voor het stenogram van dit deel van de vergadering door te geleiden naar het kabinet. U had nog een verzoek mijnheer Potters. De heer Potters (VVD): Dat klopt voorzitter. Als je ouders in een verpleeghuis komen hebben ze recht op goede en liefdevolle zorg op de zekerheid dat de medicijnen op het nachtkastje de juiste zijn. Deze week zijn er weer drie verpleeghuizen aan de zwarte lijst toegevoegd. Dat kan en moet veel beter. Daar hebben bewoners hun familie en het personeel recht op. Daarom wil ik een debat met de staatssecretaris over deze nieuwe lijst.Mevrouw Leijten (SP): Op verzoek van de heer Potters hebben we al een verpleeghuisdebat gepland. Dat gebeurt over twee weken in een algemeen overleg. Dat was nota bene op basis van de uitvoering van zijn motie over de voortgang van de zwarte lijst. Ik begrijp dan ook echt niet wat dit nu weer voor verzoek is. Er komt al een debat! De voorzitter: Dus geen steun. Mevrouw Bergkamp (D66): Ik steun mevrouw Leijten in haar verontwaardiging. Ik snap dit ook niet. We hebben over twee weken een overleg over de verpleeghuiszorg. Dus waarom dit daar dan niet behandeld kan worden snap ik eerlijk gezegd ook niet. Mevrouw Dik-Faber (ChristenUnie): De ChristenUnie snapt hier echt geen bal van! Wat ik wel begrijp is dat de verkiezingen eraan komen. Ik vind het echt heel kwalijk dat er nu een politiek debat aangevraagd wordt terwijl er inderdaad al een debat gepland is ook op verzoek van de VVD. Ik sluit mij dus aan bij de woorden van mevrouw Leijten. Ik vind dit echt ongehoord. Laten we geen politiek bedrijven over de rug van kwetsbare ouderen. Mevrouw Volp (PvdA): Geen show geen steun. Mevrouw Keijzer (CDA): Ik heb het net al gehad over het eerdere pleidooi van de VVD voor het in stand houden van bezuiniging van 500 miljoen op de verpleeghuiszorg. Als je dan nu hier gaat staan om dit verzoek te doen ... Ik vind het een beetje de kluit belazeren en ik vind de reactie van mevrouw Volp heel mooi en waardig: geen show van dit onderwerp. Daarom op dit moment geen steun voor dit verzoek. We komen binnenkort te spreken over dit heel belangrijke onderwerp. Laten we het op dat moment doen. De heer Bisschop (SGP): Of er binnenkort wel of niet verkiezingen komen laten we maar even in het midden. Als je een kwestie kunt koppelen aan een reeds gepland overleg verdient dat verreweg de voorkeur boven een nieuw overleg. Geen steun voor het verzoek dus. De voorzitter: De heer Potters u kunt ook tellen. De heer Potters (VVD): Ik heb helaas geen steun. Omdat de lijst is uitgebreid met drie nieuwe gevallen — dat is dus nieuwe informatie — lijkt het me heel goed om daarover plenair een debat te voeren en een motie in te kunnen dienen. Er is inderdaad een AO gepland. Dat zal doorgaan. Mijn voorstel zou zijn geweest dat AO in te trekken en ruimte te maken voor dit plenaire debat maar helaas heeft de Kamer daar geen behoefte aan.De voorzitter: Dank u wel. Ik geef het woord aan mevrouw Bergkamp. Mevrouw Bergkamp (D66): Sorry voorzitter ik heb nog een opmerking over mijn bijdrage die hieraan vooraf ging. Ik was vergeten aan te geven dat het verzoek voor een debat ook van GroenLinks kwam de ChristenUnie en de SGP. Ik vind het wel netjes om dat hier te vermelden. De voorzitter: Ja. Mevrouw Keijzer. Mevrouw Keijzer (CDA): Ik maak toch even een opmerking over de laatste woorden van de heer Potters: de Kamer heeft daar geen behoefte aan. Het tegenovergestelde is het geval. In de afgelopen jaren zijn er veel verzoeken gedaan om plenair te debatteren over onderwerpen zoals dit onderwerp. Nooit is er steun gegeven door de VVD en nu doet zij het opeens op deze manier. Ik vind het gewoon niet passend en ik vind het van belang om dat hier te zeggen. Mevrouw Leijten (SP): Voorzitter u doet altijd het verzoek om het in een algemeen overleg te doen juist in onze commissie. Wij voorzagen dat deze nieuwe zwarte lijst er zou komen mede als gevolg van de uitvoering van de motie van de heer Potters. Daarom hebben we gezegd dat we pas het verpleeghuisdebat gaan plannen — in een algemeen overleg — na de begroting. Dus dit is inderdaad show. De voorzitter: Dank u wel. Ik geef het woord aan mevrouw Mei Li Vos. Mevrouw Mei Li Vos (PvdA): Voorzitter. Ik wil graag een verzoek doen voor het houden van een debat naar aanleiding van een bericht vanochtend in Het Financieele Dagblad dat bpost PostNL wil overnemen. Voordat we dat debat plannen wil ik graag een brief van de regering waarin zij ingaat op een aantal vragen namelijk of het klopt dat bpost vooralsnog een vriendelijk bod overweegt dus dat het niet doorgezet zal worden zonder overeenstemming van de raad van bestuur van PostNL of er al contact is geweest tussen beide bedrijven of EZ erbij betrokken is in hoeverre die berichtgeving klopt en of PostNL de beschikking heeft over een beschermingsconstructie zoals KPN die in 2013 heeft toegepast en of PostNL kan worden toegevoegd aan de lijst met bedrijven die worden opgenomen in de Wet ongewenste zeggenschap die eraan gaat komen. En kan de minister ingaan op de mogelijkheid om een overheidscommissaris en een werknemerscommissaris bij PostNL te benoemen zodat het algemeen belang en het werknemersbelang beter gewaarborgd zullen zijn ook bij eventuele toekomstige overnamesituaties? De voorzitter: Wilt u een debat?Mevrouw Mei Li Vos (PvdA): Ik wil een debat en voorafgaand daaraan een brief met alle onderwerpen die ik genoemd heb. Mevrouw Agnes Mulder (CDA): Dat zijn nogal wat onderwerpen. Ik denk dat dit volledig terecht is. het CDA vindt ook dat je in dit soort overnames door buitenlandse partijen extra goed moet kijken hoe je daarmee omgaat. Gelukkig heeft het destijds voor KPN gewerkt. We moeten dat hier gewoon goed voor elkaar hebben. Dat onze post dagelijks op een goede manier bij iedereen bezorgd wordt dat de post toegankelijk blijft en dat het bezorgen tegen een redelijke prijs gebeurt is van groot belang. Dus steun voor de brief. Ik kan me heel goed voorstellen dat er daarna een debat komt. We moeten daar gezien de plenaire agenda niet te lang mee wachten. Anders zou het misschien ook heel goed in een AO kunnen. We kunnen dat bezien zodra we de brief hebben. Dus steun. De voorzitter: Dus wel steun. De heer Bruins (ChristenUnie): De ChristenUnie vindt het belangrijk dat we kijken naar de manier waarop de grote bedrijven in ons land functioneren zeker als ze zo'n belangrijke taak als het bezorgen van de post uitvoeren. Steun dus voor het voorstel van mevrouw Vos. De heer Remco Bosma (VVD): Steun voor de brief en afhankelijk van de antwoorden in de brief ook steun voor het debat. Ik kan me goed voorstellen dat gezien de ontwikkelingen of de antwoorden in de brief een eventueel AO sneller is en ook beter past bij de ontwikkelingen. De heer Bisschop (SGP): Steun voor de brief met alle ins en outs zoals mevrouw Vos aangeeft. Of het een AO of een ander debat moet worden moeten we dan maar bepalen. De voorzitter: Mijnheer Bosma hebt u nu wel of niet uw steun uitgesproken voor het verzoek? De heer Remco Bosma (VVD): Steun voor de brief en afhankelijk van de antwoorden of de ontwikkelingen een debat. De voorzitter: Dus voorlopig geen steun. U hebt geen meerderheid mevrouw Mei Li Vos. Mevrouw Mei Li Vos (PvdA): Dat is goed. Ik begrijp de noodzaak van de collega's om zo snel mogelijk na ontvangst van de brief een debat te plan-nen in welke vorm dan ook. Ik wil het op deze manier doorzetten. Geen debat dus maar eerst een brief. De voorzitter: Ja en een AO is sneller te regelen. Dank u wel. Ik stel voor om het stenogram van dit deel van de vergadering door te geleiden naar het kabinet. Hiermee zijn we aan het einde gekomen van de regeling van werkzaamheden. De vergadering wordt enkele ogenblikken geschorst.