5 Regeling van werkzaamheden (stemmingen) De voorzitter: Voordat we gaan stemmen geef ik eerst het woord aan de heer Van der Molen namens het CDA. De heer Van der Molen (CDA): Dank u wel voorzitter. De punten 8 en 9 van de stemmingslijst betreffen moties en amendementen naar aanleiding van het notaoverleg Media. Ik zou het voorstel willen doen om de stemmingen daarover in ieder geval een week uit te stellen. De voorzitter: Heeft iemand daar bezwaar tegen? Nee? Dan stellen we de stemmingen over de punten 8 en 9 uit. Dan nu eerst de heer Van Nispen maar de heer Bisschop staat er al. De heer Bisschop. De heer Bisschop (SGP): Sorry voorzitter ik had het vooraf even willen melden maar de motie-Stoffer op stuk nr. 17 zoals vermeld onder punt 6 van de stemmingslijst Actieplan arbeidsmigratie wordt aangehouden. De voorzitter: Op verzoek van de heer Stoffer stel ik voor zijn motie (35359 nr. 17) aan te houden. Daartoe wordt besloten. De heer Van Nispen (SP): Voorzitter. Mijn collega Renske Leijten zou haar motie op stuk nr. 29 zoals vermeld onder punt 11 van de stemmingslijst nog een keer willen aanhouden. De voorzitter: Op verzoek van mevrouw Leijten stel ik voor haar motie (28362 nr. 29) opnieuw aan te houden. Daartoe wordt besloten. De voorzitter: Dan gaan we nu naar de stemmingslijst.