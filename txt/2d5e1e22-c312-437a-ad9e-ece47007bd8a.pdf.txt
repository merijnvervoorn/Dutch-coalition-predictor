6 Regeling van werkzaamheden (stemmingen) De voorzitter: Aan de orde zijn de stemmingen maar voordat we gaan stemmen geef ik het woord aan mevrouw Van der Graaf. Mevrouw Van der Graaf (ChristenUnie): Dank u wel mevrouw de voorzitter. Ik heb inderdaad gevraagd om uitstel van de stemmingen over de Tijdelijke wet verkiezingen covid-19. Ik zou graag uitstel willen vragen tot de aanvang van de avondvergadering vandaag. De voorzitter: Dus bij de aanvang van de avondvergadering gaan we stemmen over de agendapunten 1 en 2. Is dat wat u voorstelt? Mevrouw Van der Graaf (ChristenUnie): Dat is wat ik voorstel. De voorzitter: Ik constateer dat niemand daar bezwaar tegen heeft. Dan gaan we dus bij de aanvang van de avondvergadering stemmen over de punten 1 en 2 inzake de Tijdelijke wet verkiezingen covid-19.