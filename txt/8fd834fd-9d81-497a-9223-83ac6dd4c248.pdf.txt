44 Stemmingen moties Wonen en ruimte Aan de orde zijn de stemmingen over aangehouden moties ingediend bij het debat over Wonen en ruimte te weten: - de motie-Terpstra/Koerhuis over een proactieve aanwijzing over Rijnenburg en Reijerscop (35570-VII nr. 50); - de motie-Terpstra/Amhaouch over substantiële woningbouw langs de Lelylijn (35570-VII nr. 52). (Zie wetgevingsoverleg van 9 november 2020.) De voorzitter: De motie-Terpstra/Koerhuis (35570-VII nr. 50) is in die zin gewijzigd dat zij thans luidt: Motie De Kamer gehoord de beraadslaging constaterende dat er sprake is van een woningtekort in Nederland van 331.000 woningen en met recht gesproken kan worden van woningnood; overwegende dat bij een grenscorrectie in 2001 het gebied Rijnenburg en Reijerscop door herindeling aan de stad Utrecht is toegevoegd; overwegende dat uit een eerste verkenning van de provincie Utrecht en de U10-gemeenten blijkt dat er minimaal 22.000 nieuwe woningen in Rijnenburg en Reijerscop gebouwd kunnen worden; overwegende dat invulling geven aan woningbouw in het gebied een extra bijdrage kan leveren aan het wegnemen van de druk op de woningmarkt; overwegende dat het stadsbestuur van Utrecht pas na 2035 eventueel wil overgaan tot ontwikkeling van het gebied; overwegende dat overleg tussen het Rijk en het stadsbestuur niet heeft geleid tot snelle inzet van woningbouw; spreekt uit dat aanmerkelijke nationale belangen met het oog op een goede ruimtelijke ordening en voldoende woningbouw het noodzakelijk maken dat de voorkeur wordt uitgesproken voor substantiële woningbouw; verzoekt de regering de stad Utrecht voor de locaties Rijnenburg en Reijerscop een proactieve aanwijzing te geven als bedoeld in artikel 4.4 van de Wet ruimtelijke ordening om te komen tot spoedige realisatie van duurzame woningbouw met veel oog voor de leefbaarheid bomen en groen en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 83 was nr. 50 (35570-VII). Ik stel vast dat wij hier nu over kunnen stemmen. In stemming komt de gewijzigde motie-Terpstra/Koerhuis (35570-VII nr. 83 was nr. 50). De voorzitter: Ik constateer dat de leden van de fracties van Krol Van Kooten-Arissen de VVD het CDA de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. De heer Terpstra. De heer Terpstra (CDA): Dank u voorzitter. Nu de motie op stuk nr. 50 over Rijnenburg en Reijerscop is aangenomen zou ik aan het kabinet willen vragen of het met een reactie kan komen. Gaat het de motie uitvoeren? Op welke manier en op welke termijn? En ik vraag ook of de brief zo snel mogelijk deze kant op kan komen. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Terpstra/Amhaouch (35570-VII nr. 52). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen.