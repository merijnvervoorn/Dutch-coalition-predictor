13 Stemmingen moties Rapport over de archivering bij het ministerie van Algemene Zaken Stemmingen moties Rapport over de archivering bij het ministerie van Algemene Zaken Aan de orde zijn de stemmingen over moties ingediend bij het dertigledendebat over het rapport van de Inspectie Overheidsinformatie en Erfgoed over de archivering bij het ministerie van Algemene Zaken te weten: - de motie-Palmen over binnen vier weken een volwaardig archief van de chatberichten van de minister-president opleveren (36410-III nr. 9); - de motie-Palmen over een wezenlijke sanctiebepaling indien overheidsinstanties niet voldoen aan de wettelijke eisen voor archiefbeheer (36410-III nr. 10); - de motie-Palmen over de mogelijkheid verkennen om een chatapplicatie te ontwikkelen voor ministers en ambtenaren voor -zakelijk gebruik (36410-III nr. 11); - de motie-Ergin over vaart zetten achter de implementatie van de aanbevelingen van de Inspectie Overheidsinformatie en Erfgoed (36410-III nr. 12). (Zie vergadering van 15 februari 2024.) In stemming komt de motie-Palmen (36410-III nr. 9). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Palmen (36410-III nr. 10). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de ChristenUnie de SGP BBB JA21 en FVD voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. We kunnen de uitslag niet vaststellen. We doen het nog een keer! In stemming komt de motie-Palmen (36410-III nr. 10). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de ChristenUnie de SGP BBB JA21 en FVD voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld.Nee we kunnen de uitslag niet vaststellen. Dan moeten we hoofdelijk stemmen. Ik laat even een dramatische stilte vallen. De druk op mevrouw Palmen neemt toe. Mevrouw Palmen (NSC): Deze motie mag worden aangehouden. Bij de motie op stuk nr. 9 zou ik graag binnen twee weken een reactie van de minister-president ontvangen over hoe deze uit te voeren. De voorzitter: Op verzoek van mevrouw Palmen stel ik voor haar motie (36410-III nr. 10) aan te houden. Daartoe wordt besloten. De voorzitter: Wat betreft de motie op stuk nr. 9: dat cadeautje geef ik u graag. Ik zal het stenogram van dit deel van de vergadering doorgeleiden naar het kabinet. Dank aan mevrouw Palmen. In stemming komt de motie-Palmen (36410-III nr. 11). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ergin (36410-III nr. 12). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de ChristenUnie BBB JA21 en FVD voor deze motie hebben gestemd en de leden van de overige fracties ertegen zodat zij is verworpen. Tot zover de stemmingen. Ik schors voor enkele minuten. De vergadering wordt enkele ogenblikken geschorst.