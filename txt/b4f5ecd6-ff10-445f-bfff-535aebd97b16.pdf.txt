17 Stemming motie Digitale Berichtenbox MijnOverheid Aan de orde is de stemming over een aangehouden motie ingediend bij het debat over de digitale berichtenbox Mijnoverheid te weten: - de motie-Omtzigt over de berichtenbox van de Belastingdienst (26643 nr. 515). (Zie vergadering van 1 februari 2018.) De voorzitter: De motie-Omtzigt (26643 nr. 515) is in die zin gewijzigd dat zij thans is ondertekend door de leden Omtzigt en Middendorp en luidt: Motie De Kamer gehoord de beraadslaging overwegende dat het van het grootst mogelijke belang is dat belastingplichtigen kennis nemen van de belangrijke berichtgeving door de Belastingdienst en andere overheidsinstellingen; constaterende dat de overheid geen kennis heeft welke berichten uit de berichtenbox van de Belastingdienst of mijnoverheid.nl wel of niet geopend zijn; verzoekt de regering te monitoren welke berichten die alleen digitaal verstuurd zijn naar de berichtenboxen niet binnen drie weken geopend zijn zodat gebruikers van de berichtenboxen herinnerd kunnen worden aan hun belangrijke bericht; verzoekt de regering tevens ten minste jaarlijks te rapporteren over welk percentage berichten tijdig geopend is door de gebruikers bij de verschillende overheidsorganisties en de Belastingdienst en welke maatregelen genomen zijn om ervoor te zorgen dat mensen hun berichten lezen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 524 was nr. 515 (26643). Ik stel vast dat wij hier nu over kunnen stemmen. In stemming komt de gewijzigde motie-Omtzigt/Middendorp (26643 nr. 524 was nr. 515).De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de fractie van de PvdD ertegen zodat zij is aangenomen. De vergadering wordt enkele ogenblikken geschorst.