9 Reactie artikelen "Zorggrens bereikt" en "Zorgpremie voor velen molensteen" Reactie artikelen "Zorggrens bereikt" en "Zorgpremie voor velen molensteen" Aan de orde is het tweeminutendebat Reactie artikelen "Zorggrens bereikt - Zorgverzekeraar CZ: 'Kunnen niet meer garanderen dat zorg altijd voor iedereen toegankelijk is'" en "Zorgpremie voor velen molensteen" (31765 nr. 763). De voorzitter: Ik zie dat de sprekers voor het volgende tweeminutendebat al aanwezig zijn en we hebben ook dezelfde bewindspersoon dus ik wil voorstellen om door te gaan met het tweeminutendebat Reactie artikelen "Zorggrens bereikt Zorgverzekeraar CZ: 'Kunnen niet meer garanderen dat zorg altijd voor iedereen toegankelijk is'" en "Zorgpremie voor velen molensteen". We hebben voor dit debat vier sprekers. De eerste spreker van de zijde van de Kamer is de heer Bushoff namens de PvdA. De heer Bushoff (PvdA): Dank u wel voorzitter. De afgelopen weken of maanden zijn er best wel veel voorbeelden geweest van zorgverzekeraars en zorgverleners die de contractering met elkaar niet rondkregen met als gevolg dat er heel veel onduidelijkheid ontstond voor heel veel patiënten. Dit had hele nadelige gevolgen. Als Partij van de Arbeid willen we dat probleem aanpakken. We doen daarvoor twee voorstellen: het invoeren van een offerteplicht en het inrichten van een overstaprecht voor patiënten. Het betreft de volgende moties. Motie De Kamer gehoord de beraadslaging constaterende dat het voor patiënten niet altijd duidelijk is of de zorg die ze nodig hebben gecontracteerd (en daarmee vergoed) is bij een specifieke zorgverlener; overwegende dat patiënten hierdoor nu te vaak onverwacht met hoge zorgkosten worden geconfronteerd; van mening dat een offerteplicht — het schriftelijke moeten informeren van patiënten in geval van (onvolledige) vergoeding van zorgkosten — een belangrijke bijdrage kan leveren aan het voorkomen van onverwacht hoge kosten van zorg; verzoekt de regering voor het commissiedebat over de Zorgverzekeringswet de Kamer gemotiveerd te informeren over het al dan niet instellen van een offerteplicht en gaat over tot de orde van de dag. De voorzitter: Deze motie is voorgesteld door het lid Bushoff.Zij krijgt nr. 764 (31765). De heer Bushoff (PvdA): Dan de volgende motie: het overstaprecht voor patiënten. Motie De Kamer gehoord de beraadslaging constaterende dat zorgverleners en zorgverzekeraars tot ver na het verstrijken van de deadline voor patiënten om een zorgverzekeraar te kiezen nog geen contracten met elkaar hebben afgesloten en dit jaar het aantal verzekeraars dat hun contracten nog niet rond had tot een recordaantal is gestegen; overwegende dat hierdoor patiënten niet in de gelegenheid zijn goed geïnformeerd de juiste zorgverzekeraar bij hun zorgbehoefte te kiezen; overwegende dat daardoor patiënten het risico lopen om ofwel deze zorg niet te krijgen dan wel niet dichtbij huis of door een vertrouwde behandelaar; verzoekt de regering de mogelijkheid van een overstaprecht voor verzekerden te onderzoeken in het geval dat de zorgverzekeraar niet voor 12 november uitsluitsel kan geven over met wie hij een contract heeft afgesloten en de Kamer voor het commissiedebat over de Zorgverzekeringswet daarover te informeren en gaat over tot de orde van de dag. De voorzitter: Deze motie is voorgesteld door het lid Bushoff. Zij krijgt nr. 765 (31765). Dank u wel meneer Bushoff namens de PvdA voor uw inbreng. Dan is het woord aan mevrouw Tielen van de VVD. Mevrouw Tielen (VVD): Voorzitter. Een van de problemen die we de afgelopen jaren hebben gezien in de zorg is de achtergebleven zorg door de coronapandemie. Behandelingen en operaties konden niet worden uitgevoerd waardoor een enorme achterstand is ontstaan. De NZa gaf ons vorige week een briefing over de stand van de toegankelijkheid en daarin stond geen cijfer over de stand van zaken met de inhaalzorg. Ik wil de minister vragen om ons daarover te informeren. Hoe staat het met die inhaalzorg? Wat moet de positie zijn van zelfstandige klinieken? Is er nog voldoende capaciteit in die ziekenhuizen om bij te dragen aan het daadwerkelijk voor elkaar krijgen van die inhaalzorg? Hoe ziet de minister überhaupt de positie van zelfstandige klinieken in het totale medisch-specialistische zorglandschap? Ik zou daar graag een visie van de minister op krijgen. Het leek mij goed om dit tweeminutendebat daarvoor te gebruiken. Dank u wel.De voorzitter: Dank u wel mevrouw Tielen voor uw inbreng namens de VVD. Dan is de volgende spreker mevrouw Maeijer namens de PVV. Mevrouw Maeijer (PVV): Voorzitter. Mijn collega Agema heeft het debat gedaan maar ik heb vanavond de eer om de moties in te dienen. Ik heb er drie. Motie De Kamer gehoord de beraadslaging verzoekt de regering de wettelijke zorgplicht van zorgverzekeraars te borgen en gaat over tot de orde van de dag. De voorzitter: Deze motie is voorgesteld door de leden Maeijer en Agema. Zij krijgt nr. 766 (31765). Motie De Kamer gehoord de beraadslaging verzoekt de regering te bewerkstelligen dat patiënten op een ander moment dan tijdens het overstapseizoen naar een andere zorgverzekeraar kunnen overstappen indien de huidige zorgverzekeraar de toegang tot zorg niet kan garanderen en gaat over tot de orde van de dag. De voorzitter: Deze motie is voorgesteld door de leden Maeijer en Agema. Zij krijgt nr. 767 (31765). Mevrouw Maeijer (PVV): En de laatste. Motie De Kamer gehoord de beraadslaging verzoekt de regering te bewerkstelligen dat verzekerden voor het overstapseizoen weten welke zorgaanbieders door hun verzekeraars wel en niet gecontracteerd worden zodat zij tijdig kunnen overstappenen gaat over tot de orde van de dag. De voorzitter: Deze motie is voorgesteld door de leden Maeijer en Agema. Zij krijgt nr. 768 (31765). Mevrouw Maeijer (PVV): Dank u wel. De voorzitter: Dank u wel mevrouw Maeijer voor uw inbreng namens de PVV. Dan zijn wij bij de laatste spreker van de zijde van de Kamer voor dit tweeminutendebat. Dat is de heer Hijink SP. De heer Hijink (SP): Ik zat al heel even te twijfelen of ik de motie nog moest gaan indienen omdat de heer Bushoff en daarna mevrouw Maeijer vergelijkbare moties in deze richting hebben ingediend. Het ging zo snel dat ik het niet helemaal zeker weet. Ik dien de motie voor de zekerheid in. Mocht blijken dat mijn motie de beste is dan kunnen de andere ingetrokken worden of andersom natuurlijk. Motie De Kamer gehoord de beraadslaging constaterende dat zorgverzekeraars in veel gevallen nog tot na 1 januari bezig zijn met de onderhandelingen met zorgaanbieders; overwegende dat mensen daardoor bij het afsluiten van een zorgverzekering niet weten welke zorgaanbieders gecontracteerd worden; verzoekt de regering om met een voorstel te komen waardoor mensen niet langer de dupe zijn van het feit dat zorgverzekeraars hun contractering niet op tijd klaar hebben en gaat over tot de orde van de dag. De voorzitter: Deze motie is voorgesteld door het lid Hijink. Zij krijgt nr. 769 (31765). Dank u wel meneer Hijink. Dan hebben we nog een vijfde spreker. Dat is mevrouw Van der Plas BBB. Mevrouw Van der Plas (BBB): Dank u wel. Sorry voor de verwarring. Ik dacht dat ik me had aangemeld. Fijn dat ik nog even kan meedoen.Motie De Kamer gehoord de beraadslaging constaterende dat ziekenhuizen in Nederland verschillende wachtlijsten en dus verschillende wachttijden kennen; constaterende dat burgers een zo kort mogelijke wachttijd behoeven omwille van de gezondheid; constaterende dat sommige patiënten dus voor een ver gelegen ziekenhuis kiezen vanwege kortere wachttijden; constaterende dat sommige burgers deze afstand niet zelfstandig kunnen afleggen vanwege een kleine portemonnee of slechte gezondheid; verzoekt de regering deze groep te helpen bij de bereikbaarheid van een ziekenhuis met een kortere wachttijd maar dat wel op een verdere afstand ligt dan hun "eigen" ziekenhuis en gaat over tot de orde van de dag. De voorzitter: Deze motie is voorgesteld door het lid Van der Plas. Zij krijgt nr. 770 (31765). Motie De Kamer gehoord de beraadslaging constaterende dat er op dit moment geen informatie-uitwisseling plaatsvindt tussen zorgaanbieders en zorgverzekeraars over wachtlijsten en wachtstatussen; overwegende dat deze informatie zorgverzekeraars bij kan staan in het efficiënter vormgeven van zorg waardoor wachtlijsten ingekort kunnen worden; verzoekt de regering te kijken naar de mogelijkheden in de wet om deze informatie-uitwisseling tussen zorgaanbieders en zorgverzekeraars omwille van lange wachtlijsten mogelijk te maken en gaat over tot de orde van de dag. De voorzitter: Deze motie is voorgesteld door het lid Van der Plas. Zij krijgt nr. 771 (31765). Mevrouw Van der Plas (BBB): Rest mij alleen nog te zeggen dat ik de appreciatie niet kan bijwonen vanwege een andere bijeenkomst waar ik naartoe moet. Maar ik kijk het allemaal terug en dan horen we het wel.De voorzitter: Dank u wel voor die melding en dank ook voor uw inbreng. Dan zijn we hiermee aan het einde gekomen van deze termijn van de zijde van de Kamer. Ik kijk even hoelang de minister nodig heeft. Vijf minuten? Dan schors ik voor vijf minuten. De vergadering wordt enkele ogenblikken geschorst. De voorzitter: We hebben net de termijn van de zijde van de Kamer gehad. We zijn nu bij de appreciatie van de minister van de moties die zijn ingediend. Ik geef de minister daartoe het woord. Minister Kuipers: Dank u wel voorzitter. Allereerst was er een vraag van mevrouw Tielen met betrekking tot de uitgestelde zorg. Het ging over de stand van zaken inhaalzorg en ook over de capaciteit en de positionering van de zelfstandige behandelklinieken. Ik wil daar graag voor de zomer schriftelijk op terugkomen. Dan kom ik bij de moties. Allereerst de motie op stuk nr. 764 ten aanzien van een offerteplicht. Dat is al afgesproken in het Integraal Zorgakkoord. Ik geef de motie daarmee ook oordeel Kamer. De voorzitter: De motie op stuk nr. 764: oordeel Kamer. Minister Kuipers: De motie op stuk nr. 765 sluit inderdaad aan bij een aantal andere moties. Ik zal enige toelichting geven waarom ik deze motie ontraad. Zorgverzekeraars zijn verplicht verzekerden goed te informeren over het gecontracteerde zorgaanbod en over de vergoeding van niet-gecontracteerde zorg. Daarbij kan een verzekerde die deze informatie bij zijn zorgverzekeraar onvoldoende vindt overstappen naar een ander die wel voldoende duidelijkheid biedt. Ik vind dat contractering daarbij een zeer belangrijk aandachtspunt is. Dat ben ik geheel eens met de heer Bushoff. Maar de invoering van een aanvullend overstaprecht vind ik voor nu geen oplossing voor eventuele onduidelijkheden over het gecontracteerde zorgaanbod tijdens het overstapseizoen. Ik verwacht meer van afspraken die we in het Integraal Zorgakkoord hebben gemaakt waarbij partijen bijvoorbeeld gezamenlijk hebben afgesproken om het contracteerproces te verbeteren. In een brief van 16 maart jongstleden heb ik u over de voortgang geïnformeerd. Met een beter contracteerproces zal het voor verzekerden ook eerder duidelijk zijn welke zorgaanbieders wel en niet zijn gecontracteerd. De voorzitter: We noteren ontraden maar u hebt daar een vraag over van de heer Bushoff van de PvdA. De heer Bushoff (PvdA): Ik ben wel benieuwd of de minister verwacht dat de contracten voor volgend jaar voor 12 november rond zijn of datdeze contracten in ieder geval rond zouden zijn voordat mensen een definitieve keuze voor een nieuwe zorgverzekeraar moeten maken. Minister Kuipers: Ik verwacht dat het contracteerproces in het komende jaar beter gaat. Er waren in ieder geval twee redenen waarom het afgelopen jaar lastig was. Een reden was dat het een jaar was waarbij we uit een pandemie kwamen. Zoals u weet had de pandemie veel effect op volumes van zorg — mevrouw Tielen refereerde er ook al even aan — op volumes die ziekenhuizen konden leveren en op vangnetregelingen die er nu niet waren. Dat maakte het lastiger. Een ander punt dat het lastiger maakte was het feit dat wij niet lang daarvoor een Integraal Zorgakkoord hadden afgesloten. U weet dat de voorbereidingen voor een heel contracteringsjaar al heel lang van tevoren beginnen. Dat zorgakkoord inclusief de afspraken werd gemaakt terwijl verzekeraars in het hele traject allang bezig waren. Nu zitten we in een andere situatie. Een derde punt daarbij is dat er ook een discussie was over energie energieprijzen kostenstijging en inflatie. Dat waren allemaal zaken die het gewoon moeilijk maakten. De voorzitter: Tot slot de heer Bushoff. De heer Bushoff (PvdA): Ik snap dat het dit jaar in sommige gevallen best lastig was om de contracten tussen zorgverleners en zorgverzekeraars rond te krijgen. De minister heeft gezegd: "Ik heb er vertrouwen in dat het beter gaat. Ik vind dat ook belangrijk." Maar stel dat dit nu toch tegenvalt wanneer is de minister dan bereid om te zeggen: ik ga toch nog naar aanvullende maatregelen kijken zoals zo'n overstaprecht? Minister Kuipers: Ik wil daar niet op vooruitlopen. Als de situatie die de heer Bushoff schetst zich zou voordoen dan moeten we op dat moment beoordelen wat de beste oplossing is. Voor nu is het een complex traject terwijl we veel andere zaken juist al hebben ingezet om te proberen dat contracteerproces te verbeteren en daarmee ook te bespoedigen. De voorzitter: Dank u wel. Dan noteren we ontraden bij de motie op stuk nr. 765. De motie op stuk nr. 766. Minister Kuipers: De motie op stuk nr. 766 is ten aanzien van zorgplicht. Die zorgplicht is geborgd in de Zorgverzekeringswet. De NZa houdt daar toezicht op. Ik ontraad deze motie dus in de zin dat deze overbodig is. De voorzitter: Bij de motie op stuk nr. 766 noteren we: ontraden.Minister Kuipers: De motie op stuk nr. 767: eveneens ontraden. Zie mijn argumentatie zojuist richting de motie van de heer Bushoff. De voorzitter: De motie op stuk nr. 767: ontraden. Minister Kuipers: De motie op stuk nr. 768: eveneens ontraden. De transparantie is geregeld in de regelgeving NZa. De verzekerde weet dus waar hij aan toe is. Ik zei al waar ik op inzet om ook het contracteerproces te verbeteren. De voorzitter: De motie op stuk nr. 768 is ontraden. Dan de motie op stuk nr. 769. Minister Kuipers: De motie op stuk nr. 769 is verwijzend naar de discussie van zojuist eveneens ontraden. De voorzitter: De motie op stuk nr. 769 is ontraden. Minister Kuipers: De motie op stuk nr. 770 van mevrouw Van der Plas over reistijden ontraad ik eveneens. De voorzitter: De motie op stuk nr. 770 is ontraden. Minister Kuipers: De motie op stuk nr. 771 verwijst naar een traject waar we al naar aan het kijken zijn. Dat is complex. Dat heeft onder andere te maken met privacy en privacyregelgeving. In de setting waarbij ik er hier echt op terugkom moet ik bij afwezigheid van mevrouw Van der Plas nu deze motie ontraden. De voorzitter: Dan noteren we ook hier: ontraden. Dan zijn we daarmee aan het einde gekomen van dit tweeminutendebat. De beraadslaging wordt gesloten. De voorzitter: Ik attendeer de leden erop dat de stemmingen over de ingediende moties aanstaande dinsdag zijn. Ik dank de minister voor zijn aanwezigheid en beantwoording. Dat geldt natuurlijk ook voor de leden. We hebben zo nog een wet op de agenda staan. Ik schors voor een enkel moment en zullen daarna daarmee aanvangen.De vergadering wordt enkele ogenblikken geschorst.