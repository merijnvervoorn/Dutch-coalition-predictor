20 Stemming motie Vermindering blootstelling aan pfas na de EFSA-opinie Aan de orde is de stemming over een aangehouden motie ingediend bij het tweeminutendebat Vermindering blootstelling aan pfas na de EFSA-opinie te weten: - de motie-Bouchallikh c.s. over het zo veel mogelijk beperken van de inkoop van pfas-houdende producten door het Rijk (28089 nr. 201). (Zie vergadering van 7 oktober 2021.) In stemming komt de motie-Bouchallikh c.s. (28089 nr. 201). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt BBB en de PVV voor deze motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van deze stemmingen. Ik schors de vergadering voor een enkel moment en dan gaan we over tot de regeling van werkzaamheden. De vergadering wordt enkele ogenblikken geschorst.