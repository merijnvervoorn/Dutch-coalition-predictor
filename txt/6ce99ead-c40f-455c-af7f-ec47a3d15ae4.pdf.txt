16 Stemming motie ontwikkelingen rondom het coronavirus d.d. 20 mei 2020 Aan de orde is de stemming over een aangehouden motie ingediend bij het debat over de ontwikkelingen rondom het coronavirus d.d. 20 mei 2020 te weten: - de motie-Marijnissen c.s. over het in stand houden van de ontslagboete (25295 nr. 359). (Zie vergadering van 20 mei 2020.) In stemming komt de motie-Marijnissen c.s. (25295 nr. 359). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. De heer Wassenberg. De heer Wassenberg (PvdD): Voorzitter bij het vorige onderdeel agendapunt 15 over openbaar vervoer infrastructuur en corona hebben wij voor de motie op stuk nr. 109 gestemd maar wij bedoelden tegen te stemmen. De voorzitter: O oké. Deze opmerking wordt in de Handelingen opgenomen. De heer Wassenberg (PvdD): Ik vergis me voorzitter het is andersom: we hadden voor moeten stemmen. De voorzitter: Oké. Ook deze opmerking wordt opgenomen in de Handelingen. De heer Van Nispen. De heer Van Nispen (SP): Voorzitter. Bij agendapunt 10 is de motie van mijn collega Renske Leijten aangenomen over het kenbaar maken waarvan ouders worden verdacht bij opzet/grove schuld. Dat gaat over het debat over het stopzetten van de kinderopvangtoeslag. Mevrouw Leijten wil graag een brief van de regering over hoe deze motie wordt uitgevoerd te ontvangen voor de aangekondigde spoedwet om ouders uit te kunnen betalen.De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Tellegen. Mevrouw Tellegen (VVD): Voorzitter het betreft de motie op stuk nr. 67 onder agendapunt 13 over de kortetermijnstimulerings- en reddingsmaatregelen. Ik ben er niet zeker van of u ons hebt meegenomen als voorstem maar de bedoeling is dat wij tegen hebben gestemd. De voorzitter: Deze opmerking wordt in de Handelingen opgenomen. Dank u wel. Dan schors ik nu heel even want we gaan hoofdelijk stemmen over een aantal moties. O sorry heb ik iets overgeslagen? Nee toch? O eerst de regeling. Ik ben helemaal in de ... Ik dacht: ik ga gewoon door. Goed dan schors ik heel even en dan gaan we inderdaad eerst de regeling doen. De vergadering wordt enkele ogenblikken geschorst.