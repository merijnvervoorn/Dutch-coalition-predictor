28 Stemmingen moties Openbaar vervoer ov-chipkaart en taxi Aan de orde zijn de stemmingen over moties ingediend bij het VAO Openbaar vervoer ov-chipkaart en taxi te weten: - de gewijzigde motie-Van Tongeren over de legale toetreding van Uber en UberPOP (23645 nr. 590 was nr. 582); - de motie-Van Veldhoven/Van Tongeren over de mogelijkheid voor de reiziger om zijn of haar reisgegevens te wissen (23645 nr. 584); - de motie-Van Veldhoven over verbetering van de service aan buitenlandse toeristen (23645 nr. 585); - de motie-De Boer/Dik-Faber over het uitwerken van concepten voor de ov-chipkaart (23645 nr. 586); - de motie-De Boer c.s. over het aflopen van de contracten met mobiliteitskaartaanbieders (23645 nr. 587); - de motie-De Boer over de verplichte BCT voor taxichauffeurs (23645 nr. 588); - de motie-De Rouwe over vertegenwoordiging van de reiziger in de nieuwe TLS-organisatie (23645 nr. 589). (Zie vergadering van 4 december 2014.) De voorzitter: De motie-Van Veldhoven (23645 nr. 585) is in die zin gewijzigd dat zij thans luidt: Motie De Kamer gehoord de beraadslaging overwegende dat voor toeristen vaak niet duidelijk is hoe en waar ze een ov-chipkaart kunnen kopen en hoe ze deze moeten gebruiken; verzoekt de regering in overleg met de NS ervoor te zorgen dat de service aan buitenlandse toeristen wordt verbeterd bijvoorbeeld door meertalige servicemedewerkers op stations waar veel toeristen komen en de mogelijkheid om een ov-chipkaart aan te schaffen in internationale treinen zoals de Thalys en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 593 was nr. 585 (23645). De voorzitter: De motie-De Boer/Dik-Faber (23645 nr. 586) is in die zin gewijzigd dat zij thans luidt:Motie De Kamer gehoord de beraadslaging overwegende dat de ov-chipkaart voor mensen die incidenteel of nooit met het openbaar vervoer reizen onvoldoende gebruiksvriendelijk is; overwegende dat de techniek wordt ingehaald door nieuwe (gebruiks)mogelijkheden; verzoekt de regering om het Nationaal Openbaar Vervoer Beraad te verzoeken de volgende concepten voor1 juli 2015 uit te werken: - verdere uitrol van de bestaande systematiek van betalen op rekening van de huidige 350.000 gebruikers naar een grotere groep gebruikers; - een oplossing zoeken voor de problematiek van het tegen betaling afhalen of overboeken van je saldo van de ovchipkaart naar je rekening of een andere kaart wat nu erg complex is; - uitrol van single check-in/check-out op basis van een pilot op de Valleilijn; - onderzoek naar de uitrol van mogelijkheden die de Oyster Card in Londen biedt zoals automatisch het goedkoopste product selecteren; - meer en betere arrangementen voor toeristen en mensen die incidenteel met het openbaar vervoer reizen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 594 was nr. 586 (23645). Ik stel vast dat nu over deze gewijzigde moties kunnen stemmen. Mevrouw Van Tongeren (GroenLinks): Nu de motie van mij en collega Ouwehand op stuk nr. 182 (30872) is aangenomen zou ik graag een brief van de regering ontvangen over de uitvoering van deze motie. De voorzitter: Dit is de motie over de borging van het huidige statiegeldsysteem waarover bij het vorige stemmingsonderwerp is gestemd. Ik zal het stenogram van dit gedeelte van de vergadering doorgeleiden naar het kabinet voor een reactie. In stemming komt de gewijzigde motie-Van Tongeren (23645 nr. 590 was nr. 582). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP de VVD Van Vliet 50PLUS Klein D66 GroenLinks de PvdA de Groep Kuzu/Öztürk en de PvdDvoor deze gewijzigde motie hebben gestemd en de aanwezige leden van de fractie van de SP ertegen zodat zij is aangenomen. In stemming komt de motie-Van Veldhoven/Van Tongeren (23645 nr. 584). De voorzitter: Ik constateer dat de aanwezige leden van de fracties van de PVV het CDA de ChristenUnie 50PLUS Klein D66 GroenLinks de Groep Kuzu/Öztürk de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Veldhoven (23645 nr. 593 was nr. 585). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Van Vliet 50PLUS Klein D66 GroenLinks de PvdA de Groep Kuzu/Öztürk de PvdD en de SP voor deze gewijzigde motie hebben gestemd en de aanwezige leden van de Groep Bontes/Van Klaveren ertegen zodat zij is aangenomen. In stemming komt de gewijzigde motie-De Boer/Dik-Faber (23645 nr. 594 was nr. 586). De voorzitter: Ik constateer dat de aanwezige leden van de fracties van de PVV de ChristenUnie de SGP de VVD Van Vliet 50PLUS Klein D66 de PvdA de Groep Kuzu/Öztürk de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-De Boer c.s. (23645 nr. 587). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Van Vliet 50PLUS Klein D66 GroenLinks de PvdA de Groep Kuzu/Öztürk de PvdD en de SP voor deze motie hebben gestemd en de aanwezige leden van de Groep Bontes/Van Klaveren ertegen zodat zij is aangenomen. In stemming komt de motie-De Boer (23645 nr. 588). De voorzitter: Ik constateer dat deze motie met algemene stemmen is aangenomen. In stemming komt de motie-De Rouwe (23645 nr. 589). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie 50PLUS D66 GroenLinks de PvdA de Groep Kuzu/Öztürk de PvdD en de SP voor deze motie hebbengestemd en de aanwezige leden van de overige fracties ertegen zodat zij is aangenomen.