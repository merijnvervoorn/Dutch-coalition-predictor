23 Regeling van werkzaamheden De voorzitter: Ik stel voor toe te voegen aan de agenda: - het tweeminutendebat Leefomgeving met als eerste spreker het lid Bouchallikh van GroenLinks; - het tweeminutendebat over het bericht dat de rechtbank opnieuw bevestigt dat Deliveroobezorgers gewoon werknemers zijn met als eerste spreker het lid Gijs van Dijk van de PvdA. Daartoe wordt besloten. De voorzitter: Ik geef allereerst het woord aan mevrouw Koekkoek van Volt voor haar verzoek. Mevrouw Koekkoek (Volt): Voorzitter. Dit verzoek wordt mede namens de SP ingediend. We weten dankzij een artikel van Follow the Money dat afgelopen week werd gepubliceerd inmiddels expliciet wat voor ons als Kamerleden en wat ook voor onze voorgangers eigenlijk al duidelijk was namelijk dat informatieafspraken omtrent Europese wet- en regelgeving die gemaakt zijn tussen de Kamer en het kabinet momenteel niet werken. De Kamer wordt structureel te laat onvolledig of onjuist geïnformeerd. Het gevolg hiervan is dat de Kamer nauwelijks vooraf inhoudelijk invloed kan uitoefenen. Dat geldt voor zowel de Nederlandse positie in de Raad als de uitkomst van de Raadsonderhandelingen. Dit probleem is departement- en ministerie-overstijgend want of het nu gaat om landbouwbeleid of om migratiebeleid herstelfondsen of de crisis in Afghanistan: dit probleem speelt overal. De urgentie voor het debat groeit. De komende maanden krijgen we te maken met onderhandelingen over het EUMigratiepact een Europees landbouwakkoord en de Klimaatconferentie in Glasgow. Daarom deze aanvraag van een debat want de Kamer moet voldoende in de gelegenheid worden gesteld om vooraf Europese wet- en regelgeving te beïnvloeden. De voorzitter: Dank u wel. Ik wil u vragen voortaan iets korter te zijn want we gaan nu niet het debat voeren. Dus voor de volgende keer ... Wie is voor het verzoek van mevrouw Koekkoek van Volt? We gaan voortaan werken met handopsteken zie ik. Is dit een nieuwe trend? Ik krijg weleens mailtjes van burgers die vragen of het niet wat efficiënter kan maar goed. Mevrouw Kuik van het CDA. (Hilariteit) Mevrouw Kuik (CDA): Voorzitter geen steun. Het kan volgens mij prima bij de Europese top.Mevrouw Tellegen (VVD): Geen steun. Het kan bij de Europese top maar er schijnt ook een commissiedebat EU-informatievoorziening te zijn. Daar zou je het ook bij kunnen betrekken. De voorzitter: Mevrouw Simons BIJ1 en dan de heer Stoffer SGP. Mevrouw Simons (BIJ1): Mede namens de heer Van Baarle van DENK steun. De heer Stoffer (SGP): Voorzitter steun maar wel voorafgaand aan dat debat een brief. De voorzitter: De heer Ephraim van Groep Van Haga en dan mevrouw Piri PvdA. De heer Ephraim (Groep Van Haga): Mede namens BBB steun. Mevrouw Piri (PvdA): Mede namens GroenLinks. Een zeer belangrijk onderwerp maar het liefst zien we eerst gewoon een commissiedebat dus geen steun voor plenair. De heer Wassenberg (PvdD): Ik zal een stuk korter zijn voorzitter: steun. Mevrouw Bikker (ChristenUnie): Voorzitter ik kan aansluiten bij collega Stoffer van de SGP: eerst een brief en dan een debat. Mevrouw Den Haan (Fractie Den Haan): Ik wil me graag aansluiten bij de VVD en de PvdA: eerst een commissiedebat. De heer Eerdmans (JA21): Voorzitter. Steun vanuit mijn fractie. De voorzitter: Steun zegt u? Ja. Er is geen steun voor een meerderheidsdebat. Dan gaan we naar mevrouw Ellemeet van GroenLinks voor haar verzoek. Aan iedereen het verzoek om verzoeken kort en bondig te houden. Mevrouw Ellemeet (GroenLinks): Dank u wel voorzitter. In de uitzending van ZEMBLA is te zien hoe het aantal onlinegroepen rechts-extremisten toeneemt. Experts in Nederland maken zich daar grote zorgenover en vinden dat het beleid daar te weinig aandacht voor heeft. Graag een debat daarover met minister Grapperhaus. De voorzitter: Dank u wel. Mevrouw Kuik van het CDA. Mevrouw Kuik (CDA): Steun. De heer Van Meenen (D66): Steun. De heer Jansen (FVD): Ik zou eigenlijk een voorstel willen doen. Ik denk dat het belangrijk is om over extremisme te spreken. We hebben tegenwoordig ook links-extremistische partijen in de Kamer met ... De voorzitter: Ik wil vragen of u gewoon voor of tegen het ... De heer Jansen (FVD): Ja ik ben ervoor om een debat te voeren over extremisme dus als we het breder trekken: steun. De heer Van Nispen (SP): Steun voor het verzoek maar als we een brief vragen van de minister kan het misschien eerder in commissieverband besproken worden. Mevrouw Piri (PvdA): Steun voor het verzoek zoals geformuleerd door mevrouw Ellemeet. De heer Ephraim (Groep Van Haga): Geen steun tenzij het debat gaat zoals de heer Jansen het heeft voorgesteld. De heer Van Baarle (DENK): Voorzitter. Rechts-extremisme is een grote dreiging en een groot probleem. Dat zien we ook in deze Kamer. Steun voor het debat mede namens mevrouw Simons. De voorzitter: Steun voor het debat. De heer Wassenberg (PvdD): Steun voor het verzoek van mevrouw Ellemeet en geen steun voor het verzoek van de heer Jansen. Mevrouw Den Haan (Fractie Den Haan): Steun voor het verzoek van mevrouw Ellemeet.Mevrouw Tellegen (VVD): Geen steun voorzitter. Wij denken dat dit gewoon bij een van de commissiedebatten kan worden betrokken. Mevrouw Bikker (ChristenUnie): Steun voorzitter maar ik sluit me aan bij collega Van Nispen: als het met een brief sneller kan bij een commissiedebat dan heb ik geen bezwaar. Mevrouw Koekkoek (Volt): Steun voor het verzoek van mevrouw Ellemeet. Mevrouw Agema (PVV): Geen steun. De heer Stoffer (SGP): Ik sluit me aan bij de collega van de VVD. Wat ons betreft kan het in een commissiedebat. Mevrouw Van der Plas (BBB): Alle extremen zijn slecht dus steun en het liefst ook breed getrokken over zowel links- als rechts-extremisme. De voorzitter: Dank u wel. Er is een meerderheid voor uw verzoek mevrouw Ellemeet. We gaan dat inplannen. Dan de heer Van Meenen van D66. Gaat uw gang. De heer Van Meenen (D66): Voorzitter. De Kamer ging eerder akkoord met een debataanvraag van mij over een school die leerlingen dwingt om vroegtijdig uit de kast te komen. Inmiddels is het inspectierapport er. Ik zou willen vragen om dat debat in te plannen voor de herfstvakantie. De voorzitter: Ik kijk even naar de collega's om te zien of daar bezwaar tegen is. Dat is volgens mij niet het geval. Dan gaan we dat inplannen. Dan geef ik het woord aan de heer Van Baarle van DENK. De heer Van Baarle (DENK): Voorzitter dank u wel. Vorige week werd tijdens het debat duidelijk dat premier Rutte al langer wist dat er bewindspersonen zouden opstappen om naar lobbyorganisaties te gaan en dat de interne integriteitsregels van het kabinet hierbij ook nog eens zijn geschonden. Dit vraagt om een apart debat om een reconstructie en om verantwoording van de premier. Daarom het verzoek om het reeds aangevraagde toegekende dertigledendebat om te zetten in een meerderheidsdebat met de minister-president en dit zo spoedig mogelijk in te plannen.De voorzitter: Dank u wel meneer Van Baarle. Is er steun voor dit voorstel? Mevrouw Simons (BIJ1): Voorzitter. Ik steun ook dit debatvoorstel van de heer Van Baarle die over het algemeen zeer goede voorstellen voor debatten doet. Mevrouw Agema (PVV): Steun. Mevrouw Piri (PvdA): Steun mede namens GroenLinks. De heer Van Nispen (SP): Steun. De heer Jansen (FVD): Ook steun. De heer Van Meenen (D66): Geen steun. De heer Wassenberg (PvdD): Steun voorzitter. Mevrouw Tellegen (VVD): Geen steun. De heer Stoffer (SGP): Gezien de nieuwe feiten die er zijn: steun voor het voorstel. Mevrouw Den Haan (Fractie Den Haan): Steun voorzitter. Mevrouw Kuik (CDA): Geen steun. Mevrouw Bikker (ChristenUnie): Ook geen steun. Mevrouw Van der Plas (BBB): Steun ook namens de Groep Van Haga en JA21. De voorzitter: Er is geen meerderheid voor uw verzoek meneer Van Baarle.De heer Van Baarle (DENK): Schrikbarend! De voorzitter: Ik dank u wel. Dan gaan we naar mevrouw Agema van de PVV voor haar verzoek. Mevrouw Agema (PVV): Dank u wel voorzitter. Afgelopen weekend zijn in Groningen en Drenthe vier van de vijf spoedeisendehulpposten dicht geweest. Dat gold bijna ook voor twee van de drie in Friesland. De spoedeisendehulpposten zijn echt van levensbelang. Het personeelstekort leidt uiteindelijk tot het sluiten van spoedeisendehulpposten. Ik zou daar graag hier een debat over voeren. De voorzitter: Dank u wel. De heer Van Nispen (SP): Wij zijn het daarmee eens. Wij willen ook graag een debat. Steun. Mevrouw Van den Berg (CDA): Ook steun voorzitter. De heer Jansen (FVD): Ook steun. De heer Van Meenen (D66): Voorzitter. Op zich een interessant en belangrijk onderwerp maar er is op 13 oktober een commissiedebat over het arbeidsmarktbeleid en daar willen wij dat graag aan de orde stellen. De heer Ephraim (Groep Van Haga): Steun mede namens BBB. De heer Van Baarle (DENK): Steun voorzitter. Mevrouw Piri (PvdA): Steun mede namens GroenLinks. Mevrouw Tellegen (VVD): Geen steun. Er is een commissiedebat op 13 oktober. Mevrouw Bikker (ChristenUnie): Mede namens de SGP: graag een brief en dan betrekken bij het commissiedebat.Mevrouw Den Haan (Fractie Den Haan): Ik vind het heel erg belangrijk maar ik zou het ook bij het debat over de arbeidsmarkt in de zorg willen hebben. De heer Wassenberg (PvdD): Graag een brief en graag een plenair debat. Steun dus. Mevrouw Simons (BIJ1): Steun voor een plenair debat mede namens Volt. De voorzitter: Er is een meerderheid voor uw verzoek dus dan gaan we dat inplannen mevrouw Agema. Dan geef ik het woord aan de heer Eerdmans van JA21. De heer Eerdmans (JA21): Voorzitter goedemiddag. Wij hebben inmiddels 25.000 statushouders die op zoek zijn naar een huis. Zij staan in de rij. De gemeenten weten van gekkigheid niet waar zij deze mensen moeten laten. Ze staan met hun handen in het haar en de emmer loopt over zegt zelfs de minister van Volkshuisvesting. Het gaat inmiddels niet meer om een paar honderd tolken uit Afghanistan maar er zijn meer dan 40.000 mails binnengekomen voor de aanvraag van asiel in Nederland. Dan hebben we het nog niet eens over de families die daarbij horen. Kortom onze asielketen zit al propvol. De voorzitter: U wilt een debat. De heer Eerdmans (JA21): We willen graag een debat over deze grote zorgen die niet alleen hier leven maar zeker ook buiten deze muren. Kortom een debat met de staatssecretaris van Asiel maar graag ook met de minister van Volkshuisvesting daarbij. De heer Van Baarle (DENK): Voorzitter. Er is aankomende donderdag een debat over volkshuisvesting dus ik nodig de heer Eerdmans volgaarne uit. Dan ga ik graag met hem in debat. Mevrouw Bikker (ChristenUnie): Geen steun. Mevrouw Agema (PVV): Steun. Mevrouw Simons (BIJ1): Voorzitter. Voor zover ik weet hebben wij geen minister van Volkshuisvesting. We hebben sowieso geen steun voor de xenofobe argumenten van de heer Eerdmans.De voorzitter: Mevrouw Simons dit is gewoon een regeling. Debatten gaan we op een ander moment doen. Mevrouw Simons (BIJ1): Het is gewoon xenofoob. Mevrouw Tellegen (VVD): St ... De voorzitter: Steun dus? Nog een keer. Mevrouw Tellegen (VVD): WHOPPER cheese steun. Ja steun. Als het sneller kan in een commissiedebat dan in een commissiedebat. Maar steun. De voorzitter: En nog een keer steun. Nou kijk eens aan meneer Eerdmans. De heer Van Meenen (D66): Steun. De heer Jansen (FVD): Ja volmondig steun. Mevrouw Den Haan (Fractie Den Haan): Geen steun. Mevrouw Kuik (CDA): Steun. De heer Ephraim (Groep Van Haga): Mede namens BBB steun. Ik wil herhalen wat ik hier vorige week zei: sneren naar collega's bij de regeling vind ik niet correct. Ik zou het ook zeggen als het om een linkse partij ging by the way. De heer Stoffer (SGP): Steun. Mevrouw Koekkoek (Volt): Geen steun voorzitter. De voorzitter: Er is een meerderheid voor uw verzoek meneer Eerdmans. Dan gaan we naar mevrouw Kuiken van de PvdA.Mevrouw Kuiken (PvdA): Voorz ... Voorzitter. Ik zal mijn voetjes nog wat harder naar beneden duwen. Graag doe ik het verzoek om één minuut extra spreektijd bij het coronadebat van aanstaande donderdag. Er zijn veel maatregelen aangekondigd. We staan nu op een keerpunt in de coronacrisis. Ik heb gewoon behoefte aan één minuut extra. De voorzitter: Dan gaan we dus naar vijf minuten. Mevrouw Kuiken (PvdA): Gelukkig kan er ook bij de VVD-fractie nog geteld worden maar ik denk dat dat ene halfuur niet uitmaakt vanwege het belang van het onderwerp. De voorzitter: Ik kijk even naar de collega's. Is hier bezwaar tegen? Daar is geen bezwaar tegen. Dan gaan we er één minuut bijvoegen. Dan geef ik het woord aan mevrouw Piri van de PvdA. Mevrouw Piri (PvdA): Dank u wel voorzitter. Morgen voeren wij in deze Kamer een heel serieus debat over Afghanistan. Dat is ook naar aanleiding van een spoeddebat dat we in de zomer al hebben gevoerd. Helaas wij zouden gisteren om 17.00 uur de beantwoording krijgen van de feitelijke vragen. Ze zijn nog steeds niet binnen. Het is niet de eerste keer dat dit gebeurt. Het feitenrelaas kwam 24 uur later. De Kamervragen bij het spoeddebat in augustus werden niet beantwoord. We kregen de antwoorden van het kabinet een halfuur voor het plenaire debat. Dit gaat zo niet langer. Als wij serieus ons werk willen doen moeten wij dit soort stukken op tijd hebben. Mijn verzoek aan de collega's is te vragen om een brief van het kabinet zodat we niet van journalisten hoeven te horen hoe laat we vandaag de beantwoording krijgen maar we gewoon van het kabinet horen dat ze te laat zijn en hoe laat we alsnog die antwoorden kunnen verwachten. De voorzitter: Ik zal met spoed het stenogram van dit onderdeel van de vergadering doorgeleiden naar het kabinet. Ik denk dat iedereen het ermee eens is dat een spoedverzoek belangrijk is. De heer Wassenberg. De heer Wassenberg (PvdD): Toch nog één opmerking voorzitter. In het verzoek stond "voor het einde van de dag". Het einde van de dag is middernacht. Ik zou het wel fijn vinden als het nog een beetje een schappelijke tijd zou zijn. Misschien dat we daar ook nog even over moeten spreken. De voorzitter: Wij zullen deze opmerking daar ook in meenemen. Dank u wel mevrouw Piri.Dan gaan we naar mevrouw Van der Plas van BBB voor haar verzoek. Gaat uw gang. Mevrouw Van der Plas (BBB): Dank u wel. Achter ons hangt boerengrond. Onze boeren wordt hun grond afgepakt. Nederland werd vanochtend opnieuw opgeschrikt door plannetjes om de boeren van hun land te verdrijven ditmaal via het advies van een landsadvocaat dat je gewoon even de vergunning kunt intrekken als je snel wil handelen met stikstof. De voorzitter: En u wil een debat. Mevrouw Van der Plas (BBB): Ik wil inderdaad een debat voorzitter. Ik licht dat toe. Ik wil graag een debat met de minister van LNV over deze opnieuw vanuit het ministerie gelekte brief over de door de landsadvocaat genoemde niet-openbare notitie en over alle studies die bij en buiten het ministerie op tafel liggen. Wij willen weten welke plannetjes of studies waar de Kamer niks over weet er allemaal nog meer liggen. Wij willen openheid van zaken. De voorzitter: Dank u wel. Is er steun voor dit verzoek? Mevrouw Agema. Mevrouw Agema (PVV): Dit is de allereerste positieve associatie met dat lelijke kunstwerk. Steun voor het debat voorzitter. Mevrouw Bikker (ChristenUnie): Voorzitter. Het lijkt ons dat je dit kunt betrekken bij het commissiedebat over mestbeleid. Dan wordt het snel besproken. Dat debat is deze week al. De heer Boswijk (CDA): Voorzitter. Steun voor dit debat. Het is inmiddels een patroon dat zorgt voor erg veel onrust in de sector. De heer Stoffer (SGP): Volmondig steun voorzitter. De heer Wassenberg (PvdD): Voorzitter. Er zijn bijna onbeperkt vergunningen afgegeven terwijl we konden zien dat het mis zou gaan. Daar moeten we echt een keer over spreken dus graag een debat. De heer Jansen (FVD): Het is echt een nieuw dieptepunt dus steun. Mevrouw Tellegen (VVD): Steun voorzitter.De heer Van der Lee (GroenLinks): Mede namens de Partij van de Arbeid steun. De heer Ephraim (Groep Van Haga): Steun. Mevrouw Den Haan (Fractie Den Haan): Steun. De heer Eerdmans (JA21): Steun. De heer Van Baarle (DENK): Steun voorzitter. De voorzitter: Er is een meerderheid voor uw verzoek mevrouw Van der Plas. Ik dank u wel. Dan gaan we naar mevrouw Bikker van de ChristenUnie voor haar verzoek. Gaat uw gang. Mevrouw Bikker (ChristenUnie): Voorzitter. Donderdag hebben we een coronadebat. Dat gaat over nogal wat als we de kranten mogen geloven. Dat zal ook betekenen dat de regelingen die voor komen te hangen moeten worden aangepast. Volgende week is het Prinsjesdag. Het lijkt me dus verstandig dat de stemmingen aanstaande donderdag al zijn. Daarom zou ik willen aanvragen om de stemmingen na het debat te houden. De voorzitter: We gaan dit zo inplannen. Ik waardeer het dat u dit tijdig aangeeft. Dat is heel erg fijn. Mevrouw Van der Plas van BBB. Mevrouw Van der Plas (BBB): Dank u wel voorzitter. BBB wil graag een hoofdelijke stemming aanvragen voor die avond. De voorzitter: Dank u wel. U ook bedankt voor het tijdig aangeven van de hoofdelijke stemming zodat iedereen daar tijdig rekening mee kan houden. Mijn dank. Dan gaan we naar de heer Erkens of nee naar mevrouw Tellegen van de VVD voor een verzoek. Mevrouw Tellegen (VVD): Mijn collega zou donderdag ook graag willen stemmen over de moties die worden ingediend bij het tweeminutendebat over Tata Steel.De voorzitter: Dank u wel. Ik kijk of daar bezwaar tegen is. Dat is niet het geval. Dan gaan we dat ook inplannen. Tot slot geef ik het woord aan de heer Wilders van de PVV. De heer Wilders (PVV): Dank u voorzitter. Volgende week is het belangrijkste debat van het politieke jaar: de Algemene Politieke Beschouwingen. Nu gaat het gerucht dat de politiek leider van D66 en minister van Buitenlandse Zaken mevrouw Kaag er niet zou zijn. Ik kan me niet voorstellen dat dit waar is en dat zij bij de VN zou zijn in New York. Dus ik vraag aan de minister via u een brief waarin zij aangeeft dat zij hier is. Het kan niet zo zijn dat de leider van D66 bij het belangrijkste debat van het jaar na wat er allemaal is gebeurd het afgelopen jaar de bezem pakt en naar New York vertrekt. Dat is onacceptabel. Dus ze moet hier aanwezig zijn. Dat wil ik graag vandaag nog in een brief bevestigd zien. De voorzitter: Wij zullen dit verzoek doorgeleiden naar het kabinet. Daarmee zijn we aan het einde gekomen van de regeling van werkzaamheden. Ik zal de vergadering voor een enkel moment schorsen en dan gaan we over tot een debat. Excuus er zijn nog wat aanvullende mededelingen voor de regeling van werkzaamheden. Dus als u nog even geduld heeft dan voeg ik die nog even toe aan het hele lange lijstje dat ik eerder opsomde. Ik deel aan de Kamer mee dat de heer Omtzigt mij heeft laten weten met ingang van zijn terugkeer in de Kamer op 15 september aanstaande geen deel meer uit te maken van de fractie van het CDA. Ik stel voor toestemming te geven voor het houden van een wetgevings- c.q. notaoverleg met stenografisch verslag: - aan de vaste commissie voor Sociale Zaken en Werkgelegenheid op maandag 4 oktober 2021 van 10.00 uur tot 13.00 uur over de initiatiefnota van de leden Van Kent en Palland inzake de reparatie van het AOW-AOV-hiaat (35666); - aan de vaste commissie voor Defensie op maandag 1 november 2021 van 11.00 uur tot 17.00 uur over Personeel en Materieel. Aangezien alle ingeschreven sprekers zich hebben teruggetrokken wordt het VAO Medische ethiek van de agenda afgevoerd. Ik stel voor de volgende wetsvoorstellen toe te voegen aan de agenda van de Kamer: - Wijziging van de Kieswet in verband met de definitieve invoering van het nieuwe stembiljet voor kiezers buiten Nederland (35670); - Wijziging van de begrotingsstaat van het Ministerie van Binnenlandse Zaken en Koninkrijksrelaties (VII) voor het jaar 2021 (Tweede incidentele suppletoire begroting inzake Grenstesten) (35823); - Wijziging van de begrotingsstaat van het Ministerie van Onderwijs Cultuur en Wetenschap (VIII) voor het jaar 2021(Tiende Incidentele Suppletoire Begroting inzake plafondcorrectiemiddelen Nationaal Programma Onderwijs en extra middelen boekenvak) (35877). Op verzoek van de fractie van het CDA heb ik de volgende benoemingen in commissies gedaan: - in de vaste commissie voor Financiën het lid Mulder tot lid in plaats van het lid Bontenbal en het lid Boswijk tot plaatsvervangend lid in plaats van het lid Mulder; - in de vaste commissie voor Infrastructuur en Waterstaat het lid Heerma tot plaatsvervangend lid in plaats van het lid Bontenbal; - in de vaste commissie voor Economische Zaken en Klimaat het lid van den Berg tot plaatsvervangend lid in plaats van het lid Bontenbal; - in de commissie voor de Rijksuitgaven het lid Van den Berg tot lid in de bestaande vacature en het lid Amhaouch tot plaatsvervangend lid in de bestaande vacature. Op verzoek van een aantal leden stel ik voor de volgende door hen ingediende moties opnieuw aan te houden: 356658; 32793-520; 31765-498; 29538-318; 29477-672; 28345-243; 25295-53; 20454-152; 34104-291; 31015-214; 31765-554; 25295-883; 25295-696; 25295-633; 25295-589;.35570-VI-55; 33552-76; 31015-188; 29279-566; 28844-212; 21501-07-1633; 29544-997 35123-24 29826-113. Ik deel aan de Kamer mee dat voor de volgende debatten de termijn voor toekenning is verlengd: - het dertigledendebat over het rapport van het SCP over vijf jaar decentraal beleid; - het debat over versnelde bodemdaling in Nederland. Ik dank u wel voor uw aandacht. Overeenkomstig de voorstellen van de voorzitter wordt besloten. De vergadering wordt van 16.16 uur tot 18.31 uur geschorst. Voorzitter: Martin Bosma