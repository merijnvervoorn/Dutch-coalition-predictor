26 Stemming motie Gaswinning in Groningen Aan de orde is de stemming over een aangehouden motie ingediend bij het debat over de gaswinning in Groningen te weten: - de motie-Klein over ook compenseren van immateriële schade (33529 nr. 52). (Zie vergadering van 5 februari 2014.) De voorzitter: De motie-Klein (33529 nr. 52) is in die zin gewijzigd dat zij thans luidt: Motie De Kamer gehoord de beraadslaging overwegende dat het kabinet zich verplicht heeft alle aantoonbare en kwantificeerbare schade ontstaan door aardbevingen als gevolg van gaswinning te vergoeden; roept de regering op om ook immateriële schade voor zover ontstaan als gevolg van aardschokken door gaswinning te compenseren en derhalve tegemoet te komen aan in dit verband relevante hulpvragen naar aanleiding van psychosociale problematiek en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 57 was nr. 52 (33529). Ik stel vast dat wij hier nu over kunnen stemmen. In stemming komt de gewijzigde motie-Klein (33529 nr. 57 was nr. 52). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de ChristenUnie en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.