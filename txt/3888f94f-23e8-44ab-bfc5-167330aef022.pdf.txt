13 Stemmingen moties Box 3 Stemmingen moties Box 3 Aan de orde zijn de stemmingen over moties ingediend bij het tweeminutendebat Box 3 te weten: - de motie-Idsinga/Vermeer over het voorbereidingsproces voortzetten om de beoogde invoeringsdatum van het nieuwe box 3-regime te halen (32140 nr. 190); - de motie-Maatoug over het opvangen van toekomstige tegenvallers binnen box 3 door maatregelen die van toepassing zijn op vermogenden (32140 nr. 192). (Zie vergadering van 23 mei 2024.) De voorzitter: De motie-Maatoug (32140 nr. 192) is in die zin gewijzigd dat zij thans luidt: Motie De Kamer gehoord de beraadslaging constaterende dat het risico op forse budgettaire tegenvallers binnen box 3 nog steeds bestaat; verzoekt het kabinet tegenvallers binnen box 3 te dekken binnen de lasten op kapitaal en vermogen en te voorkomen dat werkende mensen en de mensen met de laagste inkomens de rekening betalen en gaat over tot de orde van de dag. Zij krijgt nr. 193 was nr. 192 (32140). Ik stel vast dat wij hier nu over kunnen stemmen. In stemming komt de motie-Idsinga/Vermeer (32140 nr. 190). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de fractie van FVD ertegen zodat zij is aangenomen. In stemming komt de gewijzigde motie-Maatoug (32140 nr. 193 was nr. 192). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen.