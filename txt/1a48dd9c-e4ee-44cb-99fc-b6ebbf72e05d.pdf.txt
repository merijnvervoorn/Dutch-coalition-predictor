9 Stemming motie Ministeriële regeling ter implementatie van de Kaderrichtlijn Afvalstoffen Aan de orde is de stemming over een motie ingediend bij het VSO Ministeriële regeling ter implementatie van de Kaderrichtlijn Afvalstoffen te weten: - de motie-Agnes Mulder over een quickscan over optimalisatie van de uitgebreide producentenverantwoordelijkheid (35267 nr. 23). (Zie vergadering van 20 april 2021.) De voorzitter: De motie-Agnes Mulder (35267 nr. 23) is in die zin gewijzigd dat zij thans is ondertekend door de leden Agnes Mulder en Hagen en luidt: Motie De Kamer gehoord de beraadslaging constaterende dat uitgebreide producentenverantwoordelijkheid een belangrijk instrument is voor de Kaderrichtlijn Afvalstoffen; constaterende dat de uitgebreide producentenverantwoordelijkheid in Nederland al goed is geregeld voor de productgroepen elektrische en elektronische apparaten autowrakken autobanden batterijen en accu's en verpakkingen; constaterende dat het Planbureau voor de Leefomgeving in de Integrale Circulaire Economie Rapportage (ICER) vaststelt dat een heldere rolverdeling tussen de verschillende partijen die bij de uitvoering van het circulaire-economiebeleid betrokken zijn van belang is om de doelen en afspraken van productgroepen te kunnen uitvoeren; verzoekt de regering een quickscan uit te voeren naar de mogelijkheden tot bredere optimalisatie van ketensamenwerking en het voorkomen van weglekeffecten binnen de keten en de Kamer voor het einde van 2021 te informeren over de uitkomsten en gaat over tot de orde van de dag. Zij krijgt nr. 24 was nr. 23 (35267). Ik stel vast dat wij hier nu over kunnen stemmen. In stemming komt de gewijzigde motie-Agnes Mulder/Hagen (35267 nr. 24 was nr. 23).De voorzitter: Ik constateer dat de leden van de fracties van Fractie-Den Haan de SP GroenLinks BIJ1 Volt DENK de PvdA de PvdD D66 de ChristenUnie de VVD het CDA de SGP BBB en FVD voor deze gewijzigde motie hebben gestemd en de leden van de overige fracties ertegen zodat zij is aangenomen.