25 Stemming brief Vervulling vacature van raadsheer in de strafkamer van de Hoge Raad Aan de orde is de stemming over de brief van de vaste commissie voor Justitie en Veiligheid over het opmaken van een voordracht van drie kandidaten ter vervulling van een vacature van raadsheer in de strafkamer van de Hoge Raad (33785 nr. 21). De voorzitter: Dan gaan we nu over tot het opmaken van de tweede voordracht van een totaal van drie voordrachten namelijk de voordracht onder agendapunt 18a. We gaan stemmen over de persoon die als eerste op de voordracht zal worden geplaatst. Ook dit is een schriftelijke stemming. Eerst worden de briefjes rondgedeeld. Deze keer zijn ze blauw. Heeft iedereen een briefje? Ja dat is het geval. Ik zie dat de heer Van Aalst al heeft voorgesorteerd maar ik geef eerst het woord aan de griffier! (De leden brengen hun stem uit.) De voorzitter: Dank u wel. Ik schors nu weer de vergadering voor het tellen van de stemmen. De vergadering wordt enkele ogenblikken geschorst. De voorzitter: Ik geef de voorzitter van het stembureau mevrouw Aukje de Vries het woord. Mevrouw Aukje de Vries (VVD): Dank u wel voorzitter. Er zijn in totaal 142 stemmen uitgebracht. De voorzitter: Er staan 142 leden op de presentielijst vermeld. Mevrouw Aukje de Vries (VVD): Er zijn 142 geldige stemmen uitgebracht. De voorzitter: De volstrekte meerderheid bij dit aantal uitgebrachte geldige stemmen is 72. Mevrouw Aukje de Vries (VVD): Er zijn 18 stemmen uitgebracht op de heer mr. F.J.P. Lock er zijn 119 stemmen uitgebracht op de heer mr. M. Kuijeren er zijn 5 stemmen uitgebracht op mevrouw mr. C. Caminada. De voorzitter: Aangezien de heer mr. M. Kuijer de volstrekte meerderheid van het aantal geldig uitgebrachte stemmen heeft behaald zal de heer mr. M. Kuijer als eerste op de voordracht worden geplaatst. We gaan nu over tot de opmaak van de tweede voordracht van een totaal van drie voordrachten ... O nee gelukkig heb ik goede ondersteuning. Wij gaan nu stemmen over de persoon die als tweede op de voordracht zal worden geplaatst. Kan de Kamer instemmen met het voorstel van de vaste commissie voor Justitie en Veiligheid om mevrouw mr. C. Caminada als tweede op de voordracht genoemd bij agendapunt 18a te plaatsen? Dat is het geval. Daartoe wordt besloten. De voorzitter: Dan gaan we nu stemmen over de persoon die als derde op de voordracht zal worden geplaatst. Kan de Kamer instemmen met het voorstel van de vaste commissie voor Justitie en Veiligheid om de heer mr. F.J.P. Lock als derde op de voordracht genoemd bij agendapunt 18a te plaatsen? Dat is het geval. Daartoe wordt besloten.