10 Stemming motie Renovatie Binnenhof Aan de orde is de stemming over een aangehouden motie ingediend bij het VAO Renovatie Binnenhof te weten: - de motie-Kops over het beëindigen van de samenwerking met OMA (34293 nr. 57). (Zie vergadering van 23 april 2019.) De voorzitter: De motie-Kops (34293 nr. 57) is in die zin gewijzigd dat zij thans luidt: Motie De Kamer gehoord de beraadslaging overwegende dat de architecten van Office for Metropolitan Architecture (OMA) vanwege hun megalomane geldverslindende plannen niet passen bij het uitgangspunt "sober en doelmatig"; verzoekt de regering alle samenwerking met architectenbureau OMA te beëindigen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 80 was nr. 57 (34293). Ik stel vast dat wij hier nu over kunnen stemmen. In stemming komt de gewijzigde motie-Kops (34293 nr. 80 was nr. 57). De voorzitter: Ik constateer dat de leden van de fracties van de SP de PvdA GroenLinks de PvdD de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen.