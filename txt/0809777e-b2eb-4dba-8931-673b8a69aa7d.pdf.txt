23 Stemmingen Begroting OCW Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Onderwijs Cultuur en Wetenschap (VIII) voor het jaar 2012 (33000-VIII) te weten: - de motie-Lucas over de bijdrage aan het topsectorenbeleid (33000-VIII nr. 85). (Zie vergadering van 13 december 2011.) De voorzitter: De motie-Lucas (33000-VIII nr. 85) is in die zin gewijzigd dat zij thans luidt: Motie De Kamer gehoord de beraadslaging constaterende dat in de bedrijfslevenbrief is afgesproken dat vanuit NWO-KNAW een bijdrage van 350 mln. wordt geleverd aan het topsectorenbeleid; overwegende dat er binnen de programma's van NWO voorwaarden zijn opgenomen ten aanzien van (materiële) matching waardoor ook vanuit de eerste geldstroom een aanvullende publieke bijdrage wordt geleverd aan het topsectorenbeleid; overwegende dat het doel van de bedrijfslevenbrief is om enerzijds het onderzoek meer te richten op de topsectoren en anderzijds de R&D-uitgaven van het bedrijfsleven te verhogen; verzoekt de regering te expliciteren dat de afgesproken verhouding 60–40 tussen publieke en private middelen geldt voor het totale bedrag dat vanuit de eerste een tweede geldstroom wordt bijdragen aan het topsectorenbeleid en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 152 (33000-VIII). Op verzoek van mevrouw Lucas stel ik voor haar gewijzigde motie (33000-VIII nr. 152 ) aan te houden. Daartoe wordt besloten.