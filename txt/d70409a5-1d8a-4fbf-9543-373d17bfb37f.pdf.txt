9 Stemmingen Aan de orde zijn de stemmingen in verband met het wetsvoorstel Wijziging van de Telecommunicatiewet ter implementatie van de herziene telecommunicatierichtlijnen (32549) en over: - de motie-Verhoeven/Van Dam over de veilingregeling (32549 nr. 23); - de motie-Verburg/Schaart over netneutraliteit (32549 nr. 24); - de motie-Gesthuizen over visie en inzet van het kabinet (32549 nr. 25); - de motie-Schaart/Verburg over verstoring van de dienstverlening (32549 nr. 27). (Zie vergadering van 8 juni 2011.) De voorzitter: Aangezien de motie-Verburg/Schaart (32549 nr. 24) is ingetrokken maakt zij geen onderwerp van behandeling meer uit. In stemming komt het amendement-Van Dam (stuk nr. 15). De voorzitter: Ik constateer dat de aanwezige leden van de fracties van de PvdD de PvdA GroenLinks D66 de VVD de SGP de ChristenUnie het CDA en de PVV voor dit amendement hebben gestemd en de aanwezige leden van de fractie van de SP ertegen zodat het is aangenomen. In stemming komt het amendement-Van Dam (stuk nr. 18) tot het invoegen van onderdeel Wa. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie het CDA en de PVV voor dit amendement hebben gestemd en de aanwezige leden van de fractie van de VVD ertegen zodat het is aangenomen. In stemming komt het nader gewijzigde amendement-Van Bemmel (stuk nr. 32). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de PVV voor dit nader gewijzigde amendement hebben gestemd en de aanwezige leden van de overige fracties ertegen zodat het is aangenomen. In stemming komt het nader gewijzigde subamendement-Dijkgraaf/Verburg (stuk nr. 41). De voorzitter: Ik constateer dat de aanwezige leden van de fracties van de SP de PvdA de VVD de SGP de ChristenUnie en het CDA voor dit nader gewijzigde subamendement hebben gestemd en de aanwezige leden van de overige fracties ertegen zodat het is aangenomen.De heer Dijsselbloem (PvdA): Voorzitter. Wij hebben een fout gemaakt. Wij willen graag geacht worden tegen het laatste amendement te hebben gestemd. De voorzitter: Het amendement blijft echter aangenomen. In stemming komt het amendement-Verhoeven c.s. (stuk nr. 29 I). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie het CDA en de PVV voor dit amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 29 voorkomende amendement als aangenomen kan worden beschouwd. In stemming komt het nader gewijzigde amendement-Van Dam c.s. (stuk nr. 40) tot het invoegen van onderdeel AIa. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie het CDA en de PVV voor dit nader gewijzigde amendement hebben gestemd en de aanwezige leden van de fractie van de VVD ertegen zodat het is aangenomen. In stemming komt het gewijzigde amendement-Van Dam (stuk nr. 36). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Verhoeven c.s. (stuk nr. 16) tot het invoegen van onderdeel AQa. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie het CDA en de PVV voor dit amendement hebben gestemd en de aanwezige leden van de fractie van de VVD ertegen zodat het is aangenomen. In stemming komt het nader gewijzigde amendement-Van Bemmel/Van Dam (stuk nr. 39). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de PVV voor dit nader gewijzigde amendement hebben gestemd en de aanwezige leden van de overige fracties ertegen zodat het is aangenomen. In stemming komt het gewijzigde amendement-Van Dam (stuk nr. 28) tot het invoegen van artikel IIIa.De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de PVV voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Van Dam (stuk nr. 15) het amendement-Van Dam (stuk nr. 18) het nader gewijzigde amendement-Van Bemmel (stuk nr. 32) het nader gewijzigde subamendement-Dijkgraaf/Verburg (stuk nr. 41) de amendementen-Verhoeven c.s. (stuk nrs. 29 I en II) het nader gewijzigde amendement-Van Dam c.s. (stuk nr. 40) het amendement-Verhoeven c.s. (stuk nr. 16) het nader gewijzigde amendement-Van Bemmel/Van Dam (stuk nr. 39) en het gewijzigde amendement-Van Dam (stuk nr. 28). De heer Verhoeven (D66): Voorzitter. Nu er bij het stemmen door een fractie een fout is gemaakt verzoekt mijn fractie om de stemming over dit wetsvoorstel uit te stellen. De heer Van der Staaij (SGP): Voorzitter. Volgens mij is de bedoeling om alleen als er technische onvolkomenheden zijn de eindstemming niet gelijk te houden. Daarvan is nu geen sprake. Als er sprake is van foutief stemgedrag kan dat gevolgen hebben voor de vraag of fracties anders zouden oordelen over de wet als geheel. Mijns inziens is er geen enkele reden om de eindstemming uit te stellen. De voorzitter: Dit klopt. De heer Van der Staaij heeft gelijk dat een tweede lezing uitsluitend voor technische aanpassingen is. De heer Verhoeven (D66): Ik wil graag een fractieoverleg over dit punt. De voorzitter: Het is heel bijzonder om tijdens een stemming te schorsen voor fractieoverleg. Ik wil u dat afraden. De heer Van Dam (PvdA): Mijn excuses voor het feit dat mijn fractie verkeerd stemde maar ik meende dat wij dit tijdig gecorrigeerd hebben. Gelet op de implicatie van het subamendement kan ik mij goed voorstellen dat de D66-fractie verzoekt om uitstel van de stemming over het wetsvoorstel. Mevrouw Gesthuizen (SP): Ik vind het een politieke interpretatie van het amendement als wordt gesteld dat dit vergaande consequenties zal hebben. Volgens mij mag dat niet bij de overwegingen betrokken worden. De heer Braakhuis (GroenLinks): De GroenLinks-fractie steunt het verzoek van de heer Verhoeven. Mevrouw Verburg (CDA): Ik meen dat wij reglementen hebben om ons aan te houden. Het lijkt mij dan ook goed dat wij ons daaraan houden. De inbreng van de heer Van der Staaij onderstreep ik van harte. Ik plaats daar een uitroepteken achter.De voorzitter: Dat is bij dezen gedaan. Mevrouw Van Miltenburg (VVD): Als in dit parlement een fractie op enig moment behoefte heeft aan fractieoverleg dan kunnen wij dit niet blokkeren. Het is aan u om te beslissen op welke wijze dat geregeld kan worden. In het verleden is ook aan ons wel eens fractieoverleg gegund. Wij willen dat de D66-fractie zeker gunnen. De voorzitter: Ik kijk even wat het meest voor de hand ligt. Misschien kunnen wij volgende week de eindstemming houden. Er zullen dan geen rampen met de wet gebeuren. De heer Slob (ChristenUnie): Ik meen mij te herinneren dat wij morgenmiddag nog stemmingen hebben. Wij zouden het dus morgen kunnen afhandelen. De voorzitter: Dat klopt. Dat was ik vergeten. Wij zouden het wetsvoorstel morgen kunnen afhandelen. Dan hoeft het niet zo lang te duren. Ik wijs erop dat het fractieberaad is bedoeld om u te beraden op uw stemgedrag. De beraadslagingen worden halverwege de stemming niet meer heropend. Ik stel vast dat de stemming over het wetsvoorstel uitgesteld wordt tot morgenmiddag. In stemming komt de motie-Verhoeven/Van Dam (32549 nr. 23). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Gesthuizen (32549 nr. 25). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Schaart/Verburg (32549 nr. 27). De voorzitter: Ik constateer dat de aanwezige leden van de fracties van de SP de PvdD GroenLinks de VVD de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.