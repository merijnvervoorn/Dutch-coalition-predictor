10 Stemming motie Vrijheid van meningsuiting en vrije pers Aan de orde is de stemming over een motie ingediend bij het debat over de aanval op de vrijheid van meningsuiting en de vrije pers te weten: - de motie-Van der Molen/Yeşilgöz-Zegerius over vrijheid van meningsuiting voor eenieder die werkt voor media (30821 nr. 47). (Zie vergadering van 19 juni 2018.) De voorzitter: Ik geef gelegenheid tot het afleggen van een stemverklaring vooraf. De heer Baudet (FvD): Dank u wel mevrouw de voorzitter. Forum voor Democratie staat pal voor de vrijheid van meningsuiting de persvrijheid en de uitingsvrijheid voor iedereen. Maar een dagelijks terugkerend probleem is dat via de NPO dagelijks politieke beïnvloeding plaatsvindt. Dagelijks krijgen wij van belastinggeld te horen hoe geweldig Jesse Klaver is en worden de politiek correcte dogma's over Nederland uitgestort. De voorzitter: Niet uitlokken. De heer Baudet (FvD): De NPO ontvangt jaarlijks meer dan 900 miljoen euro van de Nederlandse belastingbetalers. Dat is ruim 25 miljoen per dag en voor dit geld wordt de Nederlandse bevolking niet goed voorgelicht. Sterker de publieke en politieke meningsvorming wordt gemanipuleerd. Dit moet nu echt stoppen. Met het oog daarop heeft Forum voor Democratie tal van concrete punten gepresenteerd in ons saneringsplan voor de publieke omroep zoals dat partijlidmaatschappen openbaar moeten er een onafhankelijke ombudsman moet worden benoemd een raad van toezicht op de media enzovoorts. Meer dan 35.000 mensen tekenden onze petitie al. De voorzitter: Wat gaat u doen met de motie van mevrouw Yeşilgöz? De heer Baudet (FvD): Met deze kanttekening die ik heel belangrijk vind en die ik graag gemaakt wilde hebben zullen wij uiteraard voor de motie stemmen.De voorzitter: Dank u wel. In stemming komt de motie-Van der Molen/Yeşilgöz-Zegerius (30821 nr. 47). De voorzitter: Ik constateer dat deze motie met algemene stemmen is aangenomen.