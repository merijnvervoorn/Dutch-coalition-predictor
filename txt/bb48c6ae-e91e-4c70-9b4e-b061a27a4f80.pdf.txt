12 Stemming motie Actieprogramma Werken in de Zorg Aan de orde is de stemming over een aangehouden motie ingediend bij het debat over het actieprogramma Werken in de Zorg te weten: - de motie-Bergkamp/Dik-Faber over aanwezigheid van zorgprofessionals bij de regionale arbeidsmarkttafels (29282 nr. 324). (Zie vergadering van 11 oktober 2018.) De voorzitter: De motie-Bergkamp/Dik-Faber (29282 nr. 324) is in die zin gewijzigd dat zij thans luidt: Motie De Kamer gehoord de beraadslaging constaterende dat het actieprogramma Werken in de Zorg stelt dat het zwaartepunt in de regio ligt; overwegende dat zorgprofessionals regelmatig niet aan de regionale arbeidsmarkttafel zitten in een adviserende en/of besluitvormende rol terwijl aan deze regionale arbeidsmarkttafels de beslissingen die van belang zijn voor de regio genomen worden en hun kennis en ervaring goed gebruikt kan worden; constaterende dat ook de commissie Werken in de Zorg in haar afgelopen december verschenen rapportage adviseert om de zorgprofessional nadrukkelijk te betrekken bij de planvorming aan de regionale arbeidsmarkttafels; verzoekt de regering om te stimuleren en te faciliteren dat in elke regio zorgprofessionals bij de planvorming aan de regionale arbeidsmarkttafel betrokken worden opdat hun kennis en expertise maximaal gebruikt worden en de kloof tussen het beleid en de praktijk zo veel mogelijk verkleind kan worden en de Kamer hierover voorjaar 2019 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 349 was nr. 324 (29282). Ik stel vast dat wij hier nu over kunnen stemmen. In stemming komt de gewijzigde motie-Bergkamp/Dik-Faber (29282 nr. 349 was nr. 324).De voorzitter: Ik constateer dat deze gewijzigde motie met algemene stemmen is aangenomen.