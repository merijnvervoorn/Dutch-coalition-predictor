9 Regeling van werkzaamheden De voorzitter: Ik deel de Kamer mee dat de Contactgroep Duitsland tot haar ondervoorzitter heeft gekozen het lid De Boer. Ik stel voor dinsdag aanstaande ook te stemmen over de aangehouden motie-Van Gerven (27858 nr. 237). Ik stel voor toe te voegen aan de agenda van de Kamer: - het wetsvoorstel Wijziging van de Wegenverkeerswet 1994 in verband met het verbeteren van de aanpak van het rijden onder invloed van drugs (32859); - het wetsvoorstel Wijziging van de Algemene nabestaandenwet en de Wet uitkeringen burgeroorlogsslachtoffers 1940-1945 in verband met een technische aanpassing van de berekening van de nabestaandenuitkering voor alleenstaande ouders en een verduidelijking van de Werkloosheidswet (33855); - het wetsvoorstel Wijziging van de Wet administratiefrechtelijke handhaving verkeervoorschriften het Wetboek van Strafvordering en de Gemeentewet in verband met de digitalisering van de handhaving van veelvoorkomende overtredingen (Wet digitale handhaving veelvoorkomende overtredingen) (33697). Op verzoek van de aanvrager stel ik voor het dertigledendebat over de Nederlandse afvaardiging naar de Winterspelen in Sotsji van de lijst af te voeren. Op verzoek van een aantal leden stel ik voor enkele door hen ingediende moties opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor de volgende moties opnieuw gaat lopen: 28286 nr. 691; 33692 nr. 53; 29675 nr. 166; 26407 nr. 88; 33400-V nr. 43; 31389 nr. 99; 33750-XVII nr. 44; 28286 nr. 680; 28286 nr. 680; 28286 nr. 683. Ik stel voor toe te voegen aan de agenda het VAO Staatsbosbeheer naar aanleiding van het algemeen overleg gehouden op 5 maart met als eerste spreker mevrouw DikFaber van de ChristenUnie. Overeenkomstig de voorstellen van de voorzitter wordt besloten. De voorzitter: Ik geef het woord aan de heer Van Weyenberg van D66. De heer Van Weyenberg (D66): Voorzitter. Mijn fractie heeft drieënhalve week geleden gevraagd om een reactie op de berichten dat veel zzp'ers in de zorg niet meer kunnen werken door het optreden van de Belastingdienst. Het is een gelukkig toeval dat de staatssecretaris hier nu ook zit. Ik zou hem echt willen vragen of die vragen per omgaande beantwoord kunnen worden omdat duizenden mensen zo meteen niet kunnenwerken. Dat is slecht voor hen én slecht voor de mensen die van hun zorg afhankelijk zijn. De voorzitter: Ondanks de aanwezigheid van de staatssecretaris zal ik het stenogram van dit gedeelte van de vergadering doorsturen naar de regering. Hij zal dat zo meteen op zijn bureau terugvinden. De heer Omtzigt (CDA): De CDA-fractie — en ik geloof ook de PVV-fractie — heeft in de persoon van de leden Omtzigt en Bruins Slot op hetzelfde punt enkele vragen gesteld die zij graag snel beantwoord wil hebben. Wij gaan ervan uit dat hierover binnenkort een algemeen overleg komt juist om de reden die de heer Van Weyenberg aangaf namelijk dat veel mensen nu niet kunnen werken vanwege de onzekerheid over de VARverklaring. Wij ontvangen dus graag snel de antwoorden zodat wij een algemeen overleg kunnen organiseren in de commissie. Mevrouw Agema (PVV): Ook wij hebben vragen gesteld over deze volkomen onterechte toestand bij de Belastingdienst. Het is echt urgent dus graag zo spoedig mogelijk antwoord. De voorzitter: Het stenogram dat ik eerder heb aangekondigd wordt iets uitgebreid en alsnog doorgeleid naar de regering. Ik zal ook persoonlijk aan de bewindspersoon doorgeven dat de Kamer hier haast mee heeft. Ik geef het woord aan de heer Bosman van de VVD. De heer Bosman (VVD): Voorzitter. Wij hebben net het Masterplan Toekomst IJsselmeer ontvangen. In de visserijsector zijn grote zorgen ontstaan. Sommige vissers moeten misschien wel drie jaar aan de kant liggen om tot een betere visstand te komen. Het lijkt alsof het probleem alleen bij de visserijsector wordt gelegd maar er staan ook onderdelen in het rapport waardoor het lijkt alsof de waterkwaliteit van het IJsselmeer te goed wordt voor de vis. Ik heb hierover graag op korte termijn een debat met de staatssecretaris van Economische Zaken. Ik doe dit verzoek mede namens de SGP het CDA de ChristenUnie en de PVV. Vanuit de ChristenUnie is er daarnaast het verzoek of de daarover gestelde vragen bij dat debat betrokken kunnen worden. De voorzitter: Een verzoek om steun voor het houden van een debat. Een aantal fracties hoeft dat al niet meer te melden want deze fracties hebben dat al via de heer Bosman gedaan. Mevrouw Jacobi (PvdA): Ik heb er alle begrip voor dat wij dit op de agenda zetten maar wat mij betreft kan het gewoon in een algemeen overleg. Dat gaat vaak sneller dan een debat hier dat opeen lange wachtlijst komt. Waarom niet gewoon een algemeen overleg? De voorzitter: U geeft dus geen steun voor het houden van een plenair debat. Mijnheer Bosman ik stel vast dat u een meerderheid hebt en dat het verzoek tot het houden van een debat wordt gehonoreerd. Ik stel de spreektijd vast op vier minuten per fractie. Ik heb ook genoteerd dat dit debat zo snel mogelijk moet worden gehouden. Dat zullen wij gaan proberen. De heer Bosman (VVD): Daarnaast zijn schriftelijke vragen gesteld door de ChristenUnie. De vraag is of die betrokken kunnen worden bij het debat. De voorzitter: Wij zullen het stenogram van dit gedeelte van de vergadering doorgeleiden naar het kabinet en het debat zo snel mogelijk inplannen maar niet voordat de vragen van de ChristenUnie zijn beantwoord. Het woord is aan de heer Van Gerven van de SP. De heer Van Gerven (SP): Voorzitter. Ik wil mede namens de Partij voor de Dieren een debat aanvragen naar aanleiding van het mogelijk doorgaan van de bouw van een gigastal in Grubbenvorst. Het gaat om een stal met meer dan een miljoen kippen; extreem groot in ieder geval. De vraag aan de staatssecretaris van Economische Zaken met wie wij het debat willen voeren is wat zij gaat doen om de opmars van die gigastal tegen te houden en hoe zij burgers gaat helpen in overbelaste gebieden met te hoge aantallen dieren. De voorzitter: Er is verzocht om steun voor het houden van een debat met de staatssecretaris van Economische Zaken over de bouw van een megastal in Grubbenvorst. De heer Graus (PVV): Als geboren en getogen Limburger ben ik heel goed op de hoogte van de situatie; van harte steun voor het debat. Mevrouw Lodders (VVD): Geen steun voor het debat. Er staan verschillende debatten op de agenda. Wij hebben een debat over intensieve veehouderij dus dit is echt een overbodig debat. De heer Klaver (GroenLinks): Van harte steun voor het verzoek. De heer Knops (CDA): Geen steun voor het debat wel steun eventueel voor een brief.De voorzitter: Daar is eerlijk gezegd niet om gevraagd. Mevrouw Vermeij (PvdA): Mijn fractie geeft geen steun aan het verzoek om dit debat. Laten wij het betrekken bij het al geplande debat over de intensieve veehouderij want wij moeten het debat hierover wel voeren. Bovendien doe ik het verzoek tot het stellen van een aantal vragen. Mevrouw Thieme (PvdD): Het debat is mede namens de Partij voor de Dieren aangevraagd maar ik zou nog wel tegen de PvdA-fractie willen zeggen dat dit een urgente situatie is. Het gaat om de grootste megastal van Nederland. Wat dat betreft zou ik een apart debat echt op zijn plaats vinden. De voorzitter: Mijnheer Van Gerven u hebt niet de steun van de meerderheid voor het houden van een plenair debat. Veel leden willen het onderwerp betrekken bij een aankomend algemeen overleg. U hebt wel de steun van ten minste dertig leden voor het houden van een dertigledendebat. Er is ook een verzoek gedaan gesteund door een fractie om een brief over deze specifieke situatie. De heer Van Gerven (SP): Ik zou hierover mijn bevreemding willen uitspreken. Ik had begrepen dat de Partij van de Arbeid dit debat ook zou willen steunen. Er is kennelijk verdeeldheid in de fractie. Maar goed dat wordt dan maar even genoteerd. Misschien kan de Partij van de Arbeid toch nog even nadenken want als de Partij van de Arbeid het debat steunt ontstaat er een meerderheid. Ik weet niet mevrouw de voorzitter of u dat nog eens zou kunnen polsen. De voorzitter: De Partij van de Arbeid heeft erover nagedacht en een woordvoerder van de fractie is naar voren gekomen om geen steun uit te spreken. Ik neem aan dat onze collega's in dit huis altijd nadenken voordat zij hier wat zeggen. De heer Van Gerven (SP): Ik constateer dan maar een zekere gespletenheid in de fractie van de Partij van de Arbeid. Ik wil dan graag het dertigledendebat laten noteren. Verder stem ik in met het verzoek om een brief. De voorzitter: Ik zal het dertigledendebat met een spreektijd van drie minuten per fractie toevoegen aan de lijst. Via de commissie zal geïnventariseerd worden welke vragen in de brief aan de orde moeten komen. Ik zal het stenogram van dit gedeelte van de vergadering doorgeleiden naar het kabinet zodat die brief met antwoorden zo snel komt. Het woord is aan de heer Van Raak ook van de SP.De heer Van Raak (SP): Voorzitter. De regering gooit allerlei moeilijke taken over de schutting van de gemeenten en geeft ook nog eens veel te weinig geld. Wij vermoedden natuurlijk al dat gemeenten daardoor in grote problemen raken. De NOS heeft het uitgezocht en ja 40% van de gemeenten zegt in grote financiële problemen te komen. 75% van de gemeenten zegt nu al te moeten gaan bezuinigen op muziekscholen en brandweer. De ozb gaat omhoog de rioolheffing gaat omhoog. Dit gaat helemaal mis. Daarom wil ik graag snel een debat met de minister van Binnenlandse Zaken en Koninkrijksrelaties. De voorzitter: De heer Van Raak verzoekt om steun voor het houden van een debat met de minister van Binnenlandse Zaken over de mogelijke financiële problemen in verband met de decentralisaties naar gemeenten. De heer Litjens (VVD): Het bericht dat 75% van de Nederlandse gemeenten voornemens is om te gaan snijden in de collectieve uitgaven is voor ons geen reden voor een debat. Wij zijn net als de heer Van Raak gaarne bereid om te praten over de gevolgen en de kansen van de decentralisaties. In de procedurevergadering van een paar weken geleden hebben wij afgesproken om dat te gaan doen als de resultaten van een desbetreffend CPB-rapport beschikbaar zijn. Dat kan binnen een maand gebeurd zijn; dus geen steun voor een debat. Mevrouw Voortman (GroenLinks): Wanneer je taken op het gebied van zorg en werk met zulke enorme bezuinigingen decentraliseert dan moet dat wel tot grote nadelige gevolgen voor mensen leiden. GroenLinks steunt het verzoek om een debat dus van harte. De heer Klein (50PLUS): De NOS heeft een goed onderzoek gedaan dus ik zie niet in waarom wij de resultaten daarvan niet kunnen bespreken. Vervolgens komen die planbureaucijfers wel. Ik steun het debat. De heer Bosma (PVV): Steun. Mevrouw Van Toorenburg (CDA): Steun. Mevrouw Fokke (PvdA): Geen steun voor het debat. Wij hebben al verschillende algemeen overleggen gehad over de decentralisaties. Daarbij houden wij telkens goed de vinger aan de pols want het is een heel belangrijk onderwerp. Wij hebben afgesproken dat er binnenkort weer een belangrijke rapportage komt juist over de financiën. Laten wij dit daarna in een algemeen overleg bespreken zoals wij eerder hebben afgesproken. Wij houden de vinger aan de pols en dat lijkt mij een goede zaak.De voorzitter: Ook mevrouw Fokke van de PvdA steunt het verzoek niet. Mijnheer Van Raak u hebt dus niet de steun van een meerderheid om een specifiek debat te houden. De heer Van Raak (SP): Ik merk dat de VVD en de PvdA de behoefte hebben om te wachten op een onderzoek maar de NOS heeft een onderzoek gedaan. Men heeft gebeld met de gemeenten. Wat voor soort onderzoek je daarnaast nog zou willen … Maar goed nu moet het maar op de lange lijst met dertigledendebatten. Ik ga proberen om er zo snel mogelijk een algemeen overleg van te maken. De voorzitter: Ik zal het toevoegen aan de lijst van dertigledendebatten met drie minuten spreektijd per fractie. Ik geef het woord aan mevrouw Lodders van de VVD. Mevrouw Lodders (VVD): Voorzitter. Op 10 december zijn wij het debat gestart over de Programmatische Aanpak Stikstof. Het debat staat voor volgende week gepland maar er zijn ontwikkelingen die mijn fractie nopen om nadere informatie te vragen. Ik verzoek om een brief het liefst voor dinsdag aanstaande 12.00 uur. Zoals de afspraak is zal ik de vragen doorzetten via de commissiegriffier. Ze gaan over de ontwikkelruimte die op nul komma nul lijkt uit te komen. Mevrouw Van Veldhoven (D66): Als een collega vragen heeft is dat prima. Wij willen er misschien nog wel een paar aan toevoegen maar laten wij er wel voor zorgen dat die brief er op tijd is en dat het debat niet nog een keer moet worden uitgesteld. Wij moeten genoeg tijd hebben om de brief te kunnen lezen en beoordelen voordat het debat plaatsvindt. Ik vraag u voorzitter om daarmee rekening te houden in uw planning. Mevrouw Jacobi (PvdA): Prima dat er extra duidelijkheid komt maar dinsdag is wat ons betreft ook wel echt het laatste moment. Graag spoedig het debat. De heer Dijkgraaf (SGP): Het is een heel belangrijke kwestie. Ik geef zeker steun aan het verzoek om de brief maar hij moet er wel zijn voordat wij het debat kunnen voeren. Het is uitstekend als de brief er dinsdag is want dan kunnen wij het debat voeren. Als de brief te laat komt zal het debat moeten worden uitgesteld. De voorzitter: Precies om die reden ga ik u vertellen dat ik nu om deze brief wordt gevraagd het debat niet ga inplannen voor volgende week. Volgens de planning zou het geagendeerd worden voor volgende week maar als dinsdag een gat in de agenda ontstaat doe ik niemand in de Kamer daarmee een plezier. Het wordt daarom niet ingepland voor de vol-gende week. Het stenogram van dit deel van de vergadering wordt doorgeleid naar het kabinet en u kunt via de commissie de vragen inventariseren. Mevrouw Lodders (VVD): Dank u voorzitter. Die vragen komen naar aanleiding van deze regeling van werkzaamheden. De voorzitter: Dank u wel. Hiermee komt een einde aan deze regeling van werkzaamheden. Ik schors de vergadering voor enkele minuten zodat de stemmingsbel kan gaan en de leden hun plaatsen kunnen innemen voor de stemmingen. De vergadering wordt enkele ogenblikken geschorst.