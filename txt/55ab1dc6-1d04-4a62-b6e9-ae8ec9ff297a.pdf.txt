82 Stemmingen Aan de orde is de stemming over een aangehouden motie ingediend bij het debat over waterkwantiteit te weten: - de motie-Van Tongeren/Jacobi over de waterbergingsfunctie van de Nieuwe Driemanspolder (27625 nr. 217). (Zie vergadering van 28 juni 2011.) De voorzitter: De motie-Van Tongeren/Jacobi (27625 nr. 217) is in die zin gewijzigd dat zij thans luidt: Motie De Kamer gehoord de beraadslaging overwegende dat het open poldergebied van de Nieuwe Driemanspolder in het grensgebied tussen Leidschendam-Voorburg Zoetermeer en Den Haag nodig is als opvanggebied voor overtollig regenwater; overwegende dat de aanleg van het waterproject in de Nieuwe Driemanspolder zal zorgen voor verhoogde waterberging als buffer voor droge tijden en daarnaast zorgt voor natuurontwikkeling en recreatie in de directe omgeving van de steden Leidschendam-Voorburg Zoetermeer en Den Haag; verzoekt de regering in overleg te treden met de betrokken waterschappen en gemeenten om te bezien hoe prioriteit gegeven kan worden aan uitvoering van de waterbergingsfunctie van de Nieuwe Driemanspolder en de Kamer hierover zo spoedig mogelijk te informeren en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 233 (27625). Ik stel vast dat wij hier nu over kunnen stemmen. In stemming komt de gewijzigde motie-Van Tongeren/ Jacobi (27625 nr. 233). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.