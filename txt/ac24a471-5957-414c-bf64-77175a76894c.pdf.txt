15 Stemmingen moties Wijkverpleging Aan de orde zijn de stemmingen over moties ingediend bij het VAO Wijkverpleging te weten: - de motie-Van Otterloo/Sazias over bevorderen van het signaleren van ondervoeding bij ouderen (23235 nr. 203); - de motie-Van Gerven/Hijink over één financieringsbron voor ouderenzorg aan huis (23235 nr. 204); - de motie-Van Gerven/Hijink over verder beteugelen van de concurrentie en de marktwerking in de zorg (23235 nr. 205); - de motie-Slootweg/Laan-Geselschap over met zorgverzekeraars in gesprek gaan over het op dezelfde manier beoordelen van gebruikelijke zorg (23235 nr. 206); - de motie-Laan-Geselschap over vijfminutenregistratie uit de wijkverpleging bannen (23235 nr. 207); - de motie-Kerstens over het beter borgen van "zorg op afstand" (23235 nr. 209); - de motie-Kerstens/Van Gerven over verpleegkundige zorg door ouders niet beschouwen als gebruikelijke zorg (23235 nr. 208). (Zie vergadering van 10 juni 2020.) De voorzitter: De motie-Slootweg/Laan-Geselschap (23235 nr. 206) is in die zin gewijzigd dat zij thans luidt: Motie De Kamer gehoord de beraadslaging constaterende dat zorgverzekeraars in de aanvraag Zvwpgb voor intensieve kindzorg toetsen of de indicatie volgens de V&VN-beroepsnorm is geïndiceerd en dat er bij een indicatiestelling zowel bij zorg in natura als het pgb wordt gekeken naar wat het netwerk zelf kan doen; constaterende dat de V&VN heeft toegezegd de beroepsnorm waar nodig te verhelderen voor de kindzorg thuis met name voor de inzet van gebruikelijke zorg; overwegende dat aanvullingen of wijzigingen voor publicatie ter advisering worden voorgelegd aan de betrokken partijen in de kindzorg en wijkverpleging en het document op 1 augustus 2020 gepubliceerd wordt; van mening dat deze verheldering van de beroepsnorm ertoe moet leiden dat zorgverzekeraars op dezelfde manier de inzet van gebruikelijke zorg gaan beoordelen; verzoekt de regering nadat de beroepsnorm verhelderd en gepubliceerd is met zorgverzekeraars in gesprek te gaan om de inzet van gebruikelijke zorg op dezelfde manier te beoordelen en de Kamer zo spoedig mogelijk na de zomer te informerenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 211 was nr. 206 (23235). De voorzitter: De motie-Kerstens/Van Gerven (23235 nr. 208) is in die zin gewijzigd dat zij thans is ondertekend door de leden Kerstens Van Gerven en Agema. Naar mij blijkt wordt de indiening ervan voldoende ondersteund. Zij krijgt nr. 212 was nr. 208 (23235). Ik stel vast dat wij nu over deze gewijzigde moties kunnen stemmen. In stemming komt de motie-Van Otterloo/Sazias (23235 nr. 203). De voorzitter: Ik constateer dat deze motie met algemene stemmen is aangenomen. In stemming komt de motie-Van Gerven/Hijink (23235 nr. 204). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Gerven/Hijink (23235 nr. 205). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Slootweg/LaanGeselschap (23235 nr. 211 was nr. 206). De voorzitter: Ik constateer dat de leden van de fracties van DENK Krol/Van Kooten-Arissen 50PLUS D66 de VVD de SGP het CDA de ChristenUnie FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Laan-Geselschap (23235 nr. 207).De voorzitter: Ik constateer dat deze motie met algemene stemmen is aangenomen. In stemming komt de motie-Kerstens (23235 nr. 209). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Kerstens c.s. (23235 nr. 212 was nr. 208). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen.