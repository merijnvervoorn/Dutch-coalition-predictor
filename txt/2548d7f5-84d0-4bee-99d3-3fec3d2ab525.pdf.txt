11 Stemming motie Verdrag inzake luchtdiensten tussen Curaçao en Qatar Aan de orde is de stemming over een aangehouden motie ingediend bij het VSO Verdrag inzake luchtdiensten tussen de Regering van het Koninkrijk der Nederlanden ten behoeve van Curaçao en de Regering van de Staat Qatar te weten: - de motie-Paternotte/Amhaouch over een versterkt verdragennetwerk (34899 nr. 3). (Zie vergadering van 18 april 2018.) De voorzitter: De motie-Paternotte/Amhaouch (34899 nr. 3) is in die zin gewijzigd dat zij thans luidt: Motie De Kamer gehoord de beraadslaging constaterende dat de economie van Aruba en Sint-Maarten voornamelijk en die van Curaçao voor een groot deel afhankelijk is van internationaal toerisme en dat deze landen van het Koninkrijk van plan zijn meerdere luchtvaartverdragen te sluiten; overwegende het feit dat Sint-Maarten Curaçao en Aruba gelegen zijn in de buurt van verkeersroutes tussen Europa en Latijns-Amerika alsmede tussen Noord- en Zuid-Amerika; overwegende dat een bescheiden hubfunctie van deze landen een bijdrage kan leveren aan economische structuurversterking en dit mogelijk nieuwe kansen kan betekenen voor luchtvaartmaatschappijen van landen binnen het Koninkrijk; verzoekt de regering de andere landen van het Koninkrijk te faciliteren bij het onderhandelen over en sluiten van nieuwe luchtvaartverdragen en te bevorderen dat luchtvaartmaatschappijen van landen binnen het Koninkrijk kunnen profiteren van een versterkt verdragennetwerk op routes op het westelijk halfrond en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 7 was nr. 3 (34899). Ik stel vast dat wij hier nu over kunnen stemmen. In stemming komt de gewijzigde motie-Paternotte/Amhaouch (34899 nr. 7 was nr. 3).De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de fractie van de PvdD ertegen zodat zij is aangenomen.