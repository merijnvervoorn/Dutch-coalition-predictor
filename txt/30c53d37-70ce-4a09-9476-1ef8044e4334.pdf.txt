26 Stemming motie Emancipatiebeleid Aan de orde is de stemming over een aangehouden motie ingediend bij het VAO Emancipatiebeleid te weten: - de motie-Bergkamp c.s. over een onderzoek naar beloningsverschillen bij de rijksoverheid (30420 nr. 325). (Zie vergadering van 27 juni 2019.) De voorzitter: De motie-Bergkamp c.s. (30420 nr. 325) is in die zin gewijzigd dat zij thans is ondertekend door de leden Bergkamp en Van den Hul en luidt: Motie De Kamer gehoord de beraadslaging constaterende dat uit de CBS-monitor blijkt dat ook in de sector overheid als rekening wordt gehouden met achtergrondkenmerken een beloningsverschil tussen mannen en vrouwen bestaat van 5%; overwegende dat bescherming tegen ongelijk loon tussen mannen en vrouwen voor arbeid van gelijke waarde is vastgelegd in het Verdrag van de Europese Unie het Verdrag tot bescherming van de rechten van de mens en in de Algemene wet gelijke behandeling; overwegende dat de overheid hierin het goede voorbeeld zou moeten geven en de overheid als werkgever hier een directe rol in heeft; verzoekt de regering een onderzoek te doen naar de beloningsverschillen tussen mannen en vrouwen bij de rijksoverheid naar voorbeeld van APG om aan te kunnen tonen in welke schalen en bij welke organisaties er gecontroleerd voor werkervaring en opleiding een verschil zit in beloning en daarover de Kamer in het najaar 2020 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 335 was nr. 325 (30420). Ik stel vast dat wij hier nu over kunnen stemmen. In stemming komt de gewijzigde motie-Bergkamp/Van den Hul (30420 nr. 335 was nr. 325). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol/Van Kooten-Arissen D66 de SGP het CDA en de ChristenUnie voordeze gewijzigde motie hebben gestemd en de leden van de overige fracties ertegen zodat zij is aangenomen.