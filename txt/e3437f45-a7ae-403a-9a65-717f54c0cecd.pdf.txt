6 Herziening Richtlijn stedelijk afvalwater Herziening Richtlijn stedelijk afvalwater Aan de orde is het tweeminutendebat Herziening Richtlijn stedelijk afvalwater (22112 nr. 3606). De voorzitter: We gaan verder met het tweeminutendebat Herziening Richtlijn stedelijk afvalwater. Er zijn drie sprekers: mevrouw Hagen mevrouw Van Esch en mevrouw Bromet. De heer Krul en de heer Minhas hebben gevraagd om nul minuten spreektijd. Ik kijk even of daar bezwaar tegen is. Dat is er niet. Dan geef ik als eerste het woord aan mevrouw Hagen die zal spreken namens de fractie van D66. Mevrouw Hagen (D66): Dank u wel voorzitter. Ik vervang vandaag mijn collega Tjeerd de Groot. Hij heeft twee moties over rioolwaterzuiveringsinstallaties een term die ik vanaf nu ga afkorten. Dat zeg ik maar vast vooraf. Motie De Kamer gehoord de beraadslaging overwegende dat het RIVM stelt dat er een drinkwatertekort dreigt onder andere doordat drinkwaterbronnen te vervuild zijn voor waterwinning; overwegende dat de Richtlijn stedelijk afvalwater voorschrijft dat rwzi's moeten worden uitgerust met een vierde zuiveringstrap; verzoekt de regering ervoor zorg te dragen dat de rwzi's die lozen op wateren die worden gebruikt als bron voor drinkwater prioriteit krijgen bij de installatie de actualisatie en het updaten van de vierde zuiveringstrap en dat deze zuivering bij alle betreffende rwzi's wordt geïnstalleerd voor 2035 en gaat over tot de orde van de dag. De voorzitter: Deze motie is voorgesteld door de leden Hagen en Tjeerd de Groot. Zij krijgt nr. 3641 (22112). Mevrouw Hagen (D66): Er staat overigens heel groot "afronden s.v.p." in beeld op mijn schermpje maar ik heb nog een ruime minuut spreektijd.De voorzitter: Dat is niks persoonlijks en ik heb ook geen idee hoe dat kan. Gaat u rustig verder. Mevrouw Hagen (D66): Oké! Ik ga gewoon verder. Motie De Kamer gehoord de beraadslaging overwegende dat het RIVM stelt dat er een drinkwatertekort dreigt onder andere doordat drinkwaterbronnen te vervuild zijn voor waterwinning; overwegende dat de Richtlijn stedelijk afvalwater werkt met een verwijderingsrendement bij rwzi's maar dat relatieve verwijderingsrendementen weinig zeggen over de kwaliteit van water dat wordt geloosd; verzoekt de regering om te onderzoeken of verdere verslechtering van de waterkwaliteit beter voorkomen kan worden met absolute indicatoren voor de kwaliteit van het door rwzi's geloosde water dan met verwijderingsrendementen en gaat over tot de orde van de dag. De voorzitter: Deze motie is voorgesteld door de leden Hagen en Tjeerd de Groot. Zij krijgt nr. 3642 (22112). Dank u wel. Dan is het woord aan mevrouw Van Esch die spreekt namens de Partij voor de Dieren. Mevrouw Van Esch (PvdD): Dank u voorzitter. Ik heb drie moties. Motie De Kamer gehoord de beraadslaging constaterende dat voorkomen moet worden dat ZZS in het milieu terechtkomen; constaterende dat ZZS onder andere via indirecte lozingen in het water komen; overwegende dat er weinig zicht bestaat op hoeveel indirecte lozingen er zijn; verzoekt de regering om een vergunningsplicht voor indirecte lozingen zoals de Europese Commissie voorstelt te implementeren en gaat over tot de orde van de dag.De voorzitter: Deze motie is voorgesteld door het lid Van Esch. Zij krijgt nr. 3643 (22112). Motie De Kamer gehoord de beraadslaging constaterende dat het RIVM vervuiling vanuit lozingen als een van de knelpunten heeft aangewezen bij drinkwaterbeschikbaarheid; verzoekt de regering ervoor te zorgen dat vergunningen van lozingen op rioolstelsels kunnen worden ingetrokken wanneer het water waarop geloosd wordt gebruikt wordt als bron voor drinkwater en gaat over tot de orde van de dag. De voorzitter: Deze motie is voorgesteld door het lid Van Esch. Zij krijgt nr. 3644 (22112). Motie De Kamer gehoord de beraadslaging constaterende dat pfas in steeds meer wateren zit en moeilijk te zuiveren is; overwegende dat persistente stoffen zoals pfas zo min mogelijk in het milieu terecht zouden moeten komen; verzoekt de regering alle niet-huishoudelijke lozingen van pfas op rioolstelsels te verbieden en dit mee te nemen in de onderhandelingen over de herziening van de Richtlijn stedelijk afvalwater en gaat over tot de orde van de dag. De voorzitter: Deze motie is voorgesteld door het lid Van Esch. Zij krijgt nr. 3645 (22112). Mevrouw Van Esch (PvdD): Dank u wel. De voorzitter: Dank u wel mevrouw Van Esch. Dan is het woord aan mevrouw Bromet. Zij zal spreken namens de fractie van GroenLinks.Mevrouw Bromet (GroenLinks): Dank u wel voorzitter. Ik heb één motie. Motie De Kamer gehoord de beraadslaging overwegende dat veilig drinkwater van levensbelang is; verzoekt de regering om alle relevante stoffen uit de annex van de Richtlijn prioritaire stoffen op te nemen in de te monitoren stoffen bij zuiveringsinstallaties; verzoekt de regering om alle meet- en monitoringsresultaten direct en rechtstreeks te delen met drinkwaterbedrijven en gaat over tot de orde van de dag. De voorzitter: Deze motie is voorgesteld door het lid Bromet. Zij krijgt nr. 3646 (22112). Dank u wel. In overleg met de minister schors ik voor een kleine vijf minuten waarna hij de moties zal appreciëren. De vergadering wordt van 11.06 uur tot 11.11 uur geschorst. De voorzitter: Ik heropen de vergadering voor het tweeminutendebat Herziening Richtlijn stedelijk afvalwater. Ik geef het woord aan minister Harbers. Minister Harbers: Wat de motie-Hagen/Tjeerd de Groot op stuk nr. 3641 betreft: bescherming van drinkwaterbronnen is van groot belang. Daarom passen de waterschappen de nationale hotspotanalyse toe om de rwzi's te prioriteren voor aanvullende zuivering. Het gaat om in de richtlijn voorgeschreven termijnen die oplopen van 2030 en 2035 tot 2040. Het gaat daarbij om grote investeringen. We hebben realistische deadlines nodig omdat het tijd kost om die uitbreiding van de rwzi's voor te bereiden te ontwerpen en daadwerkelijk te bouwen. Maar zowel de bescherming van de drinkwaterbronnen als de doelen van de Kaderrichtlijn Water zijn voor mij belangrijk. Ik kan de motie oordeel Kamer geven als we de deadlines van de richtlijn kunnen aanhouden want we krijgen het waarschijnlijk op een aantal plekken niet sneller gebouwd. De voorzitter: De motie op stuk nr. 3641: oordeel Kamer. Minister Harbers: De motie op stuk nr. 3642. De Richtlijn stedelijk afvalwater bevat bepalingen voor een aanvullende vierdetrapzuivering om de waterkwaliteit en bronnen van drinkwater te verbe-teren. Er geldt een 80%-verwijderingsrendement voor een lijst van gidsstoffen ter indicatie voor het verwijderen van vele groepen stoffen. Daarnaast kunnen aanvullende eisen aan de zuivering gesteld worden als dat nodig is voor het halen van de doelen van de EU-Drinkwaterrichtlijn de Kaderrichtlijn Water en de Zwemwaterrichtlijn. De richtlijn vraagt dus al om naast het zuiveringsrendement naar de kwaliteitseisen van het ontvangende water te kijken. Dat willen we ook doen. Dus als ik de motie zo mag uitleggen dan geef ik die ook oordeel Kamer. De voorzitter: Ik zie geknik dus dat is het geval. De motie op stuk nr. 3642: oordeel Kamer. Minister Harbers: De motie op stuk nr. 3643. Bij het vergunningplichtig maken van deze activiteiten staat de bijzonder beperkte milieuwinst in geen verhouding tot de forse administratieve lastenverzwaring voor de bedrijven en de bevoegde gezagen. Voor meer complexe bedrijfsvoeringen waar geloosd wordt op het riool en waar de kans er is dat bijvoorbeeld zeer zorgwekkende stoffen vrijkomen geldt net zoals voor directe lozingen al een vergunningplicht. Om die reden ontraad ik de motie. De voorzitter: De motie op stuk nr. 3643 wordt ontraden. Minister Harbers: De motie op stuk nr. 3644 ontraad ik ook. Voor extreme situaties bestaat de mogelijkheid om een vergunning in te trekken. Dat betreft een laatste redmiddel in uitzonderlijke situaties en dat geldt ook voor een situatie waarbij de impact op de drinkwaterinnamepunten onevenredig groot is. Wat de motie vraagt bestaat in feite al in de wet. Daarom ontraad ik de motie. De voorzitter: De motie op stuk nr. 3644 is ook ontraden. Minister Harbers: De motie op stuk nr. 3645 ontraad ik ook want ik zie dat het bevoegd gezag er binnen de juridische mogelijkheden alles aan doet om de emissies terug te dringen. Ik zie dat dit ook effect heeft maar indien een bedrijf voldoet aan zeer strenge voorwaarden dan mag er een zo minimaal mogelijke emissie plaatsvinden. Dat is de reden waarom ik de motie ontraad. Dan de motie op stuk nr. 3646. Tegen mevrouw Bromet zeg ik dat het belangrijk is dat we goed inzicht hebben in wat er door rwzi's wordt geloosd op het oppervlaktewater. Hiervoor worden al diverse metingen uitgevoerd. Naar aanleiding van deze motie ben ik bereid om samen met de waterschappen te kijken welke data nu al beschikbaar zijn en waar aanvullende metingen wenselijk en noodzakelijk zijn. In de motie staat "alle relevante stoffen" want het meten van álle stoffen is zowel op de KRW-meetpunten als bij de rwzi's duur en niet kosteneffectief. Ik neem aan dater daarom staat "alle relevante stoffen". Het tweede deel van de motie gaat over de monitoringsgegevens. Die worden op dit moment gedeeld. Dat gebeurt via het Waterkwaliteitsportaal en Watsonsysteem dat dagelijks beschikbaar is voor bijvoorbeeld de drinkwaterbedrijven. Als ik de motie zo mag uitleggen en de nadruk mag leggen op het woord "relevante" dan laat ik het oordeel daarover aan de Kamer. De voorzitter: Ja dank. Minister Harbers: Daarmee ben ik door het behandelen van de moties heen. Dank u wel voorzitter. De voorzitter: Dank u wel. De motie op stuk nr. 3646 krijgt oordeel Kamer. En voor de administratie: de motie op stuk nr. 3635 is ontraden. Ik dank de minister. De beraadslaging wordt gesloten. De voorzitter: Ik schors de vergadering voor een enkel ogenblik totdat wij beginnen met het tweedeminutendebat Geheimhouding stukken Bijlmerramp. De vergadering wordt enkele ogenblikken geschorst.