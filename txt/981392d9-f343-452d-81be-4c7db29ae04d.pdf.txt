23 Stemmingen Brim Aan de orde zijn de stemmingen over moties ingediend bij het debat over Subsidieverdeling Besluit rijkssubsidiëring in standhouding monumenten (Brim) in 2012 te weten: - de motie-Van der Werf/Klijnsma over technische noodzaak als verdelingscriterium (33000-VIII nr. 11); - de motie-Klijnsma over hanteren van dezelfde maximumsubsidie voor de categorie "overige monumenten (33000-VIII nr. 12); - de motie-Dijkgraaf over een grens voor maximale subsidiale kosten van € 350.000 (33000-VIII nr. 13). (Zie vergadering van heden.) De voorzitter: De motie-Van der Werf/Klijnsma (33000-VIII) nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat bij de subsidieverdeling Brim in 2012 de laagste aanvragen het eerst worden gehonoreerd; overwegende dat bij de subsidieverdeling eveneens technische noodzaak een verdelingscriterium zou moeten zijn; verzoekt de regering indien aanvragen met een technische noodzaak buiten de Brim-regeling vallen deze nog in 2012 mee te nemen in de restauratieregeling en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 15 (33000-VIII). Ik stel vast dat wij hier nu over kunnen stemmen. In stemming komt de gewijzigde motie-Van der Werf/ Klijnsma (33000-VIII nr. 15). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze gewijzigde motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Klijnsma (33000-VIII nr. 12). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Dijkgraaf (33000-VIII nr. 13). De voorzitter: Ik constateer dat de aanwezige leden van de fracties van de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen.