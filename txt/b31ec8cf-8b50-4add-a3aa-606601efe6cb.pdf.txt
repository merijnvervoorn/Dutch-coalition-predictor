62 Verduurzaming mkb Aan de orde is het tweeminutendebat Verduurzaming mkb (CD d.d. 01/06). De voorzitter: Aan de orde is het tweeminutendebat Verduurzaming mkb. Mag ik de aandacht meneer Aartsen? Ik ben begonnen met de vergadering. Ik heet iedereen van harte welkom. Welkom aan de sprekers en de bewindspersoon die net ook al aanwezig was. Ik wil de eerste spreker van de zijde van de Kamer uitnodigen om te komen spreken. Dat is de heer Van Haga namens de Groep Van Haga. De heer Van Haga (Groep Van Haga): Voorzitter. Motie De Kamer gehoord de beraadslaging constaterende dat het drukke tijden zijn bij scheepssloperijen die het ene na het andere vissersschip vermalen tot oud ijzer; van mening dat dit weinig duurzaam is; overwegende dat met het vernietigingen van driekwart van de visserijvloot de hele sector en de daarmee samenhangende infrastructuur kapot wordt gemaakt; roept de regering op te stoppen: - met deze pure vorm van kapitaalvernietiging; - met de vernietiging van onze visserijsector; - met de sloopkogel voor onze kotters en gaat over tot de orde van de dag. De voorzitter: Deze motie is voorgesteld door het lid Van Haga. Zij krijgt nr. 572 (32637). Motie De Kamer gehoord de beraadslaging constaterende dat er tussen 2025 en 2030 in veel Nederlandse gemeenten emissievrije zones worden ingevoerd; overwegende dat dit zeer nadelige gevolgen heeft voor het bedrijfsleven omdat:- ondernemers steden niet meer in kunnen; - het vervangen van bedrijfsvoertuigen (te) grote investeringen zal vergen van ondernemers; - er te weinig oplaadpunten zijn waar ondernemers hun broodnodige wagenpark kunnen opladen; verzoekt de regering om ondernemers de mogelijkheid te geven om een ontheffing voor de zero-emissiezone aan te vragen als zij door een zwaarwegende reden niet over kunnen stappen op emissieloos vervoer en gaat over tot de orde van de dag. De voorzitter: Deze motie is voorgesteld door het lid Van Haga. Zij krijgt nr. 573 (32637). De heer Van Haga (Groep Van Haga): Dank u wel voorzitter. De voorzitter: Dank u wel meneer Van Haga voor uw inbreng namens de Groep Van Haga. Dan is het woord aan de volgende spreker van de zijde van de Kamer. Dat is de heer Romke de Jong namens D66. De heer Romke de Jong (D66): Voorzitter dank u wel. Ondernemers staan dag in dag uit klaar voor hun bedrijf en voor hun werknemers. Ze zijn enorm veerkrachtig. Dat zag je ook tijdens de coronapandemie de energiecrisis en eigenlijk bij alles wat ze doen. D66 wil dat die mkb-bedrijven ook kunnen investeren. Daar schort het momenteel aan. Mkb-bedrijven hebben echt veel moeite om aan financiering te komen. Dat hebben ze nodig om te starten om te groeien om te verduurzamen. We zien die knelpunten enorm. Daar hebben we ook goed met de minister over kunnen spreken tijdens het debat. Daarom heb ik de volgende motie. Motie De Kamer gehoord de beraadslaging overwegende dat mkb-ondernemers met te weinig onderpand een duurzaamheidslening kunnen afsluiten middels de BMKB-Groen; constaterende dat de BMKB-Groenregeling niet toereikend is voor kleine ondernemingen met een kleine financieringsvraag; constaterende dat de Kamer meerdere malen heeft verzocht om duurzaamheidsleningen ook voor kleine ondernemers tegen een lage rente (25%) beschikbaar te maken conform Kamerstuk 36200-XIII nr. 64 en Kamerstuk 36200 nr. 157; verzoekt de regering om te onderzoeken op welke manier de 150 miljoen euro die is vrijgemaakt ter ondersteuningvan het mkb bij de aangescherpte energiebesparingsplicht kan worden ingezet om duurzaamheidsleningen voor kleine ondernemers tegen een lage rente beschikbaar te maken en gaat over tot de orde van de dag. De voorzitter: Deze motie is voorgesteld door de leden Romke de Jong en Aartsen. Zij krijgt nr. 574 (32637). De heer Romke de Jong (D66): Dank u wel voorzitter. De voorzitter: Dank u wel meneer Romke de Jong voor uw inbreng namens D66. Dan geef ik nu het woord aan de heer Eerdmans namens JA21. Hij is tevens de laatste spreker van de zijde van de Kamer voor dit tweeminutendebat. Meneer Eerdmans u heeft het woord. De heer Eerdmans (JA21): Voorzitter dank je wel. Ik wil toch een compliment geven voor het hele spektakel dat hier weer georganiseerd wordt vanavond. Het gaat aan de lopende band door. We lopen dan wel een halfuurtje achter maar het is toch weer een hele sjouw zo tegen het reces aan en het loopt vrij goed geolied. Daarom deze motie om ervoor te zorgen dat de boel geolied blijft lopen in Nederland. Zij gaat over Qredits voor ondernemers en heeft dezelfde strekking als wat de heer Romke de Jong al zei. Motie De Kamer gehoord de beraadslaging constaterende dat het overgrote deel van de ondernemers wil verduurzamen maar geen geld heeft om dit te financieren; constaterende dat ondernemers vaak ook niet van subsidies gebruik kunnen maken omdat ze de investering niet kunnen voorfinancieren; overwegende dat Qredits samen met de provincie Overijssel en het Energiefonds Overijssel een zeer succesvolle duurzaamheidslening voor het mkb heeft opgezet van maximaal €50.000- tegen 25% rente; overwegende dat Qredits met een funding van 25 miljoen euro voor circa 110 miljoen euro aan leningen kan verstrekken; overwegende dat 150 miljoen euro gereserveerd is bij de Voorjaarsnota 2023 voor het aanvullend klimaatpakket voor ondersteuning van bedrijven die onder de energiebesparingsplicht vallen en dat dit bedrag vanaf 2025 beschikbaar is;verzoekt de regering de MKB Duurzaamheidslening van Qredits op 1 januari 2024 voor alle ondernemers in Nederland beschikbaar te stellen en gaat over tot de orde van de dag. De voorzitter: Deze motie is voorgesteld door het lid Eerdmans. Zij krijgt nr. 575 (32637). De heer Eerdmans (JA21): Dank u wel. De voorzitter: Dank u wel meneer Eerdmans. Dank ook voor uw introductiewoorden want het is inderdaad altijd weer een hele klus. Vooral ook dank aan de mensen achter de schermen die hard lopen hard kopiëren en alles in goede banen leiden. Ik kijk even naar de minister om te horen hoelang zij nodig heeft voor de voorbereiding van de appreciatie van de moties. Het zijn er vier. Vijf minuutjes hoor ik. Dan schors ik voor een enkel moment zodat ook alle leden de moties kunnen krijgen want dat is zeker op dit tijdstip wel handig om mee te kunnen schrijven. De vergadering wordt enkele ogenblikken geschorst. De voorzitter: Aan de orde is het tweeminutendebat Verduurzaming mkb naar aanleiding van een commissiedebat dat is gehouden op 1 juni. We hebben net de eerste termijn van de zijde van de Kamer gehad. We zijn toegekomen aan de appreciatie door de minister van de ingediende moties. Ik geef haar daartoe het woord. Minister Adriaansens: Dank u voorzitter. Ik loop de moties snel langs. De eerste motie van de heer Van Haga op stuk nr. 572 moet ik ontraden. De reden is dat de transitie naar een toekomstbestendige visserij begint met een kleinere vloot. Dat is ook nodig omdat de vangstmogelijkheden door de brexit zijn afgenomen. De voorwaarden van de Europese Commissie voor de warme vrijwillige saneringsregeling is dat de vaartuigen worden gesloopt. Dat is de reden waarom ik de motie moet ontraden. De voorzitter: Dan noteren we bij de motie op stuk nr. 572 "ontraden". Minister Adriaansens: De motie-Van Haga op stuk nr. 573 gaat over de emissievrije zones. Die geef ik graag oordeel Kamer. De voorzitter: De motie op stuk nr. 573: oordeel Kamer.Minister Adriaansens: De motie op stuk nr. 574 geeft ik oordeel Kamer met de appreciatie dat een deel van het budget van 150 miljoen dat wordt benoemd wordt ingezet voor het probleem van de financiering van het micro- en kleinbedrijf. De voorzitter: De indieners knikken dus dan noteren we "oordeel Kamer" met deze toelichting. Minister Adriaansens: De motie op stuk nr. 575 moet ik ontraden omdat de motie ontijdig is. We onderzoeken op dit moment de eventuele rol die Qredits kan spelen in ons financieringsaanbod maar dat onderzoek is nog niet afgerond. Ik informeer uw Kamer in het najaar daarover. De tweede reden is dat de motie niet uitvoerbaar is. De voorzitter: Dus we noteren "ontraden" bij de motie op stuk nr. 575. Dat is uw motie meneer Eerdmans. Minister Adriaansens: Er was nog een vraag van de heer Romke de Jong blijven liggen uit een commissiedebat. Hij vroeg of de minister zich wil inzetten om in overleg te gaan met de provincies om bedrijven toe te staan kleine windturbines op hun terrein grootschaliger in te zetten. Ik heb geen bezwaar tegen het toestaan van kleine windturbines op bedrijventerreinen maar het al dan niet toestaan van kleine windturbines op die bedrijventerreinen betreft ruimtelijk beleid en daarvoor zijn de provincies verantwoordelijk en bevoegd. Het is dus aan hen om dit al dan niet toe te staan maar ik zal met het IPO in gesprek gaan om na te gaan of de provincies knelpunten ervaren bij het toestaan van kleine windturbines op bedrijventerreinen en zo ja welke. De voorzitter: Dank u wel. Ik zie de heer De Jong een duim omhoogsteken. Dat is fijn. Maar u heeft nog een interruptie van de heer Eerdmans naar ik aanneem over zijn motie op stuk nr. 575. De heer Eerdmans (JA21): Ja ik vind persoonlijk de motie op stuk nr. 575 heel erg op tijd. Dus de opmerking "ontijdig" begrijp ik niet helemaal. De vraag is eigenlijk: wanneer zou die dan wel op het goede moment komen? Ik denk dat de strekking u wel bevalt. Minister Adriaansens: Er zijn een aantal argumenten. Uw motie gaat eigenlijk al te snel naar een oplossingsrichting. We onderzoeken op dit moment de eventuele rol die Qredits kan spelen in het financieringsaanbod. Dat onderzoek hebben we nog niet afgerond. Daar loopt u eigenlijk op vooruit. Het tweede is dat in de Voorjaarsnota voor 2023 die 150 miljoen is gereserveerd binnen de Klimaatfondsmiddelen vanaf 2025. De uitwerking van die maatregel en de besluitvorming vinden plaats bij de Voorjaarsnota in 2024. De systematiek van de besluitvorming over die middelen in het Klimaatfonds staathet verstrekken van een budget voor 2024 het naar voren halen van die middelen en de kasschuif dus niet toe. Bovendien zegt u eigenlijk ook dat ik nu al expliciet moet kiezen voor één manier van kredietverstrekking hoe sympathiek die ook klinkt hoor want dat wil ik de heer Eerdmans wel meegeven. Maar ik wil dit graag bezien vanuit mijn rol als coördinerend minister voor het verduurzamen van het mkb en vanuit de wens om het aantal instrumenten voor het mkb goed op elkaar af te stemmen. Het is zeker geen onsympathieke motie maar ik kan 'm op deze manier niet aannemen. De voorzitter: De heer Eerdmans tot slot. De heer Eerdmans (JA21): Ja tot slot. Ik meende dat die 150 miljoen al gereserveerd was bij Voorjaarsnota in 2023 en dat dat dus niet zo'n enorme kasschuif hoeft te zijn. Maar misschien blijven we daarover van mening verschillen. Deze motie zal ik er bij u niet doorheen krijgen maar kan ik het dan als volgt zien? Wij willen graag dat ondernemers hier baat bij gaan hebben. Mocht het onderzoek naar Qredits ertoe leiden dat het een positief beeld is kunt u mij dan de toezegging doen dat dit voorstel daarin kan worden meegenomen en het voor ondernemers wel degelijk een probate oplossing kan zijn? Minister Adriaansens: Gezien het tijdstip moet ik even goed opletten of ik dat goed ga formuleren. De oplossingsrichting die de heer Eerdmans voorstelt wil ik serieus meenemen bij het nader vormgeven van eventuele regelingen. Als ik het op die manier mag doen … Maar het wordt dus geen oordeel Kamer. Het is een andere toezegging. De voorzitter: Dan kijk ik nog even naar de heer Eerdmans. Brengt u deze motie dan wel in stemming? De heer Eerdmans (JA21): Dat lijkt me op zich wel prima. De voorzitter: Dan wordt de motie in stemming gebracht maar dan noteren we wel: ontraden. De heer De Jong over zijn motie. De heer Romke de Jong (D66): Toch ook even voor de volledigheid van het debat want dit hebben we natuurlijk uitvoerig besproken in het commissiedebat waar de heer Eerdmans niet bij was. We hebben ook uitvoerig gesproken over Qredits over wat ze al doen in Overijssel en over wat er al gebeurt. Ook op basis van het debat dat we daarin hadden met de minister zijn we tot het oordeel gekomen over de motie van mij met de heer Aartsen. Dus ik wil wel even meegeven dat in het debat uitvoerig is gesproken over Qredits en mogelijke oplossingsrichtingen. Volgens mij heeft de minister nu genoeg handelingsperspectief om die ondernemers ook echt te helpen om te investeren in hun duurzame toekomst.De voorzitter: Het is goed dat u nog even markeert dat dit punt dus serieus wordt gewogen. Dan zijn we hiermee aan het einde gekomen van deze beraadslaging over de verduurzaming van het mkb. De beraadslaging wordt gesloten. De voorzitter: Gelet op het tijdstip en het feit dat ik zie dat iedereen aanwezig is die aanwezig moet zijn voor het volgende debat wil ik meteen doorgaan nadat de bel is gestopt.