19 Stemmingen moties Advies Commissie macrodoelmatigheid over creatieve opleidingen Aan de orde zijn de stemmingen over moties ingediend bij het debat over het advies van de Commissie macrodoelmatigheid over creatieve opleidingen te weten: - de motie-El Yassini over studenten kunnen selecteren op talent en potentie (31524 nr. 398); - de motie-El Yassini over opleidingsplekken van de mboopleiding artiesten (31524 nr. 399); - de motie-El Yassini over opheffing van de mbo-opleiding desktoppublisher per schooljaar 2020/2021 (31524 nr. 400); - de motie-Özdil/Ellemeet over verbetering van het carrièreperspectief van afgestuurde mbo'ers in de culturele sector (31524 nr. 401); - de motie-Kuik c.s. over voorlichting aan studenten over het arbeidsmarktperspectief (31524 nr. 402). (Zie vergadering van 6 maart 2019.) De voorzitter: De motie-El Yassini (31524 nr. 399) is in die zin gewijzigd dat zij thans luidt: Motie De Kamer gehoord de beraadslaging constaterende dat het aantal studenten van mbo-opleiding artiesten niveau 4 sinds 2008 is gestegen van bijna 400 naar ruim 3.000 en het aantal instellingen dat de opleiding aanbiedt is gestegen van acht naar twintig; constaterende dat de instroom voor het kunstvakonderwijs aan het hbo de afgelopen jaren bewust beperkt is uit het oogpunt van arbeidsmarktperspectief; constaterende dat de Commissie macrodoelmatigheid mbo na onderzoek concludeert dat de positie van de mbo-gediplomeerde artiesten op de arbeidsmarkt zeer kwetsbaar is; overwegende dat er aanwijzingen zijn dat de arbeidsmarktpositie van gediplomeerden verschilt per mbo-instelling; overwegende dat sinds het schooljaar 2008/2009 de zorgplicht arbeidsmarktperspectief in de wet is opgenomen en instellingen zich hier dus actief rekenschap van dienen te geven; verzoekt de regering om in gesprek te gaan met de instellingen om de instroom van de mbo-opleiding artiesten vanaf schooljaar 2020/2021 sterk te reduceren de opleidingsplekken te concentreren bij een beperkt aantal opleidingen van hoge kwaliteit en met aansluiting op de arbeidsmarkten bij het schrappen van opleidingsplekken geen kaasschaafmethode toe te passen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 405 was nr. 399 (31524). Ik stel vast dat wij hier nu over kunnen stemmen. In stemming komt de motie-El Yassini (31524 nr. 398). De voorzitter: Ik constateer dat de leden van de fracties van 50PLUS de VVD de SGP de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-El Yassini (31524 nr. 405 was nr. 399). De voorzitter: Ik constateer dat de leden van de fracties van GroenLinks 50PLUS de VVD de SGP de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-El Yassini (31524 nr. 400). De voorzitter: Ik constateer dat de leden van de fracties van de PvdA GroenLinks 50PLUS de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. De heer El Yassini. De heer El Yassini (VVD): Dank u wel voorzitter. Nu mijn motie op stuk nr. 399 is aangenomen zou ik graag van het kabinet binnen twee weken een brief willen ontvangen over hoe het de motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Özdil/Ellemeet (31524 nr. 401). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kuik c.s. (31524 nr. 402).De voorzitter: Ik constateer dat deze motie met algemene stemmen is aangenomen. De heer Özdil. De heer Özdil (GroenLinks): Dank u voorzitter. Nu de motie-Özdil/Ellemeet op stuk nr. 401 is aangenomen willen wij graag een brief van de regering over de uitvoering ervan. De voorzitter: Ik stel voor het stenogram van dit deel van de vergadering door te geleiden naar het kabinet.