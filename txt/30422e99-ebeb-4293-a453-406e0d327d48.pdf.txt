22 Stemmingen Europees Grensbewakingssysteem Aan de orde zijn de stemmingen in verband met de brief van de vaste commissie voor Europese Zaken over het EU-voorstel inzake een verordening Oprichting Europees Grensbewakingssysteem (Eurosur) (33119 nr. 2). De voorzitter: Ik stel voor conform het advies van de vaste commissie voor Europese Zaken te besluiten en de regering te verzoeken een parlementair behandelvoorbehoud te laten vastleggen. Daartoe wordt besloten. De voorzitter: Daarmee zij we aan het eind gekomen van de stemmingen. Dan geef ik de Kamerleden nu de gelegenheid tot het feliciteren van hun nieuwe collega mevrouw Hazekamp. Ik verzoek haar om naar voren te komen. De vergadering wordt enkele ogenblikken geschorst.