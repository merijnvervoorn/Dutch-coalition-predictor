18 Niet Invasieve Prenatale Test (NIPT) Aan de orde is het VSO Niet Invasieve Prenatale Test (NIPT) als eerste test bij prenatale screening (29323 nr. 108). De voorzitter: Bij dit debat zullen vier leden het woord voeren. Mevrouw Dik-Faber (ChristenUnie): Voorzitter. Ik wil de minister bedanken voor de uitgebreide antwoorden op de schriftelijke vragen die gesteld zijn door zowel mijn fractie als andere fracties. We zullen het over de invoering van de NIPT wellicht niet eens worden maar ik zie wel dat de minister haar best heeft gedaan om zo veel mogelijk waarborgen in het systeem in te bouwen. Daar ben ik blij mee en daar dank ik haar ook voor. Alle antwoorden op de vragen gelezen hebbende wil ik nu nog twee moties indienen. Motie De Kamer gehoord de beraadslaging constaterende dat de Gezondheidsraad in zijn rapport "Prenatale screening" vaststelt dat de huidige praktijk van counselen voor verbetering vatbaar is in het bijzonder op de punten beschikbare tijd de behoefte van de zwangere vrouw en keuzehulp; overwegende dat de Gezondheidsraad aanbeveelt onderzoek te doen naar de manier waarop zwangere vrouwen optimaal ondersteund kunnen worden in het maken van keuzes en daarbij oog te hebben voor specifieke doelgroepen; verzoekt de regering deze aanbeveling van de Gezondheidsraad over te nemen en gaat over tot de orde van de dag. De voorzitter: Deze motie is voorgesteld door de leden Dik-Faber Dijkgraaf en Bruins Slot. Naar mij blijkt wordt de indiening ervan voldoende ondersteund. Zij krijgt nr. 111 (29323). Motie De Kamer gehoord de beraadslaging overwegende dat counseling bij de Niet Invasieve Prenatale Test (NIPT) als eerste test bij prenatale screening en het maken van een goed geïnformeerde keuze niet alleenbetrekking heeft op de techniek van de NIPT maar ook op onder andere downsyndroom; overwegende dat de zorg voor mensen met downsyndroom snel verbetert waardoor hun kwaliteit van leven en levensperspectief aanzienlijk zijn toegenomen; verzoekt de regering erop toe te zien dat actuele informatie over leven met downsyndroom onderdeel is van de counseling bij de NIPT en gaat over tot de orde van de dag. De voorzitter: Deze motie is voorgesteld door de leden Dik-Faber Dijkgraaf en Bruins Slot. Naar mij blijkt wordt de indiening ervan voldoende ondersteund. Zij krijgt nr. 112 (29323). Mevrouw Leijten (SP): Voorzitter. We spreken al lange tijd over de NIPT. Die komt nu voor alle vrouwen beschikbaar. Wij vinden het belangrijk om de test dan ook op te nemen in het basispakket en de eigen bijdrage af te schaffen. Want als we echt willen dat deze test die veiliger is beschikbaar is moeten we zorgen dat niet de grootte van je portemonnee bepaalt of je de test kunt gebruiken of niet. Daarom dien ik de volgende motie in. Motie De Kamer gehoord de beraadslaging overwegende dat essentieel is dat de NIPT voor alle vrouwen beschikbaar is; overwegende dat een eigen bijdrage voor de NIPT een drempel opwerpt voor vrouwen die weinig te besteden hebben; verzoekt de regering de NIPT op te nemen in het basispakket en de eigen bijdrage voor de NIPT af te schaffen en gaat over tot de orde van de dag. De voorzitter: Deze motie is voorgesteld door de leden Leijten en Van Gerven. Naar mij blijkt wordt de indiening ervan voldoende ondersteund. Zij krijgt nr. 113 (29323). Mevrouw Bruins Slot (CDA): Voorzitter. De Kamer heeft uitgebreid schriftelijk met de minister overlegd over de Niet Invasieve Prenatale Test de NIP-test. Daarvoor zijn er ook al verschillende debatten over gevoerd. Naar aanleiding van de antwoorden heeft het CDA de volgende motie.Motie De Kamer gehoord de beraadslaging van mening dat een noodzakelijke voorwaarde van een verantwoorde introductie van de Niet Invasieve Prenatale Test is dat de voorlichting op orde is en ouders geen (maatschappelijke) druk ervaren om te kiezen voor de NIPT; constaterende dat de Gezondheidsraad concludeert dat de voorlichting over de screening verbetering behoeft ten opzichte van de TRIDENT1-studie; constaterende dat in het kader van TRIDENT2-studie diverse initiatieven worden genomen om de voorlichting over de screening te verbeteren; verzoekt de regering om binnen de TRIDENT2-studie onafhankelijk te monitoren of de informatievoorziening daadwerkelijk verbetert en voldoende non-directief is en de Kamer hierover te informeren en gaat over tot de orde van de dag. De voorzitter: Deze motie is voorgesteld door de leden Bruins Slot en DikFaber. Naar mij blijkt wordt de indiening ervan voldoende ondersteund. Zij krijgt nr. 114 (29323). De heer Dijkgraaf (SGP): Voorzitter. Ik mag de heer Van der Staaij vervangen. Motie De Kamer gehoord de beraadslaging overwegende dat sinds 2011 een relatie tussen de zwangerschapsafbreking en prenatale diagnostiek wordt geregistreerd; verzoekt de regering de registratie van het aantal zwangerschapsafbrekingen te verbeteren waarbij geregistreerd wordt in welk trimester de zwangerschapsafbreking plaatsvond welke vorm van prenataal onderzoek daarvoor had plaatsgevonden en welke afwijking daarbij geconstateerd was en gaat over tot de orde van de dag. De voorzitter: Deze motie is voorgesteld door de leden Dijkgraaf en DikFaber. Naar mij blijkt wordt de indiening ervan voldoende ondersteund. Zij krijgt nr. 115 (29323).Tot zover de termijn van de Kamer. We schorsen enkele minuten zodat de minister even naar de moties kan kijken. De vergadering wordt van 20.27 uur tot 20.31 uur geschorst. Minister Schippers: Voorzitter. In de motie-Dik-Faber c.s. op stuk nr. 111 wordt de regering verzocht om de aanbeveling van de Gezondheidsraad over te nemen om onderzoek te doen naar de manier waarop zwangere vrouwen optimaal ondersteund kunnen worden. Ik vind dit een verstandig advies dus ik kan al zeggen dat ik het oordeel aan de Kamer laat. Ik zal in april echter de Kamer informeren over mijn mening over het gehele advies van de Gezondheidsraad. Dan kom ik met een reactie op het gehele advies. Het oordeel over deze motie is echter aan de Kamer. Datzelfde geldt voor de motie-Dik-Faber c.s. op stuk nr. 112. In deze motie wordt de regering verzocht erop toe te zien dat actuele informatie over leven met downsyndroom onderdeel is van de counseling bij de NIPT. Ik vind dit belangrijk en ik zie het als ondersteuning van beleid. Ik laat het oordeel aan de Kamer. Ik weet niet zeker of dit ook onderdeel was van het advies van de Gezondheidsraad maar ik laat het oordeel over deze motie aan de Kamer. In de motie-Leijten/Van Gerven op stuk nr. 113 wordt verzocht de NIPT op te nemen in het basispakket en de eigen bijdrage voor de NIPT af te schaffen. Bij Zorginstituut Nederland onderzoekt men nog of de NIPT onderdeel moet worden van het basispakket. We stellen nu wel een subsidieregeling in maar het wordt daarmee nog geen onderdeel van het basispakket. Daarvoor wacht ik eerst het advies van het Zorginstituut Nederland af. De eigen bijdrage van €175 is gelijk aan de eigen bijdrage die momenteel voor de combinatietest bestaat. De achtergrond daarbij is dat we een goede toegang willen en het daarom betaalbaar willen houden maar dat het ook een bewuste keuze moet zijn. Daarom is een eigen bijdrage destijds ingevoerd en handhaaf ik die ook. Ik wil de motie ontraden. De voorzitter: Mevrouw Leijten lijkt iets te willen zeggen. Dat mag kort. O ze hoeft toch niets te zeggen. Dat is kort genoeg. Minister Schippers: De laatste motie is van de heer Dijkgraaf en mevrouw DikFaber. Dat is de motie op stuk nr. 115. Daarin wordt de regering verzocht de registratie van het aantal zwangerschapsafbrekingen te verbeteren. Daarbij zou ten eerste geregistreerd moeten worden in welk trimester de zwangerschapsafbreking plaatsvond. Dat wordt al geregistreerd. Daarnaast zou geregistreerd moeten worden welke vorm van prenataal onderzoek daarvoor had plaatsgevonden. Dat wordt ook al geregistreerd. Tot zover is de motie dus ondersteuning van beleid. Dan volgt echter: "... en welke afwijking daarbij geconstateerd was". Dat wordt niet geregistreerd omdat een vrouw helemaal niet de reden voor een abortus hoeft te geven. Dat vragen wij ook niet van de vrouw. De vrouw bepaalt zelf of er sprake is van een noodsituatie. Om dat derde verzoek wil ik de motie ontraden.De voorzitter: U bent de motie- Bruins Slot/Dik-Faber op stuk nr. 114 vergeten als ik mij niet vergis. Minister Schippers: Die heb ik überhaupt niet hier. De voorzitter: Dus is het oordeel aan de Kamer? Nee ik zie dat u haar ondertussen gekregen hebt. Minister Schippers: In de motie-Bruins Slot/Dik-Faber op stuk nr. 114 wordt de regering verzocht om binnen de TRIDENT2-studie onafhankelijk te monitoren of de informatievoorziening daadwerkelijk verbetert en voldoende non-directief is en de Kamer hierover te informeren. Ik laat het oordeel aan de Kamer. De voorzitter: Dat lijkt me duidelijk. De beraadslaging wordt gesloten. De voorzitter: Tot zover dit debat. Dank aan de minister voor haar aanwezigheid. Morgen stemmen we over alle moties.