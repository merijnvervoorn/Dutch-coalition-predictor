19 Stemming motie Europese top van 29 april en referendum Turkije Aan de orde is de stemming over een aangehouden motie ingediend bij het debat over de Europese top van 29 april 2017 en de uitkomst van het referendum in Turkije te weten: - de motie-Van den Hul c.s. over niet aanpassen van de strenge Nederlandse bonuswetgeving om financiële instellingen uit de City naar Amsterdam te lokken (2150120 nr. 1219). (Zie vergadering van 19 april 2017.) De voorzitter: De motie-Van den Hul c.s. (21501-20 nr. 1219) is in die zin gewijzigd dat zij thans is ondertekend door de leden Van den Hul en Leijten. Naar mij blijkt wordt de indiening ervan voldoende ondersteund. Zij krijgt nr. 1246 was nr. 1219 (21501-20). Ik stel vast dat wij hier nu over kunnen stemmen. Ik geef gelegenheid tot het afleggen van stemverklaringen vooraf. De heer Baudet was het eerst. Daarna komt de heer Van Rooijen. Nee mijnheer Van Rooijen u mag niet bij vak-K rondhangen. Er is een scheiding tussen kabinet en Kamer. De heer Baudet (FvD): Voorzitter. Het is van het grootste belang voor de Nederlandse economie dat we hier een goed vestigingsklimaat hebben en dat bedrijven van over de hele wereld hiernaartoe komen. Dat levert werkgelegenheid welvaart en innovatie op. Ondernemers maar ook consumenten jonge mensen op zoek naar een stage en mensen in de horeca in de dienstensector en alle gelederen van de samenleving merken daarvan een direct positief effect. Nederland heeft op dit moment echter de strengste bonuswetgeving ter wereld. Die is zo streng dat we bedrijven wegjagen en zodoende veel welvaart en werkgelegenheid mislopen. Dat hebben we te danken aan de PvdA … De voorzitter: Nee niet uitlokken. De heer Baudet (FvD): … die de schijnwerpers vol op de bonussen zette als afleidingsmanoeuvre voor het falen van minister Wouter Bos tijdens de kredietcrisis. De voorzitter: Nee nee nee mijnheer Baudet.De heer Baudet (FvD): Deze symboolpolitiek van Bos werd door zijn partijgenoot Dijsselbloem helaas voortgezet. De voorzitter: Dus wat gaat u doen? De heer Baudet (FvD): De positie van Nederland als vestigingsland is verzwakt en moet verbeteren. Daarom stemt Forum voor Democratie vandaag tegen deze motie want wij zijn voor verbetering van het vestigingsklimaat in Nederland. Wij roepen de Kamer ertoe op om dat ook te doen. De voorzitter: Dank u wel. De heer Van Rooijen namens 50PLUS. De heer Van Rooijen (50PLUS): Mevrouw de voorzitter. De 50PLUS-fractie zal voor de motie van het lid Van den Hul/Leijten stemmen. De hele bonuscultuur werpen wij verre van ons; laat dat duidelijk zijn. Daarom hebben we de betreffende wetten en moties gesteund net als een groot deel van deze Kamer. Wel wachten wij af welk kabinet met welk voorstel komt om de vestiging van financiële instellingen in Nederland en de daarbij behorende werkgelegenheid en budgettaire voordelen mogelijk te maken. Dat eventuele voorstel zullen we dan in zijn geheel beoordelen waarbij het scheppen van nieuwe arbeidsplaatsen voor jong en oud een belangrijke rol speelt. In stemming komt de gewijzigde motie-Van den Hul/Leijten (21501-20 nr. 1246 was nr. 1219). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor deze gewijzigde motie hebben gestemd en de leden van de overige fracties ertegen zodat zij is verworpen. De vergadering wordt enkele ogenblikken geschorst.