11 Regeling van werkzaamheden De voorzitter: Ik stel voor toe te voegen aan de agenda van de Kamer het tweeminutendebat Verkeersveiligheid en wegen (CD d.d. 06/12) met als eerste spreker het lid Van der Graaf van de ChristenUnie. Ik stel voor donderdag 8 december aanstaande ook te stemmen over de aangehouden motie-Koekkoek/Dassen (36200-XIII nr. 75) de aangehouden motie-Bikker c.s. (36200-VI nr. 79) en over de moties ingediend bij het wetgevingsoverleg over het begrotingsonderdeel Emancipatiebeleid. Op verzoek van de fractie van de VVD benoem ik in de vaste commissie voor Sociale Zaken en Werkgelegenheid het lid Chris Simons tot lid in de bestaande vacature. Overeenkomstig de voorstellen van de voorzitter wordt besloten.