8 Stemmingen moties Wijziging begroting EZK en Groeifonds 2024 en jaarverslag en slotwet 2023 Stemmingen moties Wijziging begroting EZK en Groeifonds 2024 en jaarverslag en slotwet 2023 Aan de orde zijn de stemmingen over moties ingediend bij het debat over de wijziging van de begroting van het ministerie van Economische Zaken en Klimaat en van het Nationaal Groeifonds 2024 (wijziging samenhangende met de Voorjaarsnota) en slotwet en jaarverslag van het ministerie van Economische Zaken en Klimaat en van het Nationaal Groeifonds 2023 te weten: - de motie-Erkens c.s. over inzichtelijk maken hoe meer rekening gehouden wordt met ruimte voor verschillende soorten visserij in balans met andere spelers op de Noordzee (36550-XIII nr. 6); - de motie-Thijssen over onderzoek naar een eerlijkere verdeling van welvaart en economische groei (36550-XIII nr. 7); - de motie-Thijssen over een overzicht van alle fiscale maatregelen met daarbij informatie over doeltreffendheid doelmatigheid en verbeteracties voor de begroting voor 2025 (36550-XIII nr. 8); - de motie-Kröger over binnen verduurzamingssubsidies voor de gebouwde omgeving sturen op een eerlijke verdeling tussen inkomensgroepen (36550-XIII nr. 10); - de motie-Kröger/Thijssen over geen subsidie voor de bouw of ontwikkeling van superjachten voor de ultrarijken van de wereld (36550-XIII nr. 11). (Zie wetgevingsoverleg van 10 juni 2024.) De voorzitter: Een stemverklaring van de heer Van Meijeren. Het woord is aan hem. De heer Van Meijeren (FVD): Dank u wel meneer de voorzitter. Het nieuwe kabinet heeft aangekondigd nog meer megawindturbines op zee te willen bouwen. De motie-Erkens c.s. roept op om inzichtelijk te maken hoe bij de bouw daarvan ook rekening kan worden gehouden met andere belangen. Bekend is dat Forum voor Democratie fel tegenstander is van die megawindturbines op zee omdat wij veel meer waarde hechten aan het belang van de natuur en de visserij dan aan die zinloze en symbolische CO-vermindering. Desondanks vinden wij het wel 2 een goed idee om eens in kaart te brengen welke andere belangen daar zoal spelen in de hoop dat het ook voor andere partijen in dit huis inzichtelijk wordt dat de bouw van die windturbines gewoon helemaal moet stoppen. Daarom zullen wij ondanks onze fundamentele bezwaren tegen de bouw van die megawindturbines toch voor de motie stemmen om die belangen inzichtelijk te maken. Dank u wel.In stemming komt de motie-Erkens c.s. (36550-XIII nr. 6). De voorzitter: Ik constateer dat de leden van de fracties van de SP NSC de VVD de ChristenUnie de SGP het CDA BBB FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Thijssen (36550-XIII nr. 7). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Thijssen (36550-XIII nr. 8). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kröger (36550-XIII nr. 10). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kröger/Thijssen (36550-XIII nr. 11). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen.