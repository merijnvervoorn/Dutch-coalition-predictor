12 Stemmingen moties JBZ-Raad op 7 en 8 juli 2016 (deel asiel- en vreemdelingenbeleid) Aan de orde zijn de stemmingen over moties ingediend bij het VAO JBZ-Raad op 7 en 8 juli 2016 (deel asiel- en vreemdelingenbeleid) te weten: - de motie-Voortman c.s. over niet akkoord gaan met afspraken tussen de EU en derde landen waarbij ontwikkelingshulp van de EU conditioneel wordt gemaakt aan grensbewaking (32317 nr. 430); - de motie-Voortman c.s. over onverwijld aan de Kamer rapporteren van een concreet voornemen tot het sluiten van een overeenkomst tussen de EU en een derde land in het kader van het Migration compact (32317 nr. 431); - de motie-Gesthuizen over uit het ROV schrappen van het ontzeggen van de opvangvoorziening als mogelijke maatregel (32317 nr. 432). (Zie vergadering van heden.) In stemming komt de motie-Voortman c.s. over niet akkoord gaan met afspraken tussen de EU en derde landen waarbij ontwikkelingshulp van de EU conditioneel wordt gemaakt aan grensbewaking (32317 nr. 430). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voortman c.s. over onverwijld aan de Kamer rapporteren van een concreet voornemen tot het sluiten van een overeenkomst tussen de EU en een derde land in het kader van het Migration compact (32317 nr. 431). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Gesthuizen over uit het ROV schrappen van het ontzeggen van de opvangvoorziening als mogelijke maatregel (32317 nr. 432). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.De vergadering wordt enkele ogenblikken geschorst. Voorzitter: Neppérus