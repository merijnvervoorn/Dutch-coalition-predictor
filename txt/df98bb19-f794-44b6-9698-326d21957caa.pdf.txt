19 Stemming motie Dierenwelzijn Aan de orde is de stemming over een aangehouden motie ingediend bij het debat over dierenwelzijn te weten: - de gewijzigde motie-Lodders over de economische en financiële gevolgen van maatregelen in de veehouderij (28286 nr. 704 was nr. 664). (Zie notaoverleg van 2 december 2013.) De voorzitter: De gewijzigde motie-Lodders (28286 nr. 704 was nr. 664) is in die zin nader gewijzigd dat zij thans luidt: De Kamer gehoord de beraadslaging constaterende dat de regering voornemens is maatregelen te nemen om de ingrepen in de veehouderij te verminderen zoals het verbod op keizersnedes bij vleesrassen en het op termijn komen tot een verbod op het couperen van varkensstaarten; overwegende dat het te snel invoeren van een verbod op ingrepen in de veehouderij grote risico's heeft voor dierenwelzijn en dat dit kan leiden tot grote economische schade; van mening dat in de beleidsbrief geen rekening is gehouden met de lasten voor het bedrijfsleven als gevolg van de voorgestelde maatregelen; verzoekt de regering een berekening te laten uitvoeren wat de economische en financiële gevolgen zijn voor de verschillende sectoren van de verschillende maatregelen zoals eerder het Landbouw Economisch Instituut (LEI) heeft berekend wat de economische en financiële gevolgen zijn voor de pluimveehouderij als gevolg van het Ingrepenverbod en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 711 was nr. 704 (28286). In stemming komt de nader gewijzigde motie-Lodders (28286 nr. 711 was nr. 704). De voorzitter: Ik constateer dat de aanwezige leden van de fracties van de SGP het CDA de ChristenUnie en de VVD voor deze nader gewijzigde motie hebben gestemd en de aanwezige leden van de overige fracties ertegen zodat zij is verworpen.