8 Regeling van werkzaamheden (stemmingen) De voorzitter: Een korte regeling van werkzaamheden. Ik stel voor zo dadelijk ook te stemmen over de aangehouden motie-Leijten (36284 nr. 20) en de aangehouden motie-Mohandis/Agema (25424 nr. 629). Voordat we gaan stemmen geef ik eerst het woord aan de heer De Hoop van de PvdA. De heer De Hoop (PvdA): Dank voorzitter. Ik zou wederom om een week uitstel willen verzoeken van de stemmingen onder punt 5 stemmingen in verband met het toevoegen van decentrale loting als selectiemethode voor opleidingen met capaciteitsfixus in het hoger onderwijs. De voorzitter: Ik kijk even naar de collega's om te zien of er bezwaar is tegen het uitstellen van de stemmingen onder punt 5. Dat is niet het geval. Dan gaan we daar op een later moment over stemmen. De heer Bisschop SGP. De heer Bisschop (SGP): Voorzitter. Ik wil graag de motie-Bisschop/Westerveld (27923 nr. 453) onder punt 11 aanhouden stemmingen over moties ingediend bij het tweeminutendebat Leraren en lerarenopleidingen. De voorzitter: Zo is het. Dan gaan we dat zo doen. Dan de heer Boulakjar van D66. De heer Boulakjar (D66): Voorzitter. Ik wil het verzoek doen om de stemming onder punt 22 stemmingen in verband met de Wijziging van de Woningwet naar voren te halen. De voorzitter: U bedoelt de stemming onder punt 21? De heer Boulakjar (D66): Ja ik bedoel punt 21. Daarmee helpen we 600.000 huishoudens aan een lagere huur. Als we het naar voren halen is er nog tijd om dat op tijd mee te nemen richting de Eerste Kamer. Het verzoek is dus om deze stemming naar voren te halen.De voorzitter: Ik kijk even of daar bezwaar tegen is. Dat is niet het geval. Dan gaan we dat zo doen. De volgorde blijft zoals die al op de lijst stond. We gaan stemmen over punt 3 de moties ingediend bij het notaoverleg over â€¦ Sorry excuus we gaan eerst stemmen over punt 21 stemmingen in verband met de Wijziging van de Woningwet.