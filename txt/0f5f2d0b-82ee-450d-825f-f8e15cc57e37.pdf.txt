21 BNC-fiche Verordening herziening Europese emissienormen voor nieuwe zware bedrijfsvoertuigen BNC-fiche Verordening herziening Europese emissienormen voor nieuwe zware bedrijfsvoertuigen Aan de orde is het tweeminutendebat BNC-fiche Verordening herziening Europese emissienormen voor nieuwe zware bedrijfsvoertuigen (22112 nr. 3683). De voorzitter: Aan de orde is het tweeminutendebat BNC-fiche Verordening herziening Europese emissienormen voor nieuwe zware bedrijfsvoertuigen (22112 nr. 3683). De staatssecretaris is nog steeds bij ons. We hebben twee sprekers van de zijde van de Kamer. De heer Koerhuis van de VVD staat reeds te trappelen van ongeduld. De heer Koerhuis (VVD): Voorzitter. We houden dit tweeminutendebat als afronding van een schriftelijk overleg over de inbreng die de staatssecretaris in Brussel wil leveren over de verduurzaming van onze transportsector. Zeker in de huidige tijd is de verduurzaming van onze transportsector belangrijk. We hebben in de voorgestelde inbreng gezien dat de staatssecretaris er in Brussel voor wil pleiten om de normen voor verduurzaming die de Europese Commissie voorstelt omhoog te schroeven. In de huidige tijd kan ik dat op bepaalde gebieden dus zeker onderschrijven; we moeten dan alleen wel een plan en een tijdpad hebben voor hoe we dat gaan doen. Ik heb in het schriftelijk overleg gevraagd welk plan de staatssecretaris heeft voor de verduurzaming van onze transportsector. Op dat punt schoot de beantwoording gewoon tekort. Ik vind dat je in ieder geval een plan moet hebben voor hoe je een bepaalde sector wilt verduurzamen als je naar Brussel gaat om te zeggen dat de eisen voor die sector omhoog moeten. Ik dien daarom de volgende motie in. Motie De Kamer gehoord de beraadslaging constaterende dat de Europese Commissie ambities wil stellen voor de verduurzaming van vrachtwagens; constaterende dat vrachtwagens belangrijk zijn voor de transportsector; constaterende dat de subsidie voor elektrische vrachtwagens is stopgezet; constaterende dat de staatssecretaris ervoor wil pleiten om de ambities van de Europese Commissie te verhogen;verzoekt de regering om met een plan en een tijdspad jaarlijks tot 2030 2040 en 2050 te komen voor de verduurzaming van vrachtwagens inclusief de beschikbaarheid en betaalbaarheid van (waterstof-)elektrische vrachtwagens en tank- en laadinfrastructuur; verzoekt de regering om hier de transportsector bij te betrekken en de Kamer over te informeren voor het volgende commissiedebat Duurzaam vervoer en gaat over tot de orde van de dag. De voorzitter: Deze motie is voorgesteld door het lid Koerhuis. Zij krijgt nr. 3704 (22112). De heer Koerhuis (VVD): Voorzitter. We hebben hier eerder gestaan om te praten over de verduurzaming van onze koeltransportsector. Ik heb de vorige keer eenzelfde soort motie voor onze koeltransportsector ingediend. Graag hoor ik de stand van zaken. En ik neem aan dat de staatssecretaris de volgende keer in het schriftelijk overleg al met een plan kan komen voor hoe we het gaan doen. Dank u wel. De voorzitter: Heel goed. De laatste spreker van de zijde van de Kamer is de heer Krul van de fractie van het CDA. De heer Krul (CDA): Voorzitter dank u wel. Dit voelt een beetje alsof je in een groot stadion met z'n tweeën een potje bal trapt. Heel bijzonder. Ik heb één motie. Motie De Kamer gehoord de beraadslaging constaterende dat het kabinet verwacht dat elektrische vrachtvoertuigen voornamelijk zullen laden bij private laadinfrastructuur; constaterende dat bedrijven primair zelf verantwoordelijk zijn voor de realisatie van private laadinfrastructuur; overwegende dat het investeren in private laadinfrastructuur voor zware voertuigen een grote financiële uitdaging kan zijn voor ondernemers; overwegende dat het niet duidelijk is hoe hogere aanschafkosten voor zero-emissietrucks en hoge kosten voor private laadinfrastructuur effect hebben op maatschappelijke kosten voor consumenten omdat de mogelijkheid bestaat dat kosten worden doorberekend in de goederen die zij vervoeren;verzoekt het kabinet met behulp van de bestaande plannen de Kamer te informeren over hoe in samenwerking met medeoverheden netbeheerders bedrijven en andere betrokkenen voldoende laadpaalinfrastructuur voor zware voertuigen gerealiseerd zal worden en daarin ook een lijst van mogelijke acties en een tijdpad op te nemen hoe het ondernemers gaat stimuleren en helpen bij het realiseren van private laadpaalinfrastructuur voor zware voertuigen; verzoekt het kabinet hierbij ook een verkenning aan de Kamer toe te sturen over of en hoe hogere aanschafkosten voor zero-emissietrucks en de hoge kosten voor realisatie van private laadpaalinfrastructuur zorgen voor hogere geschatte maatschappelijke kosten voor consumenten en gaat over tot de orde van de dag. De voorzitter: Deze motie is voorgesteld door het lid Krul. Zij krijgt nr. 3705 (22112). Lekker korte motie. Op hoofdlijnen. Ik schors vijf minuten. We hebben alle tijd van de wereld mevrouw de staatssecretaris. Ik kan ook een halfuur schorsen als u wilt hoor. Ik schors vijf minuten. De vergadering wordt van 17.09 uur tot 17.12 uur geschorst. De voorzitter: Het woord is aan de staatssecretaris. Staatssecretaris Heijnen: Dank u wel voorzitter. De motie-Koerhuis de motie op stuk nr. 3704: ik kan dat zeker doen. Ik zal ook in de volgende voortgangsbrief over verduurzaming en mobiliteit de Kamer infomeren over de verduurzaming van de logistiek inclusief de beschikbaarheid van voertuigen en laadinfrastructuur en over hoe we de transportsector daarbij betrekken. Die voortgangsbrief ontvangt de Kamer in september voorafgaand aan het commissiedebat Duurzaam vervoer. Ik kan die motie dus oordeel Kamer geven. De heer Koerhuis vroeg ook nog: wanneer komen jullie met een plan van aanpak voor koeltransport? Dat volgt nog voor het einde van dit jaar. We komen dan met een plan van aanpak en dat doen we in overleg met alle betrokken partijen uit de sector. De heer Krul had een motie met daarin eigenlijk twee verzoeken. Die motie de motie op stuk nr. 3705 kan ik ook oordeel Kamer geven. Dank u wel. De voorzitter: Heel goed. Tot zover dit debat. Dank aan de staatssecretaris. De beraadslaging wordt gesloten.De voorzitter: Dinsdag stemmen wij over de moties. Dat geldt ook voor het vorige tweeminutendebat. Ik schors tot 18.15 uur. Dat is later dan op een eerder schema stond. Ik schors tot 18.15 uur en dan gaan we praten over de justitiële jeugd. Dan verwacht ik u dus terug meneer Koerhuis. De vergadering wordt van 17.13 uur tot 18.16 uur geschorst.