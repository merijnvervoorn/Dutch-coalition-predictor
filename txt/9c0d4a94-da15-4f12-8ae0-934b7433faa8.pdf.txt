7 Stemming Uitspraken minister van Buitenlandse Zaken Aan de orde is de stemming over een motie ingediend bij het debat over de uitspraken van de minister van Buitenlandse Zaken tijdens een besloten bijeenkomst te weten: - de motie-Kuzu c.s. over het opzeggen van het vertrouwen in de minister van Buitenlandse Zaken (34775-V nr. 92). (Zie vergadering van heden.) De voorzitter: Aan de orde is de stemming over een motie ingediend bij het debat over de uitspraken van de minister van Buitenlandse Zaken tijdens een besloten bijeenkomst. Voordat we gaan stemmen over de motie-Kuzu c.s. over het opzeggen van het vertrouwen in de minister van Buitenlandse Zaken (34775-V nr. 92) geef ik eerst de heer van Rooijen het woord voor het afleggen van een stemverklaring. De heer Van Rooijen (50PLUS): Voorzitter. De geloofwaardigheid van deze minister ook internationaal blijft lastig zoals ik in tweede termijn heb gezegd. Het internationale politieke seizoen gaat nu beginnen. We gaan deze minister zeer kritisch volgen maar de 50PLUS-fractie vindt het nu nog te vroeg om deze overigens begrijpelijke motie te steunen. De voorzitter: Dank u wel. Dan gaan we nu stemmen. In stemming komt de motie-Kuzu c.s. (34775-V nr. 92). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. Daarmee zijn we aan het eind gekomen van deze stemming. De vergadering wordt enkele ogenblikken geschorst. Voorzitter: Martin Bosma