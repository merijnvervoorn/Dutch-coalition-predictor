6 Stemmingen moties Ontwikkelingen rondom het coronavirus d.d. 16 februari 2022 Aan de orde zijn de stemmingen over moties ingediend bij het debat over de ontwikkelingen rondom het coronavirus te weten: - de motie-Simons over het opzeggen van het vertrouwen in het kabinet (25295 nr. 1797); - de motie-Van Haga over het opzeggen van het vertrouwen in het kabinet (25295 nr. 1803). (Zie vergadering van 16 februari 2022.) De voorzitter: Aan de orde zijn de stemmingen. Het begint met een stemverklaring van de heer Omtzigt. Het woord is aan hem. De heer Omtzigt (Lid Omtzigt): Voorzitter. Een stemverklaring over de twee moties van wantrouwen mede namens de fracties van GroenLinks Partij voor de Dieren JA21 en BBB. We stemmen over twee moties van wantrouwen over het coronabeleid. Afgelopen dagen zijn er zeer ernstige feiten naar boven gekomen. De ontkenning van minister Kuipers dat het OMT be√Ønvloed is lijkt echt op geen enkele wijze stand te kunnen houden. De gevolgen van het niet leveren van mondkapjes en persoonlijke beschermingsmaterialen aan verpleeghuizen en de thuiszorg zijn ernstig geweest. Ik wijs op het aantal mensen dat daar gestorven is en het aantal mensen dat long covid opgelopen heeft. We gaan het debat daarover graag separaat voeren. We hopen dat de regeringspartijen bij nader inzien begrijpen dat hierover een open en apart debat gevoerd moet worden om verantwoording af te leggen. Maar dat betekent wel dat we nu tegen deze moties zullen stemmen. Dank u wel. De voorzitter: Helder. Dank u wel. In stemming komt de motie-Simons (25295 nr. 1797). De voorzitter: Ik constateer dat de leden van de fracties van BIJ1 de PVV en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga (25295 nr. 1803). De voorzitter: Ik constateer dat de leden van de fracties van de PVV FVD en Groep Van Haga voor deze motie hebben gestemd ende leden van de overige fracties ertegen zodat zij is verworpen.