8 Stemmingen Plattelandswoningen Aan de orde zijn de stemmingen in verband met het wetsvoorstel Wijziging van de Wet algemene bepalingen omgevingsrecht en enkele andere wetten om de planologische status van gronden en opstallen bepalend te laten zijn voor de mate van milieubescherming alsmede om de positie van agrarische bedrijfswoningen aan te passen (plattelandswoningen) (33078). (Zie wetgevingsoverleg van 4 juni 2012.) De voorzitter: Het amendement-Houwers (stuk nr.7) is ingetrokken. Ik stel vast dat daarmee wordt ingestemd. In stemming komt het amendement-Grashoff (stuk nr. 10). De voorzitter: Ik constateer dat de aanwezige leden van de fracties van de PvdD de PvdA GroenLinks en D66 voor dit amendement hebben gestemd en de aanwezige leden van de overige fracties ertegen zodat het is verworpen. Ik geef gelegenheid tot het afleggen van een stemverklaring vooraf. De heer Grashoff (GroenLinks): Voorzitter. De Kamer heeft zonet een goede kans niet benut om een op zichzelf sympathiek wetsvoorstel te herstellen dat een grote leemte bevat waarbij mensen akelig met de vingers tussen de deur kunnen komen. Als het een keer slecht zit kunnen zij de dupe worden van een ernstige verstoring van het woon- en leefklimaat in hun plattelandswoning. Dat is een onbedoeld neveneffect van het wetsvoorstel. Naar onze overtuiging gaat die wel optreden. Het is dus wachten op het eerste schrijnende geval de komende jaren. Dan ligt in elk geval alvast de reparatie klaar. Voor onze fractie is dit de aanleiding dit wetsvoorstel niet te steunen. In stemming komt het wetsvoorstel. De voorzitter: Ik constateer dat de aanwezige leden van de fracties van de SP de PvdA D66 de VVD de SGP de ChristenUnie het CDA en de PVV en het lid Brinkman voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.