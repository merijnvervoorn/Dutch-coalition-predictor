31 Fokuswonen Aan de orde is het VAO Fokuswonen (AO d.d. 29/06). De voorzitter: Ik heet de staatssecretaris van Volksgezondheid Welzijn en Sport welkom. Ik geef als eerste het woord aan mevrouw Agema namens de PVV. Mevrouw Agema (PVV): Voorzitter. Motie De Kamer gehoord de beraadslaging constaterende dat het Fokuswonen een breed gedragen en alom gewaardeerd zorgconcept is waardoor mensen met (soms zeer omvangrijke) beperkingen zelfstandig kunnen wonen; van mening dat het spijtig is dat we recentelijk zes casussen hebben gezien van bewoners die vanuit de organisatie met als-danagressie te maken hebben (als jij een medewerker weigert krijg jij urenlang geen zorg); van mening dat als je wekelijks zo'n 35 medewerkers over de vloer krijgt het kan gebeuren dat het met iemand niet klikt of dat iemand onvoldoende geschoold is om je te helpen bij bijvoorbeeld intieme handelingen; van mening dat je een enkele keer iemand moet kunnen weigeren zonder dat je bang hoeft te zijn als sanctie urenlang geen hulp te krijgen of dat dat daadwerkelijk gebeurt zoals in de zes casussen het geval is; spreekt uit dat als-danagressie niet thuishoort in de zorg en subiet de Fokusorganisatie uit moet en gaat over tot de orde van de dag. De voorzitter: Deze motie is voorgesteld door het lid Agema. Naar mij blijkt wordt de indiening ervan voldoende ondersteund. Zij krijgt nr. 186 (34104). De voorzitter: Ik geef het woord aan mevrouw Ellemeet namens GroenLinks. Nee? Dan zijn er verder geen sprekers meer. Daarmee zijn we gekomen aan het einde van de eerste termijn van de Kamer. We wachten heel even totdat de staatssecretaris beschikt over de tekst van de motie. De vergadering wordt enkele ogenblikken geschorst.De voorzitter: Ik geef het woord aan de staatssecretaris voor zijn reactie op de motie. Staatssecretaris Van Rijn: Voorzitter. Toen wij spraken over Fokuswonen hebben we ook uitgebreid met elkaar gediscussieerd over de vraag of als-danagressie mag. Ik heb mevrouw Agema bevestigd dat dat nooit goed is. Door als-danagressie blijft iemand verstoken van zorg en dat is niet goed. Als er problemen zijn dan moet je die in onderling overleg kunnen oplossen. Als je afhankelijk bent van het Fokusconcept moet je kunnen zeggen dat de klik met een bepaalde medewerker niet goed is. Het bezwaar dat ik tegen de motie heb is dat er wordt geconstateerd dat er zes casussen zijn waarin het om die en die reden niet goed is gegaan. Daarmee geef ik een soort impliciet oordeel over die casussen zonder dat we kunnen wegen hoe het precies in elkaar zit. Ik laat het bij mijn toezegging en bij de uitspraken die ik in het debat heb gedaan namelijk dat als-danagressie nooit goed is. Maar laten we geen motie aannemen die is gebaseerd op zes casussen waarvan we de ins en outs over en weer niet goed kunnen beoordelen. Mevrouw Agema (PVV): We kunnen er in de huidige tijd niets aan doen dat deze casussen tot ons komen via social media. Via Twitter en Facebook zijn er heel verdrietige verhalen tot ons gekomen. Ik snap dat de staatssecretaris zegt: ik kan niets over deze casussen zeggen; het moet gewoon de organisatie uit. Dit is het laatste VAO van de staatssecretaris in de Kamer. Hij komt mij voor een deel tegemoet. Mijn voorstel aan de staatssecretaris is dat ik het woord "zes" uit de motie haal zodat hij niets zegt over de casussen. Ik zou hem willen vragen om zijn stemadvies aan te passen naar "oordeel Kamer". Staatssecretaris Van Rijn: Als mevrouw Agema een algemene motie maakt waarin zij stelt dat als-danagressie niet thuishoort in de zorg dan kunnen we elkaar tegemoetkomen. Maar laten we ervoor oppassen dat we in deze Kamer tot een soort beoordeling van die zes casussen komen. Ik ken van sommige casussen overigens ook het andere verhaal. We hebben in het debat ook tegen elkaar gezegd dat als-danagressie niet thuishoort in de zorg. De voorzitter: Mevrouw Agema u hebt een concrete wijziging voor ogen? Mevrouw Agema (PVV): Ik ben bereid om "zes" uit de tekst van de motie te halen. Als de staatssecretaris aangeeft wat eruit moet dan haal ik dat eruit. Staatssecretaris Van Rijn: Als u de tweede en derde alinea eruit haalt en ook "subiet de Fokusorganisatie uit moet" uit de uitspraak dan denk ik dat we een eind kunnen komen.Mevrouw Agema (PVV): Maar het gaat wel over Fokus. Staatssecretaris Van Rijn: Jawel maar dat hebben we al gezegd. Mevrouw Agema (PVV): Het moet gewoon de zorg uit. Dat willen we allemaal. Als de motie aangenomen wordt weet Fokus ook wat te doen? Staatssecretaris Van Rijn: Dat weet ik zeker. Mevrouw Agema (PVV): Dan gaan we het aanpassen. De voorzitter: Ik denk dat mevrouw Agema haar gewijzigde tekst via het systeem rond zal laten gaan. De beraadslaging wordt gesloten. De voorzitter: Hiermee zijn we gekomen aan het eind van dit VAO. Over de ingediende motie zal aan het eind van de vergadering van vandaag worden gestemd. Ik dank de staatssecretaris voor zijn komst naar de Kamer. De vergadering wordt van 15.48 uur tot 15.55 uur geschorst.