16 Stemmingen Onderhoud en innovatie spoor Aan de orde is de stemming over een aangehouden motie ingediend bij het notaoverleg over het eindrapport Parlementair onderzoek Onderhoud en innovatie spoor te weten: - de motie-Bashir over een duurzaam onderhoudsmodel (32707 nr. 19); - de motie-Bashir over de voor- en nadelen van onderhoud in eigen beheer door ProRail (32707 nr. 20). (Zie vergadering van 27 november 2012.) De voorzitter: De motie-Bashir (32707 nr. 19) is in die zin gewijzigd dat zij thans luidt: Motie De Kamer gehoord de beraadslaging overwegende dat bij de aanbesteding spooronderhoud rond Amersfoort (pgo Eemland) volgens ProRail expertise en vakkennis op het gebied van preventief onderhoud doorslaggevend is; constaterende dat ProRail eerder dit jaar de aanbesteding afbrak omdat de kwaliteitsbeloften niet gerealiseerd konden worden; van mening dat het spooronderhoud pgo Eemland weer naar de laagste aanbieder dreigt te gaan; verzoekt de regering ProRail op te dragen alle pgo-aanbestedingen te stoppen en met alle betrokken partijen om tafel te gaan op zoek naar een duurzaam onderhoudsmodel en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 29 was nr. 19 (32707). Op verzoek van de heer Bashir stel ik voor zijn gewijzigde motie (32707 nr. 29 was nr. 19) aan te houden. Daartoe wordt besloten. De voorzitter: De motie-Bashir 32707(20) (32707 nr. 20) is in die zin gewijzigd dat zij thans luidt: Motie De Kamergehoord de beraadslaging constaterende dat ProRail onderhoud uitbesteedt aan externe partijen die op hun beurt dit onderhoud in bepaalde gevallen weer uitbesteden aan onderaannemers; overwegende dat de kwaliteit van het onderhoud door de sterke focus op de laagste prijs onder druk komt te staan; overwegende dat door deze constructie de mogelijkheid bestaat dat een aanzienlijk deel van het budget aan de "strijkstok blijft hangen" bij de onderaannemers; verzoekt de regering om in de langetermijnspooragenda in kaart te brengen wat de voor- en nadelen zijn wanneer ProRail het onderhoud weer in eigen beheer neemt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 30 was nr. 20 (32707). Ik stel vast dat wij hier nu over kunnen stemmen. In stemming komt de gewijzigde motie-Bashir (32707 nr. 30 was nr. 20). De voorzitter: Ik constateer dat de aanwezige leden van de fracties van D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.