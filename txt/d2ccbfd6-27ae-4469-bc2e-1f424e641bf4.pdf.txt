2 Regeling van werkzaamheden De voorzitter: Ik heb van meer dan 30 leden het verzoek gekregen om met een regeling van werkzaamheden te beginnen. Dat verzoek is gedaan door de heer Klaver. Ik geef hem het woord. Daarna schorsen we even voor een mogelijk debat. Het woord is aan de heer Klaver. De heer Klaver (GroenLinks): Voorzitter. Ik wil graag een debat aanvragen mede namens de collega's van de PVV van de Partij van de Arbeid van de SP van de Partij voor de Dieren van DENK Van KootenArissen en de heer Krol. Ik moest even nadenken over hoe het nou zit met de namen van de groepen voorzitter. Ik wil een kort debat met een spreektijd van twee minuten voorafgaand aan de stemmingen van straks. Het zal niemand zijn ontgaan dat we vorige week niet hebben gestemd over moties over het verhogen van de salarissen in de zorg. Ik wil heel graag dat we hier in de Kamer de kans hebben om nog een keer alle argumenten naar voren te brengen waarom het zo belangrijk is dat we de salarissen in de zorg structureel verhogen. Ik hoop dat we daar de coalitie van weten te overtuigen zodat de moties een meerderheid kunnen halen. De heer Dijkhoff (VVD): Dat kunnen we steunen. De heer Pieter Heerma (CDA): Steun voor het verzoek. De voorzitter: Wacht u even want eerst moet de microfoon worden schoongemaakt meneer Van der Staaij. We moeten weer even wennen. De heer Van der Staaij (SGP): Ik dacht het slim te doen met de voetmicrofoon voorzitter. Steun. De heer Jetten (D66): Steun voorzitter. De heer Voordewind (ChristenUnie): Steun voor het debat voorzitter. Mevrouw Van Brenk (50PLUS): Steun.De voorzitter: Dan heeft u een ruime meerderheid voor uw verzoek meneer Klaver. Ik stel voor om eerst vijf minuten te schorsen voor inschrijvingen maar ook om de bewindspersonen de mogelijkheid te geven zich hier te melden. De vergadering wordt van 13.03 uur tot 13.09 uur geschorst.