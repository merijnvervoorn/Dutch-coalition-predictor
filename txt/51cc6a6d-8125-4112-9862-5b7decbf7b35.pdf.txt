17 Stemmingen Megastallen Brabant Aan de orde zijn de stemmingen over moties ingediend bij het spoeddebat over de vergunningverlening van de bouw van megastallen in Brabant te weten: - de motie-Thieme over naleving van milieu- en natuurbeschermingswetten (28973 nr. 76); - de motie-Thieme over inzicht vergunning- en bouwactiviteiten megastallen (28973 nr. 77). (Zie vergadering van 14 september 2011.) De voorzitter: De motie-Thieme (28973 nr. 76) is in die zin gewijzigd dat zij thans luidt: Motie De Kamer gehoord de beraadslaging overwegende dat de bestuurlijke integriteit boven elke twijfel verheven dient te zijn verzoekt het presidium in het licht van bestuurlijke integriteit een onderzoek uit te laten voeren naar de naleving en handhaving van milieu- en natuurbeschermingswetten door decentrale overheden en de rechtspositie van de burger daarin expliciet mee te nemen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 78 (29873). Ik stel vast dat wij hier nu over kunnen stemmen. Op verzoek van mevrouw Thieme stel ik voor haar gewijzigde motie (28973 nr. 78) aan te houden. Daartoe wordt besloten. In stemming komt de motie-Thieme (28973 nr. 77). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. Stemmingen Iraanse kernwapenprogramma Aan de orde zijn de stemmingen over moties ingediend bij het dertigledendebat over het Iraanse kernwapenprogramma en het falen van het internationale sanctieregime te weten: â€“ de motie-Kortenoeven c.s. over boycotten van de Iraanse centrale bank (32500-V nr. 211);- de motie-Kortenoeven/Voordewind over intrekking van de landingsrechten van Iran Air (32500-V nr. 212). (Zie vergadering van 14 september 2011.) Motie De voorzitter: De motie-Kortenoeven/Voordewind (32500V nr. 212) is in die zin gewijzigd dat zij thans is ondertekend door het lid Kortenoeven. Naar mij blijkt wordt de indiening ervan voldoende ondersteund. Zij krijgt nr. 214 (32500-V). Ik stel vast dat wij hier nu over kunnen stemmen. In stemming komt de motie-Kortenoeven c.s. (32500-V nr. 211). De voorzitter: Ik constateer dat de aanwezige leden van de fracties van de SGP de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Kortenoeven (32500-V nr. 214). De voorzitter: Ik constateer dat de aanwezige leden van de fractie van de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.