79 Stemmingen moties CBR Aan de orde zijn de stemmingen over aangehouden moties ingediend bij het debat over het CBR te weten: - de motie-Schonis/Von Martels over het instellen van een coulanceregeling (29398 nr. 713); - de motie-Van Brenk c.s. over direct aanpassen van de regelgeving (29398 nr. 715). (Zie vergadering van 19 juni 2019.) De voorzitter: De motie-Schonis/Von Martels (29398 nr. 713) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat door organisatorische problemen bij het CBR een grote achterstand is ontstaan voor het verlengen van rijbewijzen; constaterende dat de minister een administratieve verlenging van het rijbewijs voor de doelgroep van 75-plussers voorstelt en dat haar streven daarbij is om zowel de AMvB als de uitvoering per 1 december 2019 in werking te laten treden; overwegende dat dit zou betekenen dat ondanks de zeer hoge urgentie een grote groep mensen ook degenen zonder hoog risicoprofiel nog voor langere periode zonder geldig rijbewijs zitten met alle gevolgen van dien; van mening zijnde dat alle mogelijkheden voor een snelle behandeling moeten worden gebruikt en dat voor gedupeerden zonder hoog risicoprofiel eerder een oplossing zou moeten komen; verzoekt de regering om zich tot het uiterste in te spannen om zowel de AMvB als de uitvoering per 31 oktober 2019 in werking te laten treden; verzoekt de regering tevens om voor degenen die voldoen aan alle kenmerken om onder de aangekondigde administratieve verlenging van het rijbewijs voor 75-plussers te vallen een coulance in te stellen tot het moment van de inwerkingtreding zodat zij ook in de periode tot de inwerkingtreding niet gestraft zullen worden indien zij tijdelijk zonder geldig rijbewijs rijden omdat zij in afwachting zijn van hun nieuwe rijbewijs en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 731 was nr. 713 (29398). Ik stel vast dat wij hier nu over kunnen stemmen. In stemming komt de nader gewijzigde motie-Schonis/Von Martels (29398 nr. 731 was nr. 713). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP en het CDA voor deze nader gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Brenk c.s. (29398 nr. 715). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van D66 ertegen zodat zij is aangenomen.