15 Stemmingen moties Korten pensioenen Aan de orde zijn de stemmingen over moties ingediend bij het debat over het korten van pensioenen te weten: - de motie-Krol/Ulenbelt over voorstellen om pensioenen niet te korten maar te indexeren (32043 nr. 341); - de motie-Ulenbelt over overleg voeren met DNB over de rekenrente (32043 nr. 342); - de gewijzigde motie-Van Weyenberg over generatieneutraal uitpakken van eventuele maatregelen (32043 nr. 345 was nr. 343); - de motie-Omtzigt over onder meer het stoppen of beperken van het ECB-opkoopprogramma (32043 nr. 344). (Zie vergadering van 15 september 2016.) De voorzitter: De gewijzigde motie-Van Weyenberg (32043 nr. 345 was nr. 343) is in die zin nader gewijzigd dat zij thans is ondertekend door de leden Van Weyenberg en Lodders en luidt: Motie De Kamer gehoord de beraadslaging constaterende dat de staatssecretaris van Sociale Zaken en Werkgelegenheid heeft aangekondigd onderzoek te willen doen naar een eventuele verlenging van de hersteltermijnen voor pensioenfondsen; overwegende dat werkenden en jongeren verplicht meesparen in ons pensioenstelsel en ook hun belangen moeten worden geborgd; verzoekt de regering voor eventuele maatregelen als randvoorwaarde te nemen dat deze generatieneutraal moeten uitpakken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 346 was nr. 345 (32043). Ik stel vast dat wij hier nu over kunnen stemmen. In stemming komt de motie-Krol/Ulenbelt (32043 nr. 341). De voorzitter: Ik constateer dat de aanwezige leden van de fracties van de SP de PvdD 50PLUS Houwers de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Ulenbelt (32043 nr. 342). De voorzitter: Ik constateer dat de aanwezige leden van de fracties van de SP de PvdD 50PLUS Klein de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de nader gewijzigde motie-Van Weyenberg/Lodders (32043 nr. 346 was nr. 345). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet Klein de Groep Kuzu/Öztürk de VVD de SGP de ChristenUnie het CDA en de Groep Bontes/Van Klaveren voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Omtzigt (32043 nr. 344). De voorzitter: Ik constateer dat de aanwezige leden van de fracties van de SP de PvdD 50PLUS Klein de Groep Kuzu/Öztürk de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.