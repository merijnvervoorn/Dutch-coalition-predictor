12 Stemmingen Wet NLQF Stemmingen Wet NLQF Aan de orde zijn de stemmingen in verband met het wetsvoorstel Vaststelling van regels voor het Nederlands kwalificatieraamwerk voor een leven lang leren (Wet NLQF) (36341). (Zie vergadering van 3 april 2024.) De voorzitter: Ik geef graag het woord aan mevrouw Van Zanten van de fractie van BBB voor een stemverklaring. Het woord is aan haar. Mevrouw Van Zanten (BBB): Dank voorzitter. Namens de BBB-fractie wil ik de volgende stemverklaring afleggen over het amendement op stuk nr. 7 van de leden Soepboer en Tseggai. Dit amendement heeft naar onze mening zeer verstrekkende en onwenselijke gevolgen voor het non-formele onderwijs zoals volksuniversiteiten en vakgerichte brancheopleidingen. Veel burgers zijn afhankelijk van deze vormen van onderwijs. De BBBfractie zal daarom tegen dit amendement stemmen. Mocht het amendement worden aangenomen dan zullen we om die reden ook tegen het wetsvoorstel stemmen. Dank. De voorzitter: Dank u wel. In stemming komt het amendement-Soepboer/Tseggai (stuk nr. 7 I). De voorzitter: Ik constateer dat de leden van de fracties van de SP GroenLinks-PvdA de PvdD DENK D66 NSC en JA21 voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 7 voorkomende amendementen als verworpen kunnen worden beschouwd. Dan geef ik graag het woord aan de heer Soepboer voor een stemverklaring. De heer Soepboer (NSC): Dank u wel voorzitter. Zoals u weet is NSC altijd voorstander van goed onderwijs van borging van kwaliteit en van zowel formeel als non-formeel onderwijs. Volgens ons zal deze wet ervoor zorgen dat er veel onduidelijkheid komt en er ook voor zorgen dat de woorden "kwalificatie" en "kwaliteit" voortdurend door elkaar worden gehaald. Daarom hebben wij dit amendement ook ingediend. Nu dat amendement het niet gehaald heeft zijn wij genoodzaakt om tegen de wet te stemmen. Daarmee blijft de fractie van NSC pal achter goed onderwijs en duidelijkheid staan.De voorzitter: Heel goed. Dan geef ik graag het woord aan mevrouw Tseggai van de fractie GroenLinks-Partij van de Arbeid. Het woord is aan mevrouw Tseggai. Stilte graag. Mevrouw Tseggai (GroenLinks-PvdA): Dank u wel voorzitter. In tegenstelling tot de fractie van NSC hebben wij besloten om w√©l voor het wetsvoorstel te stemmen ondanks het feit dat het amendement niet is aangenomen. Wij zijn net als de heer Soepboer nog steeds zeer bezorgd over de inschaling van non-formeel onderwijs in de NLQF. Maar wij stellen het bestaan van non-formeel onderwijs niet ter discussie. Wij zijn vooral groot voorstander van diplomamobiliteit en willen het kind dus niet met het badwater weggooien. Dank u wel voorzitter. De voorzitter: Heel goed. In stemming komt het wetsvoorstel. De voorzitter: Ik constateer dat de leden van de fracties van de SP GroenLinks-PvdA de PvdD Volt D66 de VVD de ChristenUnie het CDA BBB JA21 FVD en de PVV voor dit wetsvoorstel hebben gestemd en de leden van de overige fracties ertegen zodat het is aangenomen.