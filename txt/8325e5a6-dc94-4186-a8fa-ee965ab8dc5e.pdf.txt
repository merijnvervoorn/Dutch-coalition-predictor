27 Stemmingen moties Komst moskee in Gouda Aan de orde zijn de stemmingen over moties ingediend bij het dertigledendebat over de komst van een moskee in Gouda te weten: - de motie-Oskam/Tellegen over transparantie omtrent financiering islamitische instellingen (34000-VI nr. 89); - de motie-Segers/Tellegen over onderzoek naar antirechtsstatelijke invloeden op moskeeën en organisaties (34000VI nr. 90); - de motie-De Graaf over voorkomen van de bouw van de Goudse moskee (34000-VI nr. 91); - de motie-De Graaf over regelgeving om de vestiging van nieuwe moskeeën te verbieden (34000-VI nr. 92); - de motie-De Graaf over sluiten van alle bestaande moskeeën (34000-VI nr. 93). (Zie vergadering van 11 juni 2015.) De voorzitter: De motie-Oskam/Tellegen (34000-VI nr. 89) is in die zin gewijzigd dat zij thans is ondertekend door de leden Oskam Tellegen en Berndsen-Jansen en luidt: Motie De Kamer gehoord de beraadslaging constaterende dat RAND onderzoek heeft gedaan naar de buitenlandse financiering van islamitische instellingen; overwegende dat slechts één islamitische instelling tijdens het onderzoek bereid was haar financieel jaarverslag met RAND te delen; overwegende dat per 1 januari 2016 alle anbi's hun financiële jaargegevens online moeten publiceren en dit tot op heden niet dan wel nauwelijks het geval is bij islamitische instellingen; overwegende dat als instellingen dit niet doen hun anbistatus wordt ingetrokken; verzoekt de regering met het Contactorgaan Moslims en Overheid in gesprek te gaan teneinde te bevorderen dat de genoemde instellingen zo spoedig mogelijk werk gaan maken van transparantie omtrent hun financiering en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 95 was nr. 89 (34000-VI).Ik stel vast dat wij hier nu over kunnen stemmen. In stemming komt de gewijzigde motie-Oskam c.s. (34000VI nr. 95 was nr. 89). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Houwers Klein 50PLUS Van Vliet D66 GroenLinks en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Beertema (PVV): Ik ga even terug naar motie-Van Meenen/Rog (34160 nr. 17). Wij willen geacht worden voor die motie te hebben gestemd. O nee sorry tegen. (Hilariteit) De heer Beertema (PVV): Ik weet het nu zeker: tegen! De voorzitter: Het staat nu allemaal in de Handelingen maar het verandert niets meer aan de uitslag. In stemming komt de motie-Segers/Tellegen (34000-VI nr. 90). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Houwers Klein 50PLUS Van Vliet en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-De Graaf (34000-VI nr. 91). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Graaf (34000-VI nr. 92). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Graaf (34000-VI nr. 93).De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen.