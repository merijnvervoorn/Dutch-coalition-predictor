20 Stemmingen moties Toekomst van de verzekeringssector Aan de orde zijn de stemmingen over moties ingediend bij het VAO Toekomst van de verzekeringssector te weten: - de motie-Ronnes over transparant maken van de berekeningswijze van schikkingen (32013 nr. 111); - de motie-Nijboer/Oosenbrug over waarborgen van de privacy van verzekerden (32013 nr. 113). (Zie vergadering van 9 december 2015.) De voorzitter: De motie-Ronnes (32013 nr. 111) is in die zin gewijzigd dat zij thans luidt: Motie De Kamer gehoord de beraadslaging constaterende dat het woekerpolisdossier nog altijd niet is afgerond; overwegende dat transparantie over de wijze van berekening van schikkingsbedragen de enige manier is waardoor consumenten kunnen weten dat ze krijgen waar ze recht op hebben; verzoekt de minister in gesprek te gaan met de verzekeringssector en af te spreken hoe specifiek de berekeningswijze van de totstandkoming van schikkingen bij beleggingsverzekeringen in alle gevallen transparant kan worden gemaakt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 115 was nr. 111 (32013). Ik stel vast dat wij hier nu over kunnen stemmen. In stemming komt de gewijzigde motie-Ronnes (32013 nr. 115 was nr. 111). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk Klein de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.In stemming komt de motie-Nijboer/Oosenbrug (32013 nr. 113). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de fractie van Houwers ertegen zodat zij is aangenomen.