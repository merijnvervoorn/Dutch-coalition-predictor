12 Stemmingen moties Verkiezing van de Voorzitter van de Tweede Kamer Stemmingen moties Verkiezing van de Voorzitter van de Tweede Kamer Aan de orde zijn de stemmingen over moties ingediend bij het debat over de verkiezing van de Voorzitter van de Tweede Kamer te weten: - de motie-Ergin over de aanstaande Voorzitter oproepen om op te treden als er haat wordt gezaaid in dit parlement (36448 nr. 6); - de motie-Ergin over de aanstaande Voorzitter oproepen om voortvarend aan de slag te gaan met de bevordering van diversiteit en inclusie in de Kamerorganisatie (36448 nr. 7). (Zie vergadering van heden.) De voorzitter: We gaan door naar de stemmingen onder 1b de stemmingen over de moties ingediend bij het debat over de verkiezing van de Voorzitter van de Tweede Kamer. Daarbij zijn ook twee verzoeken om stemverklaringen. De heer Ceder was namens de ChristenUnie eerder met zijn aanvraag dus dan nodig ik hem als eerste uit en dan mevrouw Van Vroonhoven namens Nieuw Sociaal Contract. De heer Ceder (ChristenUnie): Dank u wel voorzitter. We hebben twee stemverklaringen. Allereerst de motie op stuk nr. 6 van de heer Ergin van de partij DENK. We zijn het heel erg eens met veel punten die in deze motie staan; natuurlijk moet er geen discriminatie en haat plaatsvinden in de Kamer. Maar we kunnen niet meegaan in de oproep om te verbieden dat een godsdienst welke dat ook is een "kwaadaardige ideologie" genoemd wordt hoezeer we het ook met die kwalificatie oneens zouden zijn. En dat geldt uiteraard ook voor het geloof dat ikzelf vrij uitgesproken aanhang. Daarnaast is dit formeel gezien niet iets wat we hier regelen per motie en richting de Voorzitter maar via het Reglement van Orde en is dit dus een opdracht aan de Kamer zelf. Daarom gaan wij tegenstemmen. Dit ten aanzien van de tweede motie die op stuk nr. 7. Het is heel goed dat er gestreefd wordt naar een diverse organisatie. Deze verantwoordelijkheid ligt formeel echter bij de Griffier. Die heeft de leiding over de ambtelijke organisatie ook conform artikel 6.2 lid 1 van het Reglement van Orde. En het Presidium is in zijn geheel niet alleen de Voorzitter verantwoordelijk voor het managementteam van de organisatie. We zouden het onwenselijk vinden als dit gecentraliseerd wordt naar de Voorzitter. We hechten aan die rolvastheid en ook om die reden stemmen wij derhalve tegen. Dank u wel voorzitter.De voorzitter: Dank u wel meneer Ceder voor uw stemverklaring. Dan nodig ik nu mevrouw Van Vroonhoven uit voor een stemverklaring namens Nieuw Sociaal Contract. Mevrouw Van Vroonhoven (NSC): Voorzitter dank. Een kleine stemverklaring van onze kant want ook wij zullen tegen beide moties stemmen. Wat betreft het haatzaaien en intimideren: ook wij vinden dat dit niet alleen gericht mag zijn op hoofddoekjes; het gaat inderdaad over het algemene. En we vinden ook echt dat we moeten aansluiten bij het Reglement van Orde. Het andere betreft inclusie en de hele emancipatiegedachte. Wij vinden dat de organisatie al een heel eind op weg is; we moeten niet doen alsof we helemaal bij nul moeten beginnen. Ook hiervan denk ik dat het beeld dat in deze motie wordt geschetst dat er helemaal niks bereikt is tot nu toe geen recht doet aan het echte beeld. Dus wat ons betreft tegen allebei. De voorzitter: Dank u wel voor die stemverklaring. Ik wacht even tot u uw plek heeft kunnen innemen alvorens ik doorga met het in stemming brengen van de twee moties die zijn ingediend bij het debat over de verkiezing van de Voorzitter van de Tweede Kamer. In stemming komt de motie-Ergin (36448 nr. 6). De voorzitter: Ik constateer dat de leden van de fracties van de SP DENK en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ergin (36448 nr. 7). De voorzitter: Ik constateer dat de leden van de fracties van de SP GroenLinks-PvdA Volt DENK de PvdD D66 en de VVD voor deze motie hebben gestemd en de leden van de overige fracties ertegen zodat zij is verworpen. We zijn hiermee aan het eind van deze stemmingen. Ik verzoek minister Paul weer terug te gaan naar een ander vak. De vergadering wordt enkele ogenblikken geschorst.