12 Stemming motie Klimaatnota 2023 en de Klimaat- en Energieverkenning 2023 Stemming motie Klimaatnota 2023 en de Klimaat- en Energieverkenning 2023 Aan de orde is de stemming over een aangehouden motie ingediend bij het debat over de Klimaatnota 2023 en de Klimaat- en Energieverkenning 2023 te weten: - de motie-Flach c.s. over een vrijstelling van de stikstofregels voor de aanleg van energie-infrastructuur en schone energieproductie (32813 nr. 1340). (Zie vergadering van 20 december 2023.) De voorzitter: De motie-Flach c.s. (32813 nr. 1340) is in die zin gewijzigd dat zij thans luidt: Motie De Kamer gehoord de beraadslaging constaterende dat de stikstofregels een belemmering vormen voor uitvoering van noodzakelijke projecten voor versterking van het elektriciteitsnet en voor verduurzaming van de energievoorziening; overwegende dat versterking van het elektriciteitsnet en duurzame energieprojecten enerzijds in de bouwfase voor een minimale bijdrage aan de stikstofdepositie zorgen en anderzijds in de gebruiksfase juist bijdragen aan structurele reductie van de stikstofdepositie; van mening dat een vrijstelling van de stikstofregels voor genoemde projecten goed verdedigbaar is en bijdraagt aan noodzakelijke versnelling van procedures; verzoekt de regering op korte termijn een voorstel naar de Kamer te sturen met een juridisch houdbare vrijstelling van de stikstofregels voor genoemde projecten voor aanleg van energie-infrastructuur en schone energieproductie en gaat over tot de orde van de dag. Zij krijgt nr. 1388 was nr. 1340 (32813). Ik stel vast dat wij hier nu over kunnen stemmen. Een stemverklaring van de heer Pierik van BBB. De heer Pierik (BBB): Dank u wel voorzitter. De huidige stikstofregels vormen een gigantische belemmering voor de uitvoering van belangrijke projecten. De vergunningverlening is ernstigbelemmerd. Dit bedoelt de BBB met het verschrikkelijke stikstofslot. BBB zal zo meteen voor de motie van Flach stemmen. Wij steunen de maatregelen die de stikstofregels versoepelen. Echter wij vinden het niet rechtvaardig als er alleen een uitzondering wordt gemaakt voor de aanleg van energie-infrastructuur en schone energieprojecten. Er zou een algemene uitzondering moeten komen voor zeer kleine emissies zoals we die keer op keer hebben voorgesteld. We hopen dat deze motie een eerste stap zal zijn in de richting van het uitvoeren van een drempelwaarde zodat de melders van kleine emissies gelegaliseerd kunnen worden waaronder de PAS-melders. Dank u wel voorzitter. De voorzitter: U bedankt. In stemming komt de gewijzigde motie-Flach c.s. (32813 nr. 1388 was nr. 1340). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD de ChristenUnie de SGP het CDA BBB JA21 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.