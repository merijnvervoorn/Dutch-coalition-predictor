13 Stemming motie Integrale aanpak veiligheid en integriteit Aan de orde is de stemming over een aangehouden motie ingediend bij het VAO Integrale aanpak veiligheid en integriteit te weten: - de motie-Diks over schrappen van de ontheffing voor munitie zonder typeclassificatie (34775-X nr. 116). (Zie vergadering van 16 mei 2018.) De voorzitter: De motie-Diks (34775-X nr. 116) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering voornemens is extra personeel aan te trekken om achterstallige veiligheidscontroles op munitie waaronder de zogenaamde typeclassificaties sneller uit te voeren en vasthoudt aan de mogelijkheid voor Defensie om in spoedeisende omstandigheden niettypegeclassificeerde munitie in te kunnen zetten via een tijdelijke ontheffing; van mening dat mede gelet op het verschrikkelijke dodelijke ongeval in Mali door mortiergranaten waarvan een typeclassificatie ontbrak het gebruik van munitie zonder typeclassificatie onwenselijk is; verzoekt de regering tijdelijke ontheffingen vanwege operationele noodzaak voortaan altijd te laten vergezellen door een formeel vastgelegde schriftelijke verslaglegging van de uitgevoerde veiligheidschecks waaruit blijkt dat de munitie gedurende deze periode veilig kan worden gebruikt en na het verstrijken van de tijdelijke ontheffing de typeclassificatie alsnog zo spoedig mogelijk uit te voeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 132 was nr. 116 (34775-X). Ik stel vast dat wij hier nu over kunnen stemmen. In stemming komt de gewijzigde motie-Diks (34775-X nr. 132 was nr. 116). De voorzitter: Ik constateer dat deze gewijzigde motie met algemene stemmen is aangenomen.