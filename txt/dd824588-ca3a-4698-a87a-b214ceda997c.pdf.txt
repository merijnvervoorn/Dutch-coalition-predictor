3 Algemene politieke beschouwingen Aan de orde zijn de algemene politieke beschouwingen naar aanleiding van de Miljoenennota voor het jaar 2015 (34000). De voorzitter: Ik heet de minister-president en zijn voltallige kabinet van harte welkom deze twee dagen. Ik heet ook de mensen op de publieke tribune van harte welkom. Vandaag is de eerste termijn van de algemene politieke beschouwingen. Voor de mensen die dat niet precies weten: de volgorde van de sprekers gaat volgens de zogenaamde begrotingsvolgorde. Dat betekent dat we beginnen met de grootste oppositiepartij. Daarna komt de grootste coalitiepartij aan het woord daarna de een na grootste oppositiepartij en zo verder het rijtje af. De spreektijden zijn eerder vastgesteld. Interrupties proberen we in drieÃ«n te doen maar dat mag minder soms moet het meer. We zullen in de loop van de dag bekijken hoe dat gaat. Ik denk dat we gewoon maar moeten beginnen. Ik zie de heer Wilders en ik neem aan dat hij een punt van orde heeft. De heer Wilders (PVV): Ik heb een punt van orde en wel een serieus punt van orde. De Islamitische Staat ISIS heeft het Vrije Westen de oorlog verklaard. Voor u staat een boek dat ISIS als haar grondwet beschouwt namelijk de Koran; een boek op grond waarvan dagelijks mensen worden onthoofd een oorlogsverklaring een license to kill. Wij zijn zo ongeveer het enige land in West-Europa dat geen nationale vlag in de vergaderzaal van het parlement heeft maar wel die grondwet van ISIS want dat is de Koran. Ik vind het ongepast om op dit moment dat boek hier in 's lands vergaderzaal in dit belangrijke debat te hebben. Ik verzoek u met klem om dat boek nu uit de vergaderzaal te verwijderen. De voorzitter: Dit verzoek is al eerder door u gedaan. Al eerder heeft de meerderheid van de Kamer haar steun ervoor uitgesproken om dat boek te laten staan. Ik denk dat er geen aanleiding is om daar nu anders over te denken. De heer Wilders (PVV): Geen aanleiding om daar anders over te denken? In dat boek staat letterlijk in soera 47 vers 4 dat de hoofden van ongelovigen moeten worden afgehakt. We zien dat in het Midden-Oosten dagelijks gebeuren. Zo'n boek verdient het niet om hier vandaag te staan. Als u persisteert wil ik mijn ordevoorstel om dat boek de Koran de grondwet van ISIS uit de zaal te verwijderen in stemming brengen nu meteen. Ik wil daar graag een hoofdelijke stemming over hebben. De heer Roemer (SP): Ik ben het volledig met u eens mevrouw de voorzitter. Dat boek blijft hier gewoon staan. Een miljoen mensen in Nederland halen daar hun inspiratie uit op een heel andere wijze dan die paar extremisten die we keihard moeten aanpakken. De heer Wilders scheert wederom een helebevolkingsgroep over een kam. Al die mensen die in Nederland willen meedoen en meewerken die in verenigingen zitten en ons laten zien dat zij een deel van ons land zijn willen ook zo behandeld worden en willen niet over een kam geschoren worden. Ik ben er dus zo mee klaar. De heer Samsom (PvdA): Daar sluit ik mij volledig bij aan. Ik ben er helemaal klaar mee dat hier in een spelletje om een punt van orde weer een hele bevolkingsgroep in een keer wordt weggezet. Dat boek staat daar naast dat andere boek de Bijbel op basis waarvan ook bewegingen in deze wereld verschrikkelijke dingen doen. Het Verzetsleger van de Heer in Uganda neemt dat andere boek als bijbel. Daar trekken we ons gelukkig ook niets van aan. Beide boeken zijn een inspiratiebron voor vele gelovigen in dit land. Dat moet zo blijven en dat kan ook zo blijven met de tolerantie die daarbij hoort en zonder de haat die hier nu weer wordt verspreid. De voorzitter: Als er gevraagd wordt om een hoofdelijke stemming dan moeten we dat doen conform het Reglement van Orde. Daarvoor moeten we wel even een aantal dingen voorbereiden. Ik schors de vergadering enkele minuten. De vergadering wordt van 10.38 uur tot 10.44 uur geschorst.