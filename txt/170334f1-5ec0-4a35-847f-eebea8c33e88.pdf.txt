28 Stemmingen moties Uitbreiding van het steunpakket voor bedrijven Aan de orde zijn de stemmingen over aangehouden moties ingediend bij het debat over uitbreiding van het steunpakket voor bedrijven te weten: - de motie-Gijs van Dijk over steun voor kleine ondernemers (35669 nr. 6); - de motie-Smeulders/Aartsen over huurverlaging voor bedrijven die zijn gesloten vanwege coronamaatregelen (35669 nr. 10). (Zie vergadering van 28 januari 2021.) De voorzitter: De motie-Smeulders/Aartsen (35669 nr. 10) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat door de maatregelen ter bestrijding van COVID-19 veel ondernemers in de horeca en detailhandel hun deuren hebben moeten sluiten en dus minder tot geen inkomsten hebben; overwegende dat diverse grote verhuurders niet bereid zijn om de huren te verlagen waardoor ondernemers extra in de problemen komen; overwegende dat er inmiddels jurisprudentie is over huurverlagingen vanwege coronamaatregelen; verzoekt de regering om op korte termijn de juridische positie van huurders te versterken door met een handreiking te komen op basis van de nieuwe jurisprudentie om zo een tijdelijke huurverlaging mogelijk te maken wanneer er sprake is van sluiting als gevolg van coronamaatregelen; verzoekt de regering met huurders verhuurders en banken om tafel te gaan om te komen tot een akkoord over een tijdelijke huurverlaging voor bedrijven die zijn gesloten vanwege coronamaatregelen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 45 was nr. 10 (35669). Ik stel vast dat wij hier nu over kunnen stemmen. In stemming komt de motie-Gijs van Dijk (35669 nr. 6).De voorzitter: Ik constateer dat deze motie met algemene stemmen is aangenomen. In stemming komt de nader gewijzigde motie-Smeulders/Aartsen (35669 nr. 45 was nr. 10). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en de PVV voor deze nader gewijzigde motie hebben gestemd en de leden van de fractie van FvD ertegen zodat zij is aangenomen.