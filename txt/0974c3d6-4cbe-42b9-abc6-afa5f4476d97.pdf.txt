23 Stemmingen moties Onderwijs en corona p.o./vo Aan de orde zijn de stemmingen over moties ingediend bij het VAO Onderwijs en corona p.o./vo te weten: - de motie-Rudmer Heerema over alle scholen volledig open laten gaan na de zomervakantie (35300-VIII nr. 190); - de motie-Kwint over het aantal herleidbare coronabesmettingen registreren per school (35300-VIII nr. 191); - de motie-Westerveld c.s. over herkansingsmogelijkheden voor certificaten in het vso (35300-VIII nr. 192); - de motie-Westerveld over duidelijke communicatie over de vervallen mondkapjesverplichting in het leerlingenvervoer (35300-VIII nr. 193); - de motie-Van Meenen over een divers aanbod van verschillende typen brugklassen (35300-VIII nr. 194). (Zie vergadering van 30 juni 2020.) De voorzitter: Op verzoek van mevrouw Westerveld stel ik voor haar motie (35300-VIII nr. 192) aan te houden. Daartoe wordt besloten. De voorzitter: De motie-Rudmer Heerema (35300-VIII nr. 190) is in die zin gewijzigd dat zij thans luidt: Motie De Kamer gehoord de beraadslaging constaterende dat het kabinet op basis van het advies van het OMT heeft geconcludeerd dat ook de vo-scholen na de vakantie weer volledig open kunnen; constaterende dat er nu al e-mails worden gestuurd door schoolbesturen dat vo-scholen ook na de zomervakantie heel beperkt open gaan bijvoorbeeld door alleen een mentoruur en/of bewegingsonderwijs te geven; overwegende dat er in de communicatie vanuit de overheid gesproken wordt over het feit dat vo-scholen na de zomervakantie "weer open mogen" in plaats van "weer open moeten"; van mening dat kinderen het meest gebaat zijn bij goed en fysiek onderwijs dat plaatsvindt in het schoolgebouw en dat alle vo-scholen dus gewoon weer les moeten gaan geven; verzoekt de regering erop toe te zien dat alle vo-scholen na de zomervakantie binnen de geldende regels gewoon weer opengaan en volledig les gaan geven;verzoekt de regering tevens op te treden bij vo-scholen die na de zomervakantie ervoor kiezen om beperkt open te gaan en hierover de Kamer te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 203 was nr. 190 (35300-VIII). Ik stel vast dat wij hier nu over kunnen stemmen. In stemming komt de gewijzigde motie-Rudmer Heerema (35300-VIII nr. 203 was nr. 190). De voorzitter: Ik constateer dat de leden van de fracties van DENK 50PLUS de VVD de SGP de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Kwint (35300-VIII nr. 191). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol/Van Kooten-Arissen de SGP en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Westerveld (35300-VIII nr. 193). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol/Van Kooten-Arissen D66 de SGP de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Meenen (35300-VIII nr. 194). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS Krol/Van Kooten-Arissen D66 de VVD de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen.