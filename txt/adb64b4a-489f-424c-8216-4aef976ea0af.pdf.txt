4 Vragenuur Vragen van het lid Wiegman-van Meppelen Scheppink aan de staatssecretaris van Infrastructuur en Milieu over het bericht dat het Aldersakkoord over de groei van Schiphol op barsten zou staan. De voorzitter: Ik wijs de sprekers en de bewindslieden erop dat zij straks bij de vervolgvragen elk een halve minuut hebben voor het stellen van een vervolgvraag of het geven van een antwoord. Ik realiseer mij dat een halve minuut kort is. Ik hoop dat de sprekers zich dat ook realiseren. Het woord is aan mevrouw Wiegman. Mevrouw Wiegman-van Meppelen Scheppink (ChristenUnie): Voorzitter. Vier jaar geleden is het Aldersakkoord gesloten over de groei van de luchthaven Schiphol. Dit kostte veel moeite. Een groot aantal bewonersorganisaties is zelfs uit het overleg gestapt. Nu vier jaar later staat het akkoord volgens berichten in de media op barsten. De staatssecretaris stuurt de Kamer ondertussen alleen een brief over een nieuwe organisatie van de Alderstafel maar de ChristenUnie is veel meer geïnteresseerd in de uitvoering van de afspraken. Staan deze nog wel? Er zouden allemaal experimenten komen zoals een experiment met glijvluchten. Dit experiment is na vier jaar echter nog nauwelijks van de grond gekomen. Er zou selectieve groei op Schiphol komen. De mainportfunctie zou vooropstaan. Ondertussen neemt het aantal prijsvechters op Schiphol echter toe en maken KLM en Schiphol hier zelfs openlijk ruzie over. Daarom vraag ik de staatssecretaris wie hier de regie heeft. Heeft de staatssecretaris de directie van Schiphol hierop al aangesproken? Of zijn de afspraken over selectiviteit niets waard? Er zou voortaan ook via voorkeursbanen worden gevlogen. De Buitenveldertbaan zou zo veel mogelijk worden ontzien omdat daar veel bebouwing in de omgeving is. De bewonersorganisaties hebben onderzocht wat hiervan terechtkomt. Daarvoor was nota bene ook een procedure in het kader van de Wet openbaarheid van bestuur nodig. Waarom presenteert de staatssecretaris de cijfers gewoon niet eerlijk? Hij heeft toch niets te verbergen? Kan de staatssecretaris aangeven waarom er in de afgelopen jaren stelselmatig meer is gevlogen op de Buitenveldertbaan? Een experiment dat wel wordt uitgevoerd is het parallel starten maar de criteria om dit experiment te toetsen en om te bezien of dat een succes is zijn onduidelijk. Kan de staatssecretaris de criteria voor dit experiment parallel starten binnen een maand naar de Kamer sturen? De voorzitter: Het woord is aan de staatssecretaris. Voor dit eerste antwoord heeft hij twee minuten. Staatssecretaris Atsma: Voorzitter. Ik dank mevrouw Wiegman voor haar vragen. Het bericht waaraan mevrouw Wiegman refereert hebik inderdaad ook gelezen. Het stond vorige week onder andere in het Haarlems Dagblad. Een dag later – het lijkt mij goed dat ook op te merken – gaf in dezelfde krant een van de leden van de Alderstafel aan dat een broedende kip niet moet worden gestoord. Het laatste citaat onderstreept nogmaals dat de Alderstafel niet op springen staat. Sterker nog zoals de heer Alders mij vanmorgen nog persoonlijk verzekerde er wordt gelukkig nog steeds voortgang en progressie gemaakt. Betekent dit dat alles gaat zoals we het graag zouden willen? Er is sprake van een paar punten van discussie. Een van de discussiepunten is onderdeel van het akkoord namelijk het experiment met glijvluchten. Gelukkig wordt er wel geëxperimenteerd. Er moet alleen rekening worden gehouden met een aantal aspecten dat op dit moment iets minder positief of gunstig uitvalt dan een aantal jaren geleden was voorzien. We doen de glijvluchten juist om de overlast voor de omgeving te beperken. Dat zal iedereen onderschrijven. We vinden tegelijkertijd dat de netwerkfunctie van Schiphol niet ter discussie mag komen te staan doordat er bijvoorbeeld minder capaciteit is. Dan de vraag wie de regie heeft. Dat is in algemene zin natuurlijk de verantwoordelijke bewindsman of -vrouw voor zover dat aan de orde is. Het referentiekader daarbij is de Luchtvaartnota. Die heeft de Kamer vastgesteld. Daarin staan de belangrijkste uitgangspunten en spelregels met betrekking tot onze luchtvaart. Dan de vraag over de netwerkfunctie van Schiphol. Ook deze betreft een van de kernpunten van de Luchtvaartnota namelijk de vraag hoe wij de netwerkfunctie van Schiphol verder kunnen versterken binnen de ruimte die er is. Mevrouw Wiegman-van Meppelen Scheppink (ChristenUnie): De staatssecretaris stelt dat een broedende kip niet moet worden gestoord maar wil de staatssecretaris jaarlijks voor een uiterste datum alle gegevens bekend maken? Nu moeten wij het via via horen. Het lijkt mij goed als de Kamer hierop kan controleren. Dan de tweede vervolgvraag. De staatssecretaris constateert zelf dat er nog wat discussiepunten zijn en dat zaken nog niet helemaal lopen zoals zou moeten. Kan de staatssecretaris aangeven welke acties hij in de afgelopen jaren heeft ondernomen naar aanleiding van bijvoorbeeld de cijfers over het toenemend gebruik van de Buitenveldertbaan maar ook met betrekking tot de afspraken die met Schiphol zijn gemaakt over de mainportfunctie? Het is nogal wat. De gemaakte afspraken over verkregen rechten om te landen kunnen niet zo snel worden teruggedraaid. Daarover zou ik dus graag meer van de staatssecretaris horen. Daarnaast kijk ik uit naar een reactie van de heer Alders zelf. Volgens mij had er allang een brief met een antwoord aan de bewonersorganisatie kunnen liggen. Ook de Kamer had al veel meer kunnen horen. Ondertussen merken wij dat het achter de schermen rommelt. Ik heb begrepen dat de heer Alders zelfs zou zijn overgegaan tot een soort biechtstoelprocedure waarin een-op-een met allerlei betrokken partijen wordt gesproken. De staatssecretaris kan onze vraag dan toch niet simpelweg afdoen met een antwoord over een broedende kip en de boodschap dat wij maar gewoon even rustig moeten afwachten en hij kan toch niet alleen een procedureel briefje sturen? Wanneer houdt dit gedoe op en wanneer eist deAtsma staatssecretaris gewoon dat afspraken worden nagekomen? Waar blijft de evaluatie van de Alderstafel? Staatssecretaris Atsma: Mevrouw Wiegman brengt verschillende onderwerpen naar voren die op zichzelf met elkaar te maken hebben maar die de kern van de door haar aangezwengelde discussie namelijk de vraag of de Alderstafel op springen staat niet direct raken. De Alderstafel staat niet op springen. Ik zei dat er wordt gezegd dat een broedende kip niet moet worden gestoord. Dat heeft te maken met het antwoord op de vraag hoe wij wellicht tot een betere implementatie en uitvoering van de glijvluchten zouden kunnen komen. Dat vormt één element van de onderwerpen die nu op de agenda staan. Uiteraard wordt de Kamer daarover zo spoedig mogelijk geïnformeerd. Net zo hebben wij de Kamer vanaf dag één tot op dit moment voortdurend geïnformeerd wat betreft de verslagen van de Alderstafel en van de heer Alders persoonlijk. De Kamer heeft daar terecht om gevraagd en wij blijven daarmee doorgaan. De eerste vraag van mevrouw Wiegman betrof de criteria voor het parallel starten. Ik zal ervoor zorgen deze vóór het eerstvolgende algemeen overleg over luchtvaart bij de Kamer liggen. Dat zal in april zijn. Het begrip "selectiviteit" moet leidend zijn als het gaat om de positie van Schiphol. Dat vindt het kabinet en dat heeft de Kamer tot nu toe ook steeds gevonden. Daar heeft iedereen zich aan te houden. De voorzitter: Ik kijk of er de behoefte is om vervolgvragen te stellen. De heer Graus (PVV): Voorzitter ik heb bij hoge uitzondering een vraag aan mevrouw Wiegman. De voorzitter: Nee mijnheer Graus dat doen wij niet ook niet bij hoge uitzondering. De heer Graus (PVV): Dat vind ik heel raar. De voorzitter: Dat snap ik maar u krijgt geen gelegenheid voor een vraag aan mevrouw Wiegman. Er is wel gelegenheid voor vragen aan de staatssecretaris. Mevrouw Van Veldhoven (D66): Voorzitter. Een broedende kip moet je niet storen. Om in de metafoor te blijven: er is wel wat gekakel tussen KLM en Schiphol. Hoe ziet de staatssecretaris zijn rol in die discussie? Staatssecretaris Atsma: Met betrekking tot de broedende kip heb ik gewezen op een uitspraak van de vertegenwoordiger van de bewoners uit de omgeving aan de Alderstafel. De discussie tussen KLM en Schiphol raakt onder andere de vraag wat de hoogte van de tariefstijging zou moeten zijn. Dat is natuurlijk in de eerste plaats de verantwoordelijkheid van de partijen. Wel heb ik beide partijen in de afgelopen weken en maanden een- en andermaal gewezen op de gezamenlijke verantwoordelijkheid met betrekking tot het verder uitbouwen en versterken van de netwerkfunctie vanSchiphol. Dat zal leidend moeten zijn bij alle afwegingen die men moet maken. Ik heb inderdaad de verschillende partijen meerdere keren bij mij aan tafel gehad in de afgelopen weken en maanden zoals mevrouw Van Veldhoven suggereerde. Mevrouw Van Tongeren (GroenLinks): Voorzitter. Dit kabinet vertrouwt op een kleine overheid en wil dat Nederlanders hun eigen verantwoordelijkheid kunnen nemen. Er is nu een hele set groepen die dat heeft gedaan. Zij hebben afspraken gemaakt en hun verantwoordelijkheid genomen. Dit kabinet heeft daar blijkbaar lak aan of kunnen de burgers nog steeds op dit kabinet vertrouwen? Dan zou ik willen weten wanneer de gemaakte afspraken echt rond zijn met een harde datum en een toezegging van de staatssecretaris dat hij erop zal toezien. Staatssecretaris Atsma: Ik kan mevrouw Van Tongeren verzekeren dat de Nederlandse burgers in het algemeen en zeker ook de burgers op wie mevrouw Van Tongeren doelt op het kabinet kunnen blijven vertrouwen tot en met de laatste dag dat het kabinet zit en dat duurt nog heel lang zoals men weet. In die zin herhaal ik dat de afspraken die aan de Alderstafel zijn gemaakt met de omwonenden gewoon worden nagekomen. Mevrouw De Caluwé (VVD): Voorzitter. Op 19 april van dit jaar hebben wij een AO over de Alderstafel en over het Aldersadvies. Dat advies had er al voor kerst moeten liggen. Daarna werd het eind januari en nu zou het eind maart zijn. Kan de staatssecretaris aangeven of daarin nu weer vertraging optreedt? We zijn al sinds 2006 bezig. Er zou nu een eindadvies liggen waardoor er eindelijk besluiten zouden kunnen worden genomen. Staatssecretaris Atsma: Een van de onderdelen van de Alderstafel en van het daaruit voortkomend advies was dat vliegbewegingen naar elders zouden moeten worden geplaatst naar Eindhoven en Lelystad. Ik hoop op 30 maart het advies van de Alderstafel over Lelystad te ontvangen. Dat heeft mevrouw De Caluwé dus tijdig voor het algemeen overleg in haar bezit.