13 Stemmingen moties Media Aan de orde zijn de stemmingen over moties ingediend bij het debat over het onderdeel Media van de begroting van OCW voor het jaar 2014 te weten: - de motie-Jasper van Dijk over een pilot voor één regionaal mediacentrum (33750-VIII nr. 65); - de motie-Heerma over meer horizontale regionale integratie en verticale samenwerking (33750-VIII nr. 67); - de motie-Verhoeven over uitgebreidere regels voor reclame- en telewinkelboodschappen op internet (33750VIII nr. 68). (Zie wetgevingsoverleg van 25 november 2013.) De voorzitter: De motie-Heerma (33750-VIII nr. 67) is in die zin gewijzigd (33750-VIII nr. 71 was nr. 67) en nader gewijzigd dat zij thans luidt: De Kamer gehoord de beraadslaging constaterende dat goede regionale en lokale nieuwsvoorziening van groot belang is voor de lokale en regionale democratie en voor de culturele eigenheid en leefbaarheid in de regio; overwegende dat de regering specifieke zorg heeft voor het stelsel van landelijke regionale en lokale publieke omroepen; constaterende dat het kabinet de regionale omroepen wil laten samenwerken met de landelijke publieke omroep om tot een efficiëntere organisatie van omroepen én een op het publiek gericht bestel te komen; constaterende dat de lokale omroepen aangekondigd hebben zich om te vormen tot streekomroepen; overwegende dat de onderlinge overeenkomsten tussen regionale en lokale omroepen daarmee groter worden en al groter zijn dan die met de landelijke omroep; verzoekt de regering om naast de voorgenomen samenwerking en integratie van taken parallel aan het ingezette traject tussen de regionale omroepen met de landelijke publieke omroep ook in overleg met OLON en ROOS nader onderzoek te doen naar de mogelijkheden tot meer horizontale regionale integratie en verticale samenwerking van regionale omroepen met de lokale omroepen en voor 1 juli 2014 de Kamer hierover te berichten en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 72 was nr. 71 (33750-VIII). Ik stel vast dat wij hier nu over kunnen stemmen. De voorzitter: De motie-Verhoeven (33750-VIII nr. 68) is in die zin gewijzigd (33750-VIII nr. 73 was nr. 68) en nader gewijzigd dat zij thans luidt: De Kamer gehoord de beraadslaging overwegende dat de kansen voor de advertentiemarkt in toenemende mate op internet liggen; overwegende dat door digitalisering voorheen gescheiden werelden van print audio en video elkaar steeds meer op internet tegenkomen; overwegende dat in de Mediawet gedetailleerde regelgeving is opgenomen voor reclame- en telewinkelboodschappen op televisie en radio maar dat voor reclame- en telewinkelboodschappen op internet weinig is vastgelegd en hoofdzakelijk in lagere regelgeving; verzoekt de regering met voorstellen te komen hoe de regels over reclame- en telewinkelboodschappen op internet op vergelijkbare wijze in de wet kunnen worden vormgegeven als de regels over reclame- en telewinkelboodschappen op radio en tv en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 74 was nr. 73 (33750-VIII). Ik stel vast dat wij nu over de gewijzigde moties kunnen stemmen. In stemming komt de motie-Jasper van Dijk (33750-VIII nr. 65). De voorzitter: Ik constateer dat de aanwezige leden van de fracties van het CDA 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de nader gewijzigde motie-Heerma (33750-VIII nr. 72 was nr. 71). De voorzitter: Ik constateer dat de aanwezige leden van de fracties van het CDA de ChristenUnie de VVD 50PLUS D66 GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.In stemming komt de nader gewijzigde motie-Verhoeven (33750-VIII nr. 74 was nr. 73). De voorzitter: Ik constateer dat de aanwezige leden van de fracties van de SGP de ChristenUnie de VVD 50PLUS D66 GroenLinks de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.