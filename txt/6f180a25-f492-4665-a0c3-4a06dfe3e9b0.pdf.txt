17 Stemmingen moties Incidentele suppletoire begroting EZK 2019 inzake Urgenda Aan de orde zijn de stemmingen over moties ingediend bij de behandeling van het wetsvoorstel Wijziging van de begrotingsstaten van het Ministerie van Economische Zaken en Klimaat (XIII) voor het jaar 2019 (incidentele suppletoire begroting inzake Urgenda) te weten: - de motie-Van Raan over de door Urgenda gepresenteerde uitbreidingen van het 40-puntenplan (35236 nr. 4); - de motie-Van Raan over het versneld sluiten van de Nederlandse kolencentrales (35236 nr. 5); - de motie-Van Raan/Ouwehand over het uitroepen van de klimaatnoodtoestand (35236 nr. 6); - de motie-Van der Lee over voor 1 april 2020 een aanvullend pakket klimaatregelen presenteren (35236 nr. 7); - de motie-Sienot over inventariseren van de resterende opgave om te voldoen aan het Urgenda-vonnis (35236 nr. 8). (Zie wetgevingsoverleg van 27 november 2019.) De voorzitter: De motie-Van Raan/Ouwehand (35236 nr. 6) is in die zin gewijzigd dat zij thans luidt: Motie De Kamer gehoord de beraadslaging constaterende dat de klimaatcrisis een grote bedreiging vormt voor het leven op aarde; constaterende dat wereldwijd diverse landen en steden inmiddels de klimaatnoodtoestand hebben uitgeroepen; constaterende dat het Europees Parlement recent een resolutie heeft aangenomen die de klimaatnoodtoestand uitroept; van mening dat het uitroepen van de klimaatnoodtoestand een sterke erkenning is van de gezamenlijke opdracht om een maximale inspanning te leveren om de opwarming van de aarde zo veel als mogelijk te beperken; roept de klimaatnoodtoestand uit en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 9 was nr. 6 (35236).De voorzitter: De motie-Sienot (35236 nr. 8) is in die zin gewijzigd dat zij thans is ondertekend door de leden Sienot en Dik-Faber. Naar mij blijkt wordt de indiening ervan voldoende ondersteund. Zij krijgt nr. 10 was nr. 8 (35236). Ik stel vast dat wij nu over deze gewijzigde moties kunnen stemmen. In stemming komt de motie-Van Raan (35236 nr. 4). De voorzitter: Ik constateer dat de leden van de fracties van de SP de PvdA GroenLinks de PvdD Van Kooten-Arissen 50PLUS D66 het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Raan (35236 nr. 5). De voorzitter: Ik constateer dat de leden van de fracties van de SP de PvdA GroenLinks de PvdD en Van Kooten-Arissen voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Raan/Ouwehand (35236 nr. 9 was nr. 6). De voorzitter: Ik constateer dat de leden van de fracties van de PvdA GroenLinks de PvdD Van Kooten-Arissen en D66 voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van der Lee (35236 nr. 7). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Sienot/Dik-Faber (35236 nr. 10 was nr. 8). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD het CDA de ChristenUnie en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.