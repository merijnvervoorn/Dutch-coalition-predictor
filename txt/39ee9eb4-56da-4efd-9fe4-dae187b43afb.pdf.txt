27 Stemming motie Uitspraak van de minister van BZK over bouwen in het groen Aan de orde is de stemming over een aangehouden motie ingediend bij het debat over de uitspraak van de minister van BZK over bouwen in het groen te weten: - de motie-Ronnes/Laan-Geselschap over het wonen uit de Ladder voor duurzame verstedelijking halen (32847 nr. 427). (Zie vergadering van 13 september 2018.) De voorzitter: De motie-Ronnes/Laan-Geselschap (32847 nr. 427) is in die zin gewijzigd dat zij thans luidt: Motie De Kamer gehoord de beraadslaging constaterende dat voor alle ruimtelijke besluiten van enige omvang die een nieuwe stedelijke ontwikkeling mogelijk maken op grond van artikel 3.6 lid 1 van het Besluit ruimtelijke ordening de zogenaamde Ladder voor duurzame verstedelijking moet worden gevolgd; overwegende dat de Ladder voor duurzame verstedelijking in de praktijk veel onderzoek bureaucratie lange procedures en veel kostbare tijd vergt; verzoekt de regering in overleg met VNG en IPO te onderzoeken hoe de ladder als bedoeld in het Besluit ruimtelijke ordening zodanig aangepast en/of toegepast kan worden dat knelpunten (zoals de discussie rondom rode en groene contouren) die gemeenten ervaren in het besluitvormingstraject voor woningbouw weggenomen worden en daarbij de volgende maatregelen te overwegen: - de ladder expliciet buiten toepassing verklaren voor binnenstedelijke woningbouwplannen en bij openbaarvervoersknooppunten; - een verbod aan de provincies tot nadere regelgeving ter verfijning van de ladder; - de gemeentelijke structuurvisie als toereikende grondslag voor de laddertoetsing aanwijzen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 460 was nr. 427 (32847). Ik stel vast dat wij hier nu over kunnen stemmen.In stemming komt de gewijzigde motie-Ronnes/LaanGeselschap (32847 nr. 460 was nr. 427). De voorzitter: Ik constateer dat de leden van de fracties van DENK 50PLUS de VVD de SGP het CDA de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het eind gekomen van de stemmingen. De vergadering wordt enkele ogenblikken geschorst.