9 Stemming motie Armoede- en schuldenbeleid Aan de orde is de stemming over een aangehouden motie ingediend bij het VAO Armoede- en schuldenbeleid te weten: - de motie-Voortman c.s. over de gevolgen van het opheffen van het voorbehoud op artikel 26 IVRK (24515 nr. 400). (Zie vergadering van 4 juli 2017.) De voorzitter: De motie-Voortman c.s. (24515 nr. 400) is in die zin gewijzigd dat zij thans luidt: Motie De Kamer gehoord de beraadslaging constaterende dat de Sociaal-Economische Raad concludeert dat een derde van de arme kinderen in Nederland meer dan vier jaar in armoede leeft; overwegende dat Nederland als enige land ter wereld een voorbehoud heeft gemaakt bij artikel 26 van het Internationaal Verdrag voor de Rechten van het Kind (IVRK) inzake het recht op sociale zekerheid met als argument dat kinderen reeds via hun ouders sociale zekerheid ontvangen; overwegende dat er situaties zijn waarin niet voldaan wordt aan het recht van kinderen op sociale zekerheid bijvoorbeeld wanneer ouders toeslagen kwijtraken op straat gezet worden of niet-uitkeringsgerechtigd zijn; van mening dat kinderen niet de dupe mogen worden wanneer hun ouders geen recht op sociale zekerheid hebben; verzoekt de regering het Sociaal en Cultureel Planbureau onderzoek te laten doen naar de gevolgen van het opheffen van het voorbehoud op artikel 26 van het Internationaal Verdrag voor de Rechten van het Kind en de Kamer hier uiterlijk 1 maart 2018 over te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 409 was nr. 400 (24515). Ik stel vast dat wij hier nu over kunnen stemmen. In stemming komt de gewijzigde motie-Voortman (24515 nr. 409 was nr. 400).De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze gewijzigde motie hebben gestemd en de leden van de overige fracties ertegen zodat zij is verworpen. Daarmee zijn wij aan het einde van de stemmingen gekomen. De heer Baudet? De heer Baudet (FvD): Wij hadden graag voor de laatste motie van mevrouw Voortman willen stemmen. De voorzitter: Deze opmerking zal in de Handelingen worden opgenomen. De vergadering wordt enkele ogenblikken geschorst.