27 Voorhang Besluit houdende aanpassing van het Besluit bouwwerken leefomgeving Aan de orde is het VSO Voorhang Besluit houdende aanpassing van het Besluit bouwwerken leefomgeving (33118 nr. 150). De voorzitter: Ik ga meteen door met het volgende debat het VSO Voorhang Besluit houdende aanpassing van het Besluit bouwwerken leefomgeving (33118 nr. 150). We hebben twee sprekers van de zijde van de Kamer. De eerste is de heer Koerhuis van de fractie van de VVD. Hij heeft twee minuten spreektijd. De heer Koerhuis (VVD): Voorzitter. In het besluit worden de milieuprestatie-eisen voor woningen aangescherpt van 1 naar 08. Hierdoor wordt 10% van de nieuwbouwhuizen duurder. De VVD was en is hiertegen maar een motie van ons om dit te voorkomen heeft het helaas niet gehaald. Tot onze verbazing wordt in dit besluit ook voorgesteld om de milieuprestatie-eisen tot 2030 stapsgewijs scherper te stellen en uiterlijk in 2030 te halveren. Daarbij wordt aangegeven dat de uitwerking hiervan in 2020 aan de Tweede Kamer wordt aangeboden. De voorzitter: Meneer Koerhuis ik denk dat u iets meer afstand tot de microfoon moet nemen want onze oormembraantjes trillen allemaal. De heer Koerhuis (VVD): Sorry. Vanuit de sector hebben we meegekregen dat dit niet is afgestemd. Zij hadden verwacht dat het bij die aanscherping van 1 naar 08 zou blijven. De extreme aanscherping die nu wordt voorgesteld gaat een groot effect hebben op de huizenprijzen. Dat kunnen wij nu niet gebruiken helemaal niet met het nieuws van vandaag. De woningmarkt heeft al genoeg nadeel gehad van allerlei zware eisen. Daarom dien ik de volgende motie in. Motie De Kamer gehoord de beraadslaging constaterende dat de regering voorstelt om de milieuprestatie-eis voor nieuwbouwwoningen aan te scherpen van 1 naar 08; constaterende dat de regering ook het doel stelt om de milieuprestatie-eis tot 2030 stapsgewijs scherper te stellen en uiterlijk in 2030 te halveren;overwegende dat de aanscherping van de milieuprestatieeis van 1 naar 08 al 10% van de nieuwbouwwoningen raakt; overwegende dat een halvering van de milieuprestatie-eis bijna alle nieuwbouwwoningen gaat raken; verzoekt de regering om met de hele sector van Bouwend Nederland tot Vereniging Eigen Huis een eventuele halvering van de milieuprestatie-eis af te stemmen en daarbij ook de gevolgen voor nieuwbouwkosten in kaart te brengen voor stappen te nemen om de milieuprestatie-eis scherper te stellen dan 08 en gaat over tot de orde van de dag. De voorzitter: Deze motie is voorgesteld door het lid Koerhuis. Naar mij blijkt wordt de indiening ervan voldoende ondersteund. Zij krijgt nr. 154 (33118). Een vraag van mevrouw Van Eijs. Graag kort puntig. Mevrouw Van Eijs (D66): Nederland heeft verklaard dat we in 2030 richting een circulaire economie of halvering gaan oftewel dat we dan nog maar de helft van de grondstoffen gaan gebruiken en dat er sprake is van de helft van de milieueffecten et cetera et cetera. Uiteindelijk moeten we naar een totaal circulaire economie maar uw motie gaat daar dwars tegenin. De heer Koerhuis (VVD): Uiteindelijk hebben we hier ook afgesproken dat we de woningnood gaan oplossen. De voorzitter: Dank u wel. Uw volgende motie. De heer Koerhuis (VVD): Ik had één motie. De voorzitter: O des te beter. Dank u wel. De laatste spreker van de zijde van de Kamer is mevrouw Van Eijs van de fractie van D66. Het woord is aan u. Mevrouw Van Eijs (D66): Dank u wel voorzitter. Dit besluit lijkt heel technisch en er staan veel verschillende dingen in maar toen ik het las moest ik ook denken aan een scène van Friends waarin iemand helemaal krankjorum wordt van zo'n brandmelder die de hele tijd afgaat en niet snapt waarom die afgaat. Dat was toen ik zag dat wordt voorgesteld om op elke verdieping een rookmelder verplicht te stellen. Ik moest dan ook van mijn collega's nog maar een keer benadrukken bij de minister dat het goed werkende en voordelige brandmelders moeten zijn aangezien we dit voor iedereen gaan verplichten. Daarom dien ik de volgende motie in.Motie De Kamer gehoord de beraadslaging constaterende dat er een voorstel ligt tot het verplicht installeren van een rookmelder op elke etage; overwegende dat veiligheid van groot belang is maar maatregelen ook op moeten wegen tegen het doel; verzoekt de regering een nulmeting en een jaarlijkse monitoring van de effecten van de verplichte installatie van rookmelders uit te voeren en de Kamer hierover jaarlijks te informeren en gaat over tot de orde van de dag. De voorzitter: Deze motie is voorgesteld door het lid Van Eijs. Naar mij blijkt wordt de indiening ervan voldoende ondersteund. Zij krijgt nr. 155 (33118). Dank u wel. Tot zover de termijn van de Kamer. De minister kan meteen antwoorden zie ik. Het woord is aan haar. Minister Ollongren: Voorzitter. Laat ik beginnen met de motie op stuk nr. 154 van de heer Koerhuis. Die ziet eigenlijk op de toekomstige ontwikkeling. De heer Koerhuis vindt het van belang om met de sector te overleggen. Het lijkt mij een terecht punt dat we inderdaad in toekomstige aanscherpingen van een milieuprestatie-eis aandacht hebben voor de kosten en dat er brede afstemming is met de hele sector dus ik laat het oordeel graag aan de Kamer. De motie op stuk nr. 155 van mevrouw Van Eijs ziet op de rookmelders. Ik ben het ook met haar eens dat het belangrijk is om dat goed in de gaten te houden. Ik zal voorafgaand aan de invoering van de eis — dat is op 1 juli 2022 — dan ook een nulmeting laten uitvoeren. Ik kan het oordeel over de motie aan de Kamer laten. De voorzitter: Helder. Dank. De heer Smeulders nog kort puntig. De heer Smeulders (GroenLinks): We hebben de motie nog niet maar volgens mij heb ik de heer Koerhuis horen voorlezen dat we die aanscherping nog maar niet moeten doen. Als de minister zegt dat zij het oordeel aan de Kamer laat dan vind ik dat een beetje gek omdat die aanscherping in lijn is met haar eigen beleid. Minister Ollongren: Ik heb de motie zo gelezen — maar misschien heb ik haar dan verkeerd gelezen — dat de heer Koerhuis instemt met het voorstel dat er nu ligt en dat hij het heeft over de toekomst waarin verdere aanscherpingen aan de orde zouden kunnen zijn.De voorzitter: Ik stel even vast dat de heer Koerhuis dat beaamt. Dank u wel. Tot zover dit debat. De beraadslaging wordt gesloten. De voorzitter: Ook over deze moties stemmen wij op dinsdag in de week na Prinsjesdag. Dank aan de minister van Binnenlandse Zaken en Koninkrijksrelaties voor haar aanwezigheid. Ik schors een enkele minuut en dan gaan we praten over het initiatiefwetsvoorstel. De vergadering wordt enkele ogenblikken geschorst. Voorzitter: Arib