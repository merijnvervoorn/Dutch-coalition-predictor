39 Stemmingen moties Pensioenonderwerpen Aan de orde zijn de stemmingen over moties ingediend bij het VAO Pensioenonderwerpen te weten: - de motie-Ulenbelt/Klein over een opbouwpercentage van ten minste 2% (32043 nr. 181); - de motie-Madlener over geen pensioenkortingen in 2014 (32043 nr. 183); - de motie-Lodders over meer flexibiliteit bij de aankoop van het pensioen (32043 nr. 185). (Zie vergadering van 3 december 2013.) De voorzitter: Ik geef gelegenheid tot het afleggen van een stemverklaring vooraf. De heer Madlener (PVV): Voorzitter. In de motie-Ulenbelt/Klein op stuk nr. 181 van de SP en 50PLUS staat dat een goed pensioen ten minste 2% opbouw vereist. Dat klinkt sympathiek en het is beter dan wat het kabinet doet maar het is nog steeds een enorme verslechtering ten opzichte van de huidige situatie. Dat is de reden waarom de fractie van de PVV tegen deze motie zal stemmen. In stemming komt de motie-Ulenbelt/Klein (32043 nr. 181). De voorzitter: Ik constateer dat de aanwezige leden van de fracties van 50PLUS en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Madlener (32043 nr. 183). De voorzitter: Ik constateer dat de aanwezige leden van de fracties van de PVV Bontes 50PLUS en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Lodders (32043 nr. 185). De voorzitter: Ik constateer dat de aanwezige leden van de fracties van de PVV Bontes de SGP het CDA de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de ChristenUnie ertegen zodat zij is aangenomen.