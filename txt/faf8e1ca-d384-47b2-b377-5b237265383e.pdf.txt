19 Stemmingen moties Doorstroming huurmarkt Aan de orde zijn de stemmingen over moties ingediend bij de behandeling van het wetsvoorstel Wet doorstroming huurmarkt 2015 te weten: - de motie-Bashir over afzien van inkomensafhankelijke huurverhogingen (34373 nr. 38); - de motie-Bashir over het maximeren van het aantal tijdelijke huurcontracten (34373 nr. 39); - de motie-Bashir over een overgangsregeling voor antikrakers (34373 nr. 40); - de motie-Van Vliet over een betere aansluiting tussen de gereguleerde en de vrije huursector (34373 nr. 42); - de motie-Schouten over afspraken met verhuurders over publicatie van de huursom (34373 nr. 43); - de motie-Schouten over de verlaging van de toewijzingsgrens (34373 nr. 44); - de motie-Albert de Vries over de rechtsbescherming van huurders van huisvesting voor een kortere duur (34373 nr. 45); - de motie-Koolmees over de wijze waarop de inkomensafhankelijke huurverhoging wordt vastgesteld (34373 nr. 46). (Zie vergadering van 4 februari 2016.) De voorzitter: De motie-Schouten (34373 nr. 44) is in die zin gewijzigd dat zij thans luidt: Motie De Kamer gehoord de beraadslaging constaterende dat op grond van de inkomenstoets inkomens boven de circa €39.000 per jaar een maximale huurstijging kunnen krijgen van inflatie plus 4% waar nu inflatie plus 2% geldt; overwegende dat bij de voorgenomen verlaging van de toewijzingsgrens van circa €39.000 naar circa €34.000 een grotere groep te maken krijgt met een maximale huurstijging per jaar van inflatie plus 4%; overwegende dat inkomens tussen de €34.000 en €44.000 niet in aanmerking komen voor huurtoeslag vaak een te laag inkomen hebben voor het verkrijgen van een hypotheek en er nog een tekort is aan middeldure huurwoningen boven de liberalisatiegrens; verzoekt de regering tijdig voordat de toewijzingsgrens wordt verlaagd inzicht te geven in:- de effecten van maximale huurverhoging van inflatie plus 4% voor de groep €34.000 tot €39.000 en hierbij de ervaring met deze maximale huurverhoging bij de groep €39.000 tot €44.000 te betrekken; - de ontwikkeling van het aanbod in de middeldure huursector en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 51 was nr. 44 (34373). Ik stel vast dat wij hier nu over kunnen stemmen. In stemming komt de motie-Bashir (34373 nr. 38). De voorzitter: Ik constateer dat de aanwezige leden van de fracties van de SP 50PLUS de Groep Kuzu/Öztürk Klein de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bashir (34373 nr. 39). De voorzitter: Ik constateer dat de aanwezige leden van de fracties van de SP en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bashir (34373 nr. 40). De voorzitter: Ik constateer dat de aanwezige leden van de fractie van de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Vliet (34373 nr. 42). De voorzitter: Ik constateer dat deze motie met algemene stemmen is aangenomen. In stemming komt de motie-Schouten (34373 nr. 43). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk Klein de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Schouten (34373 nr. 51 was nr. 44).De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk Klein de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Albert de Vries (34373 nr. 45). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Koolmees (34373 nr. 46). De voorzitter: Ik constateer dat de aanwezige leden van de fracties van de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.