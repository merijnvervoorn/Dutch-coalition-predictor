11 Stemmingen moties Auteursrecht Aan de orde zijn de stemmingen over moties ingediend bij het VAO Auteursrecht te weten: - de motie-Kwint/Buitenweg over een proportionele en billijke vergoeding voor video on demand (29838 nr. 97); - de motie-Kwint over verplicht aansluiten bij de Geschillencommissie Auteurscontractenrecht (29838 nr. 98); - de motie-Buitenweg over bevorderen dat zo veel mogelijk opdrachtgevers zich aansluiten bij de geschillencommissie (29838 nr. 99). (Zie vergadering van 20 november 2018.) De voorzitter: Op verzoek van de heer Kwint stel ik voor zijn motie (29838 nr. 97) aan te houden. Daartoe wordt besloten. In stemming komt de motie-Kwint (29838 nr. 98). De voorzitter: Ik constateer dat de leden van de fracties van de SP en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Buitenweg (29838 nr. 99). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de SGP voor deze motie hebben gestemd en de leden van de overige fracties ertegen zodat zij is verworpen.