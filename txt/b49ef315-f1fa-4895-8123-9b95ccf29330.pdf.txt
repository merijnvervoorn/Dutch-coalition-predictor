32 Stemmingen moties Tiende incidentele suppletoire begroting inzake regelingen in verband met hoge energieprijzen Aan de orde zijn de stemmingen over aangehouden moties ingediend bij de behandeling van het wetsvoorstel Wijziging van de begrotingsstaat van het Ministerie van Economische Zaken en Klimaat (XIII) voor het jaar 2022 (Tiende incidentele suppletoire begroting inzake regelingen in verband met hoge energieprijzen) te weten: - de motie-Van der Plas over het monitoren van de oversterfte door onderkoeling (36252 nr. 16); - de motie-Van der Plas over een Nationaal Koudeplan (36252 nr. 17); - de motie-Van der Plas/Omtzigt over een regeling voor chronisch zieken met een sterk verhoogde energierekening (36252 nr. 18); - de motie-Omtzigt c.s. over een regeling waarin is vastgelegd wat een passende vergoeding is voor de stroomkosten in 2023 (36252 nr. 23). (Zie vergadering van 14 december 2022.) De voorzitter: De motie-Van der Plas/Omtzigt (36252 nr. 18) is in die zin gewijzigd dat zij thans luidt: Motie De Kamer gehoord de beraadslaging constaterende dat bij het creëren van het energieplafond voor huishoudens automatisch is uitgegaan van fysiek gezonde mensen; overwegende dat mensen met een medische aandoening beperking of chronisch zieken zoals mensen met reuma of een spieraandoening nauwelijks kunnen besparen op stroom en gas; constaterende dat de overheid er is voor de burger en niet andersom; verzoekt het kabinet met spoed in gesprek te gaan met de Vereniging van Nederlandse Gemeenten (VNG) de Landelijk Huisartsen Vereniging (LHV) en vertegenwoordigende organisaties van mensen met een chronische ziekte om te komen tot een regeling voor alle chronisch zieken met een sterk verhoogde energierekening die bij de Wmo van gemeenten bekend zijn en/of een indicatie van hun huisarts hebben en de Kamer voor 1 februari 2023 over de voortgang te informeren en gaat over tot de orde van de dag. Zij krijgt nr. 34 was nr. 18 (36252).De voorzitter: De motie-Omtzigt c.s. (36252 nr. 23) is in die zin gewijzigd dat zij thans is ondertekend door de leden Omtzigt Van der Plas Van der Lee Thijssen Leijten Agema Van Haga Den Haan Azarkan Van Houwelingen Koekkoek Stoffer PouwVerweij Van Raan Sylvana Simons en Gündoğan. Zij krijgt nr. 35 was nr. 23 (36252). Ik stel vast dat wij nu over deze gewijzigde moties kunnen stemmen. In stemming komt de motie-Van der Plas (36252 nr. 16). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Omtzigt de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de fracties van Fractie Den Haan D66 en de ChristenUnie ertegen zodat zij is aangenomen. In stemming komt de motie-Van der Plas (36252 nr. 17). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Omtzigt BBB JA21 de PVV FVD en Groep Van Haga voor deze motie hebben gestemd en de leden van de fracties van Fractie Den Haan D66 de ChristenUnie de VVD de SGP en het CDA ertegen zodat zij is verworpen. In stemming komt de gewijzigde motie-Van der Plas/Omtzigt (36252 nr. 34 was nr. 18). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Omtzigt de SGP BBB JA21 de PVV FVD en Groep Van Haga voor deze gewijzigde motie hebben gestemd en de leden van de fracties van D66 de ChristenUnie de VVD en het CDA ertegen zodat zij is verworpen. In stemming komt de gewijzigde motie-Omtzigt c.s. (36252 nr. 35 was nr. 23). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD het CDA BBB JA21 de PVV FVD en Groep Van Haga voor deze gewijzigde motie hebben gestemd en de leden van de fractie van de SGP ertegen zodat zij is aangenomen. Mevrouw Van der Plas van BBB. Mevrouw Van der Plas (BBB): Dank u wel. Onder punt 26 stemmingen over aangehouden moties ingediend bij de Tiende incidentele suppletoire begroting inzake regelingen in verband met hoge energieprijzen is de motie op stuk nr. 16 over het monitoren vande oversterfte door onderkoeling aangenomen. Ik zou graag een brief krijgen van het kabinet over hoe het deze motie gaat uitvoeren. De voorzitter: Dank u wel. We zullen dit doorgeleiden naar het kabinet. De heer Omtzigt. De heer Omtzigt (Lid Omtzigt): Voorzitter. Mijn enige motie van vandaag is aangenomen. Die gaat over een energievergoeding voor mensen die constant zuurstof of een nierdialyseapparaat nodig hebben. Die vergoeding was veel te laag. Ik wil de gewijzigde regeling die echt op 1 januari moet ingaan binnen een week ontvangen en ik wil ook weten hoe dekkend de vergoeding is die zij krijgen. De voorzitter: Dank u wel. We zullen dit doorgeleiden naar het kabinet. De heer Grinwis van de ChristenUnie. De heer Grinwis (ChristenUnie): Voorzitter wij wensen geacht te worden voor de motie op stuk nr. 16 te hebben gestemd. We werden net te laat wakker. De voorzitter: Dank u wel. We zullen dit opnemen in de Handelingen.