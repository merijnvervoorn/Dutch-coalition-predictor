6 Stemming motie Douane Aan de orde is de stemming over een aangehouden motie ingediend bij het debat over Douane te weten: - de motie-Omtzigt/Bruins over een standaard voor onderzoek naar overheidshandelen (31934 nr. 44). (Zie notaoverleg van 14 december 2020.) De voorzitter: De motie-Omtzigt/Bruins (31934 nr. 44) is in die zin gewijzigd dat zij thans luidt: Motie De Kamer gehoord de beraadslaging constaterende dat het wenselijk is dat er standaarden zijn voor onafhankelijk onderzoek naar het handelen van de overheid; verzoekt de regering samen met onder andere de WRR en de KNAW een code of standaard te ontwikkelen voor onderzoek van de overheid naar de overheid en daarin in te gaan op onder andere opdrachtverlening onafhankelijkheid inzagerecht correctierecht publicatierecht en recht van de Kamer op het horen van de onderzoekers en die voor oktober 2021 voor te leggen aan de Kamer en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 46 was nr. 44 (31934). Ik stel vast dat wij hier nu over kunnen stemmen. In stemming komt de gewijzigde motie-Omtzigt/Bruins (31934 nr. ?? was nr. 44). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en de PVV voor deze gewijzigde motie hebben gestemd zodat zij is aangenomen. Met algemene stemmen meneer Omtzigt. Nee niet met algemene stemmen. Pardon. Forum is er niet. Sorry. Bijna. O daar komt hij! Helaas te laat. De heer Omtzigt (CDA): Hij is de enige die mijn motie niet steunt maar dat zal ik hem niet kwalijk nemen.Voorzitter. Ik zou graag voor aankomende dinsdag een voorstel ontvangen waaruit blijkt hoe deze motie uitgevoerd wordt want dit onderzoek is hoogstnoodzakelijk. Het gaat namelijk over onafhankelijke onderzoeken. De voorzitter: Ik stel voor het stenogram van dit deel van de vergadering door te geleiden naar het kabinet.