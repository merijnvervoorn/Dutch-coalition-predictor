16 Stemmingen moties Wet vaste huurcontracten Aan de orde zijn de stemmingen over moties ingediend bij de behandeling van het Voorstel van wet van de leden Nijboer en Grinwis tot wijziging van Boek 7 van het Burgerlijk Wetboek en de Overgangswet nieuw Burgerlijk Wetboek in verband met het afschaffen van tijdelijke huurcontracten voor zelfstandige woonruimten (Wet vaste huurcontracten) te weten: - de motie-Boulakjar over in gesprek met gemeenten meer ruimte creÃ«ren voor kamerverhuur met campuscontracten (36195 nr. 13); - de motie-Beckerman over de Monitor Tijdelijke Verhuur continueren (36195 nr. 14); - de motie-Peter de Groot over het effect van de stapeling en aanscherping van huurwetten op het aanbod van huurwoningen monitoren (36195 nr. 15). (Zie vergadering van 11 mei 2023.) In stemming komt de motie-Boulakjar (36195 nr. 13). De voorzitter: Ik constateer dat de leden van de fracties van GroenLinks Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV en FVD voor deze motie hebben gestemd en de leden van de fracties van de SP BIJ1 en Groep Van Haga ertegen zodat zij is aangenomen. In stemming komt de motie-Beckerman (36195 nr. 14). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV en FVD voor deze motie hebben gestemd en de leden van de fractie van Groep Van Haga ertegen zodat zij is aangenomen. In stemming komt de motie-Peter de Groot (36195 nr. 15). De voorzitter: Ik constateer dat de leden van de fracties van GroenLinks Volt Fractie Den Haan de PvdA D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de fracties van de SP BIJ1 DENK en de PvdD ertegen zodat zij is aangenomen.