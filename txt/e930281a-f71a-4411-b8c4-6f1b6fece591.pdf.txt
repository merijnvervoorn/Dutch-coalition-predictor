21 Stemmingen moties Positie postpakketbezorgers bij PostNL Aan de orde zijn de stemmingen over moties ingediend bij het debat over de positie van postpakketbezorgers bij PostNL te weten: - de motie-Ulenbelt over alle belanghebbenden betrekken bij het opstellen van de modelovereenkomst (29502 nr. 117); - de motie-Van Weyenberg/Pieter Heerma over een nadrukkelijker rol van de Inspectie SZW in de pakketbezorgingssector (29502 nr. 118). (Zie vergadering van 10 februari 2016.) De voorzitter: De motie-Van Weyenberg/Pieter Heerma (29502 nr. 118) is in die zin gewijzigd dat zij thans luidt: Motie De Kamer gehoord de beraadslaging constaterende dat er al enkele jaren zorgen zijn over de arbeidsomstandigheden van pakketbezorgers; constaterende dat het aantal inspecties op arbeidsmarktfraude sinds 2011 gehalveerd is; overwegende dat wetgeving alleen effect heeft als hier ook op gehandhaafd wordt; verzoekt de regering de Inspectie SZW een nadrukkelijkere rol te laten spelen in de handhaving in de pakketbezorgingssector; verzoekt de regering tevens om de Kamer voorafgaand aan de Voorjaarsnota te informeren in hoeverre dit mogelijk is binnen de capaciteit van de Inspectie SZW zonder dat dit ten koste gaat van de overige activiteiten van de Inspectie SZW; en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 119 was nr. 118 (29502). Ik stel vast dat wij hier nu over kunnen stemmen. In stemming komt de motie-Ulenbelt (29502 nr. 117).De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk en Klein voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Weyenberg/Pieter Heerma (29502 nr. 119 was nr. 118). De voorzitter: Ik constateer dat deze gewijzigde motie met algemene stemmen is aangenomen.