7 Arbeidsmarktbeleid in de zorg Aan de orde is het VAO Arbeidsmarktbeleid in de zorg (AO d.d. 07/12). De voorzitter: We vervolgen met het VAO Arbeidsmarkt in de zorg. Een hartelijk woord van welkom aan de minister. Fijn dat u bij ons bent. We hebben zes deelnemers van de zijde van de Kamer waarvan er vier gaan spreken. De eerste is de zorgwoordvoerder van de PVV de heer Markuszower. Het woord is aan hem en hij heeft zoals alle sprekers twee minuten spreektijd. De heer Markuszower vervangt mevrouw Agema. De heer Markuszower (PVV): Zo is het voorzitter. Dank u wel. Inderdaad mede namens mevrouw Agema wil ik de Kamer een drietal moties voorlezen. Ik begin bij de eerste. Motie De Kamer gehoord de beraadslaging verzoekt de regering zorgbreed en Kamerbreed zo veel mogelijk concrete voorstellen te verzamelen die kunnen leiden tot meer zorgmedewerkers en deze onder te brengen in een uit te voeren Deltaplan Zorgmedewerkers en gaat over tot de orde van de dag. De voorzitter: Deze motie is voorgesteld door de leden Markuszower en Agema. Naar mij blijkt wordt de indiening ervan voldoende ondersteund. Zij krijgt nr. 294 (29282). De heer Markuszower (PVV): De tweede motie luidt: Motie De Kamer gehoord de beraadslaging verzoekt de regering een overheadnorm de aanpak van verspilling van geld en producten fraudebestrijding en het blokkeren van het weglekken van zorgmiljoenen middels zorg-bv's ook te betrekken bij de plannen om te komen tot meer zorgmedewerkers en gaat over tot de orde van de dag.De voorzitter: Deze motie is voorgesteld door de leden Markuszower en Agema. Naar mij blijkt wordt de indiening ervan voldoende ondersteund. Zij krijgt nr. 295 (29282). De heer Markuszower (PVV): Dan de laatste motie. Motie De Kamer gehoord de beraadslaging verzoekt de regering de uitkomsten uit de projecten In voor zorg! (Balkenende IV) Experiment regelarme instellingen (Rutte I) en Waardigheid en trots (Rutte II) te vatten in concrete voorstellen voor het schrappen van regels en gaat over tot de orde van de dag. De voorzitter: Deze motie is voorgesteld door de leden Markuszower en Agema. Naar mij blijkt wordt de indiening ervan voldoende ondersteund. Zij krijgt nr. 296 (29282). Dank u wel. Dan gaan we luisteren naar mevrouw Ellemeet van de fractie van GroenLinks. Mevrouw Ellemeet (GroenLinks): Dank u wel voorzitter. Ik heb een motie. Motie De Kamer gehoord de beraadslaging constaterende dat er tot 2025 125.000 extra verpleegkundigen en verzorgenden nodig zijn; overwegende dat een goed salaris bijdraagt aan de aantrekkelijkheid van de sector; overwegende de signalen uit het veld over het verschillend inschalen van verpleegkundigen met vergelijkbare functiezwaarte in ziekenhuizen enerzijds en verpleeghuizen en de wijkverpleging anderzijds; verzoekt de regering de signalen over ongelijke beloning tussen verpleegkundigen in ziekenhuizen enerzijds en verpleegkundigen in de verpleeghuizen en de wijkverpleging anderzijds over te brengen aan de sociale partners met het verzoek hier kritisch naar te kijken en gaat over tot de orde van de dag.De voorzitter: Deze motie is voorgesteld door het lid Ellemeet. Naar mij blijkt wordt de indiening ervan voldoende ondersteund. Zij krijgt nr. 297 (29282). Dank u wel. Dan komt nu de heer De Lange van de VVD. De heer De Lange (VVD): Voorzitter dank u wel. Ik zou een motie willen indienen. Motie De Kamer gehoord de beraadslaging constaterende dat de "zorgkanjers" die dag en nacht klaarstaan voor liefdevolle en goede zorg onze steun en waardering verdienen; constaterende dat er naar verwachting 190.000 extra medewerkers in de zorg nodig zijn in de komende periode tot en met 2022 en dat er een tekort dreigt van ongeveer 100.000 tot 125.000 medewerkers als we nu niet iets extra's of iets anders doen; constaterende dat de regering heeft toegezegd om in het voorjaar van 2018 te komen met een brede arbeidsmarktagenda voor de gehele zorg; overwegende dat het hier gaat om een urgent probleem waarbij de zorginstellingen zelf samen met de werknemersén werkgeversorganisaties het onderwijs overheden en andere partijen aan zet zijn om met elkaar doelgerichte oplossingen te vinden die recht doen aan regionale verschillen; verzoekt de regering om: - in overleg met zorgpartijen onderwijs en overheden aan de hand van heldere en meetbare doelstellingen inzichtelijk te maken hoe de vooruitgang van de brede arbeidsmarktagenda wordt gemonitord waarbij als uitgangspunt geldt dat de administratieve lasten niet toenemen; - de mensen die vandaag werken in de zorg en de toekomstige zorgprofessionals hier nadrukkelijk bij te betrekken; - in de monitoring de regionale verschillen goed in beeld te brengen; - te stimuleren dat de goede en inspirerende voorbeelden breed worden geïmplementeerd; - de Tweede Kamer jaarlijks in het voorjaar en het najaar hierover te rapporteren en gaat over tot de orde van de dag. De voorzitter: Deze motie is voorgesteld door de leden De Lange Bergkamp Dik-Faber en Van den Berg. Naar mij blijkt wordt de indiening ervan voldoende ondersteund. Zij krijgt nr. 298 (29282).Mevrouw Dijksma is er niet en dat betekent dat de heer De Lange de laatste spreker was van de zijde van de Kamer. Zal ik schorsen voor een enkel minuutje wellicht? Perfect de minister kan meteen antwoorden. Het woord is aan hem. Minister De Jonge: Voorzitter dank u wel. Ik ga ervan uit dat die laatste motie nog even wordt gebracht. Tegen de tijd dat we daar zijn heb ik haar ook onder mijn neus liggen. De voorzitter: Maar u heeft dan wel een kwartiertje nodig om haar te lezen volgens mij want ze was niet te kort. Minister De Jonge: Ik lees haar gewoon straks nog een keer voor. We kijken wel hoe we het zo meteen doen. Voorzitter. Dank voor de moties naar aanleiding van het eerdere AO over de arbeidsmarkt in de zorg. Ik loop de moties na op volgorde van indienen en voeg daar het oordeel van het kabinet aan toe. De eerste motie van de leden Markuszower en Agema zou ik willen ontraden. Als ik de motie lees voegt zij niet heel veel toe aan datgene wat we van plan zijn en wat ik ook uitvoerig heb toegelicht. Zij zou alleen een nieuwe titel toevoegen. Het plan van aanpak dat er toch al gaat komen zouden we dan opeens "Deltaplan" gaan noemen. Ik geloof niet dat dit ons heel veel verder brengt dus ik zou deze motie willen ontraden. De motie op stuk nr. 295 zou ik ook willen ontraden. We hebben naast het programma Arbeidsmarkt ook een programma Rechtmatige zorg. Beide zijn te verwachten in het eerste kwartaal van 2018. Die beide programma's bieden een antwoord op de thema's die hier worden genoemd terecht overigens want ik ben het daar van harte mee eens. Wij komen daarover te spreken in het voorjaar en daarvoor zou nu geen aanvullende motie noodzakelijk zijn. De motie op stuk nr. 296 verzoekt om de uitkomsten van eerdere projecten — In voor zorg! Experiment regelarme instellingen en Waardigheid en trots — te betrekken bij de nieuwe plannen om de regeldruk tegen te gaan. Ik sluit me daarbij aan en wil het oordeel hierover aan de Kamer laten. Het kan inderdaad heel nuttig zijn om die bij de eerdere ideeën over het schrappen van regels te betrekken. Dan kom ik bij de motie op stuk nr. 297. Daarbij moet ik opmerken dat dit type thematiek eigenlijk onderwerp van gesprek is aan de cao-tafel. Ik denk dat de motie aan die verhouding goed recht doet door te spreken over het overbrengen van de zorg en de signalen die u heeft gekregen aan de sociale partners. Om die reden zou ik het oordeel aan de Kamer kunnen laten. De laatste motie is inderdaad een heel epistel. Ik denk dat ook deze best weer op de literatuurlijst gezet kan worden van een gemiddelde middelbare school. Dat gezegd zijnde is zij denk ik wel heel ondersteunend aan datgene wat wij in de komende periode als grote opdracht hebben. Wij hebben hier uitvoerig debat over gevoerd in het AO. Ik zou deze motie willen overnemen.De voorzitter: Ik moet even vragen of er leden zijn die daartegen bezwaar hebben. Dat is vooralsnog niet het geval. Mevrouw Kooiman. Mevrouw Kooiman (SP): Daar wil ik bezwaar tegen aantekenen. Ik zie niet in hoe je meer kan monitoren en hulpverleners nog meer in de gaten kan houden zodat het deze motie gaat helpen. Dat kan alleen maar tot meer registratie leiden. De voorzitter: Perfect. Dank u wel. Zij wordt dan gewoon in stemming gebracht. Ik hoor graag nog de aanbeveling van de minister. Minister De Jonge: Als de motie in stemming wordt gebracht zou ik het oordeel aan de Kamer willen laten. Ik ben het ermee eens dat is volgens mij uitvoerig in het debat gewisseld dat dit niet tot een extra registratieverplichting van professionals moet leiden. Volgens mij is het huiswerk in mijn richting dat ik uw Kamer twee keer per jaar goed in de gelegenheid moet stellen om het debat hierover te kunnen voeren en dat ik daartoe een goede monitor moet inrichten die daadwerkelijk tot op het niveau van de regio informatie biedt en zicht biedt op de problematiek in de arbeidsmarkt. Ik zie haar dus als huiswerk in mijn richting en met dat huiswerk ga ik graag aan de slag. De voorzitter: U heeft de komende weken alle tijd voor huiswerk zou ik zeggen. Minister De Jonge: Zo is dat. De voorzitter: Tot zover dit debat. De beraadslaging wordt gesloten. De voorzitter: Ik schors voor enkele ogenblikken en dan gaan we praten over de F-35. Hartelijk dank aan de minister voor zijn aanwezigheid hier. De vergadering wordt enkele ogenblikken geschorst.