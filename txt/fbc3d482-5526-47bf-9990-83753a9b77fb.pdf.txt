42 Stemming motie Jaarverslag en slotwet ministerie van Onderwijs Cultuur en Wetenschap 2022 en Staat van het Onderwijs 2023 Aan de orde is de stemming over een aangehouden motie ingediend bij het debat over jaarverslag en slotwet van het ministerie van Onderwijs Cultuur en Wetenschap over 2022 de Staat van het Onderwijs 2023 en voortzetting beantwoording commissiedebat Kansengelijkheid in het funderend onderwijs te weten: - de motie-Peters over ook rustige pauzes voor kinderen met een continurooster (36360-VIII nr. 14). (Zie wetgevingsoverleg van 26 juli 2023.) De voorzitter: De motie-Peters (36360-VIII nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat steeds meer scholen gebruikmaken van het zogenoemde continurooster; overwegende dat kinderen op deze scholen soms te weinig tijd hebben om hun lunch te eten waardoor regelmatig redelijk volle broodtrommeltjes weer mee naar huis gaan; overwegende dat kinderen op deze scholen door middel van educatieve filmpjes lunchtijd inboeken als onderwijstijd; overwegende dat scholen autonomie hebben om zelf te bepalen hoe ze de dag indelen; verzoekt de regering om samen met scholen en ouders voorbeelden in kaart te brengen van scholen met een continurooster waarbij kinderen rustig pauze kunnen hebben geen filmpjes hoeven te kijken en tijd hebben om hun lunch op te eten en gaat over tot de orde van de dag. Zij krijgt nr. 15 was nr. 14 (36360-VIII). Ik stel vast dat wij hier nu over kunnen stemmen. In stemming komt de gewijzigde motie-Peters (36360-VIII nr. 15 was nr. 14). De voorzitter: Ik constateer dat de leden van de fracties van de SP BIJ1 DENK Fractie Den Haan de PvdD Lid Gündoğan LidOmtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.