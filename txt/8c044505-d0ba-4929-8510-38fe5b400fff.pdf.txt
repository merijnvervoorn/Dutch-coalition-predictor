21 Stemmingen moties Budget Internationale Veiligheid Aan de orde zijn de stemmingen over moties ingediend bij het debat over het Budget Internationale Veiligheid te weten: - de motie-Sjoerdsma over activiteiten uitsluiten van het Budget Internationale Veiligheid (33750-XVII nr. 9); - de motie-Voordewind over het schrappen van economische belangen als afweging bij het BIV (33750-XVII nr. 10); - de motie-Voordewind over BIV-missies toetsen aan de New Deal for fragile states (33750-XVII nr. 11); - de motie-Van Ojik/Sjoerdsma over versterking van de rol van vrouwen in conflictsituaties als voorwaarde (33750XVII nr. 13); - de motie-Van Laar over langetermijnperspectief schetsen bij missies gefinancierd uit het BIV (33750-XVII nr. 14); - de motie-Van Laar over versterking van de rol van vrouwen in conflictsituaties als uitgangspunt (33750-XVII nr. 15). (Zie notaoverleg van 11 november 2013.) De voorzitter: Aangezien de motie-Van Laar (33750-XVII nr. 15) is ingetrokken maakt zij geen onderwerp van behandeling meer uit. De voorzitter: De motie-Van Laar (33750-XVII nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat het uitgangspunt van het Budget Internationale Veiligheid is om defensie diplomatie en ontwikkeling te integreren om zo op een duurzame wijze bij te dragen aan een goed functionerende internationale rechtsorde; constaterende dat conflictsituaties vragen om langdurige betrokkenheid; overwegende dat een langetermijnstrategie daarvoor cruciaal is; verzoekt de regering bij elke missie gefinancierd uit het BIV expliciet aan te geven wat het perspectief op lange termijn is waarbij inbegrepen de inzet van de internationale gemeenschap en voor zover mogelijk aan te geven hoe Nederland invulling geeft aan zijn betrokkenheid op de lange termijn en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 45 was nr. 14 (33750-XVII). De voorzitter: De motie-Van Ojik/Sjoerdsma (33750-XVII nr. 13) is in die zin gewijzigd dat zij thans luidt: De Kamer gehoord de beraadslaging constaterende dat vrouwen en meisjes vaak het meest kwetsbaar zijn in conflictsituaties; constaterende dat vrouwen en meisjes cruciaal zijn voor economische ontwikkeling en daarmee de stabiliteit en opbouw van een land; verzoekt de regering bij de inzet van het Budget voor Internationale Veiligheid als uitgangspunt te nemen dat die inzet bijdraagt aan de versterking van de rol van vrouwen in conflictsituaties door hen te betrekken bij contextanalyses door de rechten van vrouwen en meisjes tijdens gewapende conflicten te beschermen door rekening te houden met de impact van operaties op vrouwen en door de participatie van vrouwen in vredesonderhandelingen en wederopbouw te bevorderen en gaat over tot de orde van de dag. Deze gewijzigde motie is thans ondertekend door de leden Van Ojik Sjoerdsma en Van Laar. Naar mij blijkt wordt de indiening ervan voldoende ondersteund. Zij krijgt nr. 46 was nr. 13 (33750-XVII). De voorzitter: De motie-Voordewind (33750-XVII nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering als uitgangspunt hanteert dat het BIV ontwikkelingsrelevant zal zijn en zal bijdragen aan het oplossen van de problemen in een land of regio; constaterende dat een coalitie van conflictlanden donoren en internationale organisaties een agenda voor fragiele staten is overeengekomen (New Deal for Engagement in Fragile States) vanuit een integrale (3D) aanpak en dat deze agenda daarmee bijdraagt aan ontwikkelingsrelevantie en coherentie; constaterende dat de beleidsnota Wat de wereld verdient stelt dat de uitgangspunten van de New Deal richtinggevend zijn voor de bestedingen van het BIV;verzoekt de regering de Kamer jaarlijks te informeren over hoe besteding van BIV-gelden bijdraagt aan de Peace and State Building Goals van de New Deal en over hoe in contextanalyses zorg is gedragen voor consultatie van burgers en vrouwen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 47 was nr. 11 (33750-XVII). Ik stel vast dat wij nu over de gewijzigde moties kunnen stemmen. In stemming komt de motie-Sjoerdsma (33750-XVII nr. 9). De voorzitter: Ik constateer dat de aanwezige leden van de fracties van de ChristenUnie D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voordewind (33750-XVII nr. 10). De voorzitter: Ik constateer dat de aanwezige leden van de fracties van de ChristenUnie GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Voordewind (33750XVII nr. 47 was nr. 11). De voorzitter: Ik constateer dat de aanwezige leden van de fracties van de SGP de ChristenUnie 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Ojik c.s. (33750XVII nr. 46 was nr. 13). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Van Laar (33750XVII nr. 45 was nr. 14). De voorzitter: Ik constateer dat de aanwezige leden van de fracties van de SGP de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebbengestemd en de aanwezige leden van de overige fracties ertegen zodat zij is aangenomen.