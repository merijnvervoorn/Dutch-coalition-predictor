11 Stemmingen moties Cultuuronderwerpen Aan de orde zijn de stemmingen over moties ingediend bij het debat over Cultuuronderwerpen te weten: - de motie-Bergkamp/Jasper van Dijk over de meest effectieve besteding van de extra middelen voor talentontwikkeling (32820 nr. 113); - de motie-Rutte c.s. over de molen Windlust te Burum niet afvoeren van de rijksmonumentenlijst (32820 nr. 114). (Zie notaoverleg van 8 september 2014.) De voorzitter: De motie-Bergkamp/Jasper van Dijk (32820 nr. 113) is in die zin gewijzigd en nader gewijzigd (32820 nr. 118) dat zij thans luidt: De Kamer gehoord de beraadslaging constaterende dat er nog veel discussie bestaat over de besteding van het extra budget voor talentontwikkeling; van mening dat zo veel mogelijk zou moeten worden aangesloten bij een bestaande structuur en versnippering moet worden tegengegaan; verzoekt de regering over de uitwerking in overleg te treden met de fondsen de bestaande expertisecentra ook regionaal en nieuwe makers om te kijken naar de meest effectieve besteding van de extra middelen die voor talentontwikkeling zijn vrijgemaakt deze middelen vooralsnog niet te alloceren bij de stichting Cultuur-Ondernemen en de Kamer daarover te informeren vóór het wetgevingsoverleg Cultuur en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 119 was nr. 118 (32820). De voorzitter: De motie-Rutte (32820 nr. 114) is in die zin gewijzigd dat zij thans is ondertekend door de leden Rutte Monasch De Rouwe Bergkamp en Dik-Faber. Zij krijgt nr. 120 was nr. 114 (32820). Ik stel vast dat wij nu over deze gewijzigde moties kunnen stemmen. In stemming komt de nader gewijzigde motie-Bergkamp/Jasper van Dijk (32820 nr. 119 was nr. 118).De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Rutte c.s. (32820 nr. 120 was nr. 114). De voorzitter: Ik constateer dat deze gewijzigde motie met algemene stemmen is aangenomen. (Hilariteit) De voorzitter: Zo te horen tot grote tevredenheid.