35 Stemmingen moties Exportkredietverzekering Aan de orde zijn de stemmingen over moties ingediend bij het VAO Exportkredietverzekering te weten: - de motie-Van Raan over groene taxonomie hanteren bij verstrekken van exportkredietverzekeringen (26485 nr. 346); - de motie-Van Raan over afbouwen van exportsteun die ten goede komt aan de olie- en gasindustrie (26485 nr. 347); - de motie-Van Raan over geen exportkredietverzekeringen verstrekken voor het opbouwen van veehouderij in het buitenland (26485 nr. 348); - de motie-Van Raan over afbouwen van exportsteun ten behoeve van olie en kolen (26485 nr. 349); - de motie-Slootweg c.s. over de administratieve last bij aanvraag van een exportkredietverzekering verminderen (26485 nr. 350); - de motie-Slootweg/Sneller over de opbouw van een duurzame energie-infrastructuur in opkomende economieën (26485 nr. 351). (Zie vergadering van 9 december 2020.) De voorzitter: De motie-Van Raan (26485 nr. 346) is in die zin gewijzigd dat zij thans luidt: Motie De Kamer gehoord de beraadslaging constaterende dat conform de aangenomen motieSjoerdsma/Van Ojik alle instrumenten van het buitenlandbeleid en de diplomatie volledig in lijn moeten worden gebracht met de doelstellingen uit het Klimaatakkoord van Parijs; constaterende dat er jaarlijks anderhalf keer zo veel wordt uitgetrokken voor fossiele exportsteun als voor klimaatinitiatieven wereldwijd; constaterende dat olie- en gasinfrastructuur en scheepsbouw aparte categorieën zijn in de portefeuille van de exportkredietverzekering; overwegende dat de groene taxonomie kan helpen bij het definiëren van duurzame transacties; verzoekt de regering ervoor te zorgen dat exportkredietverzekeringen die worden verstrekt in de categorieën olie- en gasinfrastructuur en scheepsbouw binnen de groene taxonomie vallen en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 355 was nr. 346 (26485). De voorzitter: De motie-Van Raan (26485 nr. 347) is in die zin gewijzigd en nader gewijzigd dat zij thans luidt: De Kamer gehoord de beraadslaging constaterende dat Nederland zich in het Klimaatakkoord van Parijs heeft verplicht om zo snel en zo veel mogelijk te doen voor een toekomst zonder fossiele energie; constaterende dat de Klimaatwet te vrijblijvend is en onvoldoende ziet op het realiseren van de noodzakelijke klimaatdoelen; constaterende dat de Nederlandse Staat door middel van exportkredietverzekeringen nu zeker 30 keer meer steun geeft aan fossiel dan aan duurzaam; verzoekt de regering om een zo kort mogelijk afbouwpad voor alle exportsteun die via het ekv-instrumentarium ten goede komt aan de olie- en gasindustrie op te nemen in de op te stellen scenario's voor het in lijn brengen van de ekv met de klimaatdoelen van Parijs en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 357 was nr. 356 (26485). De voorzitter: De motie-Van Raan (26485 nr. 349) is in die zin gewijzigd dat zij thans luidt: Motie De Kamer gehoord de beraadslaging constaterende dat in de initiatiefnota "Vergroening van de financiële sector" staat: "Ten tweede is er te veel focus op "meer groen" ten koste van echte impact richting verduurzaming; verzoekt de regering ook de exportkredietverzekeringen binnen het in de nota bepleite strenge duurzaamheidsregime te betrekken en exportsteun ten behoeve van olie af te bouwen en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 358 was nr. 349 (26485). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van Raan (26485 nr. 355 was nr. 346). De voorzitter: Ik constateer dat de leden van de fracties van de SP de PvdA GroenLinks de PvdD en Van Kooten-Arissen voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de nader gewijzigde motie-Van Raan (26485 nr. 357 was nr. 356). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen D66 en de ChristenUnie voor deze nader gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (26485 nr. 348). De voorzitter: Ik constateer dat de leden van de fracties van de PvdA de PvdD en Van Kooten-Arissen voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Raan (26485 nr. 358 was nr. 349). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen en DENK voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Slootweg c.s. (26485 nr. 350). De voorzitter: Ik constateer dat de leden van de fracties van de SP de PvdA Krol GroenLinks 50PLUS Van Kooten-Arissen DENK D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de PvdD ertegen zodat zij is aangenomen. In stemming komt de motie-Slootweg/Sneller (26485 nr. 351). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA en deChristenUnie voor deze motie hebben gestemd en de leden van de overige fracties ertegen zodat zij is aangenomen. De voorzitter: De heer Futselaar wat ging er mis? De heer Futselaar (SP): Voorzitter. We weten niet helemaal zeker of we bij de motie op stuk nr. 349 bij de voorstemmers werden genoemd. Als dat niet het geval is willen we dat graag alsnog genoteerd hebben. De voorzitter: Deze opmerking zal in de Handelingen worden opgenomen.