4 Regeling van werkzaamheden Regeling van werkzaamheden De voorzitter: Ik stel voor dinsdag aanstaande ook te stemmen over het derde pakket wetgeving financiële markten (33235 tot en met 33238) en over de Wijziging van de Wet op het financieel toezicht en het Burgerlijk Wetboek ter implementatie van de richtlijn solvabiliteit II (33273). Daartoe wordt besloten. De voorzitter: Op verzoek van de SGP-fractie benoem ik: - in de vaste commissie voor Binnenlandse Zaken het lid Bisschop tot lid in plaats van het lid Van der Staaij en het lid Van der Staaij tot plaatsvervangend lid in plaats van het lid Dijkgraaf; - in de vaste commissie voor Financiën het lid Bisschop tot plaatsvervangend lid in plaats van het lid Van der Staaij; - in de vaste commissie voor Economische Zaken Landbouw en Innovatie het lid Bisschop tot plaatsvervangend lid in plaats van het lid Van der Staaij; - in de vaste commissie voor Europese Zaken het lid Dijkgraaf tot lid in plaats van het lid Van der Staaij en het lid Van der Staaij tot plaatsvervangend lid in plaats van het lid Dijkgraaf; - in de vaste commissie voor Defensie het lid Dijkgraaf tot lid in plaats van het lid Van der Staaij en het lid Van der Staaij tot plaatsvervangend lid in plaats van het lid Dijkgraaf; - in de vaste commissie voor Onderwijs Cultuur en Wetenschap het lid Bisschop tot lid in plaats van het lid Dijkgraaf en het lid Dijkgraaf tot plaatsvervangend lid in plaats van het lid Van der Staaij; - in de algemene commissie voor Immigratie Integratie en Asiel het lid Bisschop tot plaatsvervangend lid in plaats van het lid Dijkgraaf; - in de vaste commissie voor Infrastructuur en Milieu het lid Bisschop tot lid in plaats van het lid Dijkgraaf en het lid Dijkgraaf tot plaatsvervangend lid in plaats van het lid Van der Staaij; - in de vaste commissie voor Veiligheid en Justitie het lid Bisschop tot plaatsvervangend lid in plaats van het lid Dijkgraaf; - in de vaste commissie voor Koninkrijksrelaties het lid Bisschop tot lid in plaats van het lid Van der Staaij en het lid Van der Staaij tot plaatsvervangend lid in plaats van het lid Dijkgraaf; - in de commissie voor de Rijksuitgaven het lid Bisschop tot plaatsvervangend lid in plaats van het lid Van der Staaij. Op verzoek van de CDA-fractie benoem ik in het Presidium de heer Knops tot lid in plaats van het lid Van Hijum. Op verzoek van de aanvrager stel ik voor het dertigledendebat over het faillissement van Stichting Zonnehuizen van de lijst met dertigledendebatten af te voeren. Daartoe wordt besloten.De voorzitter: Het woord is aan de heer Omtzigt. De heer Omtzigt (CDA): Voorzitter. Ik ga iets heel bijzonders doen namelijk voor de tweede keer mondeling rappelleren op onbeantwoorde schriftelijke vragen omdat het eerste rappel niets opgeleverd heeft. We hebben vragen gesteld aan de minister van Sociale Zaken en Werkgelegenheid en aan een aantal van zijn collega's over de derivatenpositie en de risicobeheersing van pensioenfondsen en van onderwijsinstellingen zorginstellingen en andere. Er is inmiddels 55 miljard aan derivaten verkocht maar we weten niet waar ze zitten. We zouden de inventarisatie ervan graag per omgaande ontvangen ook ten behoeve van het eerstvolgende debat dat daarover is en dat nu bovenaan de lijst staat. Dit gaat om een zeer serieuze zaak. Daarom graag een antwoord van het kabinet voor de regeling van werkzaamheden van morgen. De heer Klaver (GroenLinks): Voorzitter. Ik wil mij daar heel graag bij aansluiten. De risico's die worden gelopen door de semipublieke instellingen zijn erg groot maar we hebben ook geen idee hoe groot precies. Er is nu al voor een tweede keer gerappelleerd. Ook wij willen graag dat de informatie per ommegaande naar de Kamer komt. De voorzitter: Ik herinner de leden eraan dat als zij een verzoek ondersteunen zij dat niet behoeven te zeggen. De heer Ulenbelt (SP): Voorzitter. Ik zou de heer Omtzigt willen vragen waarom hij er geen interpellatie van maakt. Ik zou hem steunen als hij dat vandaag nog doet. Het is voor het debat morgen heel interessant. De heer Omtzigt (CDA): Dit is het eerste echte debat dus een vijfenzeventigledendebat dat nu bovenaan de lijst staat. Dus we gaan ervan uit dat dit snel gepland wordt. Ik wil er best een interpellatie van maken maar het gevolg daarvan is dat ik meer spreektijd heb dan de heer Ulenbelt en dat wil ik hem dan ook weer niet aandoen in dat debat. Dus laten we het gewoon zo doen. De heer Verhoeven (D66): De voorzitter herinnerde eraan dat we het niet behoeven te zeggen als we een verzoek steunen maar in dit geval vind ik het wel belangrijk om te zeggen dat D66 dit verzoek steunt want het is een hartstikke belangrijk onderwerp. De heer Ulenbelt (SP): Nog een korte reactie. Het gaat er mij niet om wie de meeste spreektijd heeft. Het gaat mij en naar ik hoop ook de heer Omtzigt erom dat we die informatie boven tafel krijgen. Vandaar deze suggestie mijnerzijds. De voorzitter: Omdat het debat bovenaan de lijst staat om gepland te worden stel ik voor dat wij het voor de volgende week plannen. Daartoe wordt besloten.De voorzitter: Het stenogram zal worden doorgeleid naar het kabinet. De spreektijd per fractie is vier minuten. Het woord is aan mevrouw Leijten. Mevrouw Leijten (SP): Voorzitter. Vandaag is duidelijk geworden dat in een redelijk persoonlijke strijd van het RIVM met een kritische huisarts die de griepprik ter discussie stelt en een publiek debat wil voeren over mogelijke belangenverstrengeling van een hoogleraar met de farmaceutische industrie het RIVM in het ongelijk is gesteld. Ik wil graag per omgaande een brief van de minister van VWS met daarin haar reactie op de gang van zaken. Ik wil de garantie dat deze strijd wordt gestaakt dat het RIVM niet in hoger beroep gaat en dat wij het publieke debat het publieke debat laten. De voorzitter: Ik stel voor om het stenogram van dit deel van de vergadering door te geleiden naar het kabinet. Daartoe wordt besloten. De voorzitter: Het woord is aan mevrouw Leijten. Mevrouw Leijten (SP): Voorzitter. Verder doe ik het verzoek om de onbeantwoorde schriftelijke vragen zo snel mogelijk te beantwoorden. U bent de nieuwe voorzitter. Gisteren hebt u gezegd dat u de telefoon zult pakken en de tanden van het parlement zult zijn. U kunt dus aan de slag! Ik wil graag antwoorden op vragen die ik heb gesteld op 1 augustus over de vermindering van het aantal bedden in de ggz. Ik wil graag antwoorden op vragen die ik op 26 juli heb gesteld over bezuinigingen op het Centrum Eetstoornissen Ursula. Ik wil graag antwoord op vragen die ik op 20 juli heb gesteld over mantelzorgers en zorg in instellingen en op 17 juli over het ronselen van meisjes voor seks. Dan heb ik ook nog vragen gesteld over mensonterende omstandigheden bij een verpleeghuis in Amsterdam. Die vragen zijn van 8 augustus. Het lijkt mij helder dat wij daar nu antwoord op willen. De voorzitter: Ik stel voor om het stenogram van dit deel van de vergadering door te geleiden naar het kabinet. Zo nodig zal ik daar een telefoontje aan wagen. Daartoe wordt besloten. De voorzitter: Het woord is aan mevrouw Van Tongeren. Mevrouw Van Tongeren (GroenLinks): Voorzitter. Ik wil graag een debat aanvragen met minister Schultz van Haegen-Maas Geesteranus over de wegverbreding van de A27. Het is bijzonder ongebruikelijk dat een demissionair kabinet toch zo'n controversiële wegverbreding doordrukt. Het is ook tegen de zin van de gemeente Utrecht. Met de Kamer is afgesproken dat geen onomkeerbare stappen worden gezet maar nu zet de minister toch weer een stap verder namelijk naar de twee keer zeven rijstroken door het mooie natuurgebied de Amelisweerd. Hierover willen wij op korte termijn met de minister van gedachten wisselen.Mevrouw Thieme (PvdD): De fractie van de Partij voor de Dieren steunt dit verzoek. Het kan toch niet zo zijn dat een demissionair minister 1 miljard euro gaat uitgeven voor deze verbreding terwijl de Kamer heeft gezegd dat deze zaak controversieel is. De voorzitter: Het uitspreken van steun of geen steun is voldoende. Het debat kan op een later moment worden gevoerd. De heer Verhoeven (D66): Dat is ook mijn opzet. Ik steun dit verzoek voor een debat van harte. Dan kan ik in het debat uiteenzetten wat mijn fractie liever zou zien dan deze rare oplossing van de demissionaire minister van Infrastructuur en Milieu. De heer De Graaf (PVV): De PVV steunt het verzoek om een debat niet. In de nabije toekomst vindt een debat plaats over het MIRT. Als mevrouw Van Tongeren dit onderwerp wil bespreken kan dat ook bij dat debat plaatsvinden. Dat lijkt ons voldoende. Mevrouw Smits (SP): Namens de SP alle steun voor dit debat. De heer Elias (VVD): Met het oog op de tijd zal ik niet oud-staatssecretaris Zeevalking citeren over dit gebied. Wij steunen het verzoek om het debat niet want de Kamer heeft in juni een motie aangenomen waarin werd verzocht dit project door te zetten. De Kamer wil dat dus. Mevrouw Dik-Faber (ChristenUnie): De ChristenUnie steunt het verzoek. De heer Monasch (PvdA): Ik zie graag een brief van het kabinet. Op basis van die brief kan worden bepaald of een debat nodig is. De voorzitter: Mevrouw Van Tongeren ik stel vast dat er geen meerderheid is voor uw verzoek om een debat te houden. Mevrouw Van Tongeren (GroenLinks): En een dertigledendebat? De voorzitter: U hebt wel voldoende steun voor het aanvragen van een dertigledendebat. Het debat zal worden toegevoegd aan de lijst van dertigledendebatten. Mevrouw Van Tongeren (GroenLinks): Dat begrijp ik. De suggestie van de heer Monasch om een brief te vragen neem ik graag over. Dan bekijken we wat we als eerste … De voorzitter: Er is ook voldoende steun voor een brief. Ik zal dit deel van het stenogram doorgeleiden. Mevrouw Van Tongeren (GroenLinks): Deze casus is echt urgent.De voorzitter: De lijst van dertigledendebatten is lang. Ik adviseer u om ook te proberen om er via de procedurevergadering een AO van te maken dat spoedig gehouden kan worden. Mevrouw Van Tongeren (GroenLinks): Dat zullen we zeker ook proberen. Dit is echter net opgekomen. De minister heeft toegezegd geen onomkeerbare stappen te zetten en nu wordt toch een stap gezet. De voorzitter: Ik geef dit advies alleen maar met het oog op de snelheid. De heer Verhoeven (D66): Ik vind een spoed-AO echt een heel goed idee. De voorzitter: Dat moet u via de commissie regelen.