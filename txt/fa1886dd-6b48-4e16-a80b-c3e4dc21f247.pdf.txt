17 Stemming motie Informele JBZ-Raad d.d. 28 en 29 januari 2021 (vreemdelingen- en asielbeleid) (ronde 1) Aan de orde is de stemming over een aangehouden motie ingediend bij het VSO Informele JBZ-Raad d.d. 28 en 29 januari 2021 (vreemdelingen- en asielbeleid) te weten: - de motie-Van Ojik c.s. over in Europees verband pleiten voor relocatie van de 4.000 alleenstaande kinderen in Griekenland en daarbij Nederlandse opvang aan te bieden aan 500 kinderen (32317 nr. 672). (Zie vergadering van 27 januari 2021.) De voorzitter: Ik kijk of groep 1 voltallig is. Dat is het geval denk ik. We gaan hoofdelijk stemmen over één motie: de aangehouden motie ingediend bij het VSO Informele JBZ-Raad van 28 en 29 januari 2021 onderdeel vreemdelingen- en asielbeleid Kamerstuk 32317 nr. 672 van Van Ojik c.s. over in Europees verband pleiten voor relocatie van de 4.000 alleenstaande kinderen in Griekenland en daarbij Nederlandse opvang aan te bieden aan 500 kinderen. De leden van de eerste groep Van Aalst tot en met Van der Graaf brengen hun stem uit. De voorzitter: Dank jullie wel. Dan wachten we even voor de wissel. De vergadering wordt enkele ogenblikken geschorst.