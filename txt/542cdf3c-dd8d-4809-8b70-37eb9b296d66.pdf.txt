6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de derde incidentele suppletoire begroting inzake aandelenemissie Air France-KLM (36108) en de daarbij ingediende moties en over de aangehouden motie-Ceder (24515 nr. 635) en de aangehouden motie-Kathmann (29544 nr. 1098). Voordat we gaan stemmen geef ik het woord aan de heer Van Nispen SP. De heer Van Nispen (SP): Dank u wel voorzitter. Vorige week hebben we de tweede termijn gehad van de tweede lezing van het grondwetsvoorstel-Leijten ter invoering van het correctief bindend referendum. Daarbij is ook aan de orde gekomen dat het voorstel gesplitst zou gaan worden. Dat is inmiddels gebeurd maar wel pas vanochtend. Ons voorstel is om nog niet te stemmen over de wetten maar wel te stemmen over het splitsingsvoorstel op zichzelf dus om het wetsvoorstel te splitsen in tweeÃ«n en om dan volgende week hoofdelijk te stemmen over de uitkomst daarvan dus het gesplitste voorstel of het niet-gesplitste voorstel. De voorzitter: Dank u wel. Ik kijk of daar bezwaar tegen is. Ik kijk even naar de heer Bisschop SGP. De heer Bisschop (SGP): Voorzitter. Gezien het ingrijpende karakter van dit voorstel en ook de lading die het heeft lijkt het ons zorgvuldiger om hierover heropening van het debat te hebben en ook ordentelijk te debatteren over het splitsingsvoorstel. Dus nu gewoon alles opschuiven. Dan kunnen we eerst het gesprek hebben over de splitsing. Vervolgens kan er gestemd worden. De voorzitter: Dank u wel. Dan wil ik toch als eerste even horen van de collega's of er steun is voor het voorstel van de heer Van Nispen. Want de heer Bisschop komt met een ander voorstel. Het lijkt me goed om de collega's even te horen. De heer Sneller (D66): Als dit verzoek komt van de partij die het initiatief heeft genomen lijkt het me sympathiek om dat te steunen dus steun. Mevrouw Arib (PvdA): Daar sluit ik me namens de PvdA bij aan.Mevrouw Van der Graaf (ChristenUnie): Dat geldt ook voor de ChristenUnie. Ik sluit me er ook bij aan. Ik wil daarbij ook nog aantekenen dat het splitsen van het voorstel an sich wel onderdeel is geweest van het debat vorige week. Dus we hebben daarover van gedachten kunnen wisselen met elkaar. De heer Martin Bosma (PVV): We debatteren sinds 1895 over het referendum dus laten we nu gewoon stemmen. Er is al over gesproken dus gewoon stemmen en geen debat. De heer Van Baarle (DENK): DENK steunt het voorstel. De heer Dassen (Volt): Steun voor het verzoek. Mevrouw Van Esch (PvdD): Steun voor het verzoek van de heer Van Nispen. De heer Van Haga (Groep Van Haga): Steun voor het verzoek. De heer Strolenberg (VVD): Steun voor het verzoek van de indieners. Mevrouw Sylvana Simons (BIJ1): Steun voor het verzoek van de heer Van Nispen. Mevrouw Inge van Dijk (CDA): Steun. De heer Goudzwaard (JA21): Steun. Mevrouw Van der Plas (BBB): Steun. De heer Van der Lee (GroenLinks): Ik wilde zeggen: unanieme steun. Maar het is bijna unaniem. Mevrouw Kerseboom (FVD): Ook steun voor het verzoek van de heer Van Nispen. De voorzitter: Dank u wel. Daarmee is er een meerderheid voor het verzoek van de heer Van Nispen. Dat wil zeggen dat we wel gaan stemmen over het voorstel om te splitsen maar stemmen over de verschillende wetsvoorstellen doen we op een ander moment.Dan gaan we over tot de stemmingen.