18 Stemmingen moties Groeiende filedruk Aan de orde zijn de stemmingen over moties ingediend bij het debat over de groeiende filedruk te weten: - de motie-Van Aalst/Remco Dijkstra over uniforme en eenduidige filecijfers (31305 nr. 253); - de motie-Van Aalst over buiten de spitsuren vuilnis laten ophalen (31305 nr. 254); - de motie-Sienot/Von Martels over pilots met alternatieve vormen van vervoer en betaling (31305 nr. 255); - de motie-Remco Dijkstra over oplossing voor grensfiles door Duits rijverbod voor vrachtwagens op zon- en feestdagen (31305 nr. 256); - de motie-Kröger over alternatieve betalingsvormen voor autogebruik (31305 nr. 257); - de motie-Laçin over behouden van buslijnen in het streekvervoer (31305 nr. 258). (Zie vergadering van 20 juni 2018.) De voorzitter: Op verzoek van mevrouw Kröger stel ik voor haar motie (31305 nr. 257) aan te houden. Daartoe wordt besloten. De voorzitter: De motie-Van Aalst (31305 nr. 254) is in die zin gewijzigd dat zij thans luidt: Motie De Kamer gehoord de beraadslaging constaterende dat vuilnisophaaldiensten en gemeentelijke straatvegers die tijdens spitsuren worden ingezet vaak voor opstoppingen zorgen; overwegende dat de planning van deze diensten onder de bevoegdheid van lokale overheden valt; verzoekt de regering om de voordelen van uitvoering van dergelijke diensten buiten de spitsuren in VNG-verband bij lokale overheden onder de aandacht te brengen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 259 was nr. 254 (31305). Ik stel vast dat wij hier nu over kunnen stemmen.In stemming komt de motie-Van Aalst/Remco Dijkstra (31305 nr. 253). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van Aalst (31305 nr. 259 was nr. 254). De voorzitter: Ik constateer dat de leden van de fracties van de PvdA GroenLinks DENK D66 de VVD het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Sienot/Von Martels (31305 nr. 255). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Remco Dijkstra (31305 nr. 256). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Laçin (31305 nr. 258). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen.