8 Stemmingen moties Invest-NL Aan de orde zijn de stemmingen over moties ingediend bij het VAO Invest-NL te weten: - de motie-Sjoerdsma/Veldman over investeren in hooginnovatieve bedrijven en projecten (28165 nr. 290); - de motie-Van der Lee over beoordeling van investeringen op individuele projectbasis (28165 nr. 291); - de motie-Amhaouch/Veldman over reële mogelijkheden voor het mkb door Invest-NL (28165 nr. 292); - de motie-Moorlag over betere toegang tot financiering voor sociale ondernemingen (28165 nr. 293); - de motie-Alkaya over financieringsaanvragen door kleine bedrijven (28165 nr. 294); - de motie-Alkaya over verlaging van de bezoldiging van de beoogd directeur van Invest-NL (28165 nr. 295). (Zie vergadering van 6 november 2018.) De voorzitter: De motie-Alkaya (28165 nr. 295) is in die zin gewijzigd dat zij thans luidt: Motie De Kamer gehoord de beraadslaging constaterende dat de beoogd directeur van Invest-NL tot de statutaire oprichting een tijdelijke ambtelijke aanstelling zal krijgen met een duur van maximaal tweeënhalf jaar; constaterende dat hem voor die periode een vergoeding is beloofd die zowel ruim boven het bezoldigingsmaximum volgens de Wet normering topinkomens zit als het maximumsalaris volgens het Algemeen Rijksambtenarenreglement; verzoekt de regering de bezoldiging van de beoogd directeur van Invest-NL gedurende zijn ambtelijke aanstelling te verlagen tot onder het niveau van een ministerssalaris en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 296 was nr. 295 (28165). Ik stel vast dat wij hier nu over kunnen stemmen. In stemming komt de motie-Sjoerdsma/Veldman (28165 nr. 290).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze motie hebben gestemd en de leden van de fractie van FvD ertegen zodat zij is aangenomen. In stemming komt de motie-Van der Lee (28165 nr. 291). De voorzitter: Ik constateer dat deze motie met algemene stemmen is aangenomen. In stemming komt de motie-Amhaouch/Veldman (28165 nr. 292). De voorzitter: Ik constateer dat deze motie met algemene stemmen is aangenomen. In stemming komt de motie-Moorlag (28165 nr. 293). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Alkaya (28165 nr. 294). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Alkaya (28165 nr. 296 was nr. 295). De voorzitter: Ik constateer dat de leden van de fracties van de SP GroenLinks de PvdD DENK 50PLUS de SGP de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen.