26 Stemmingen Rechtspositie rechterlijke ambtenaren Aan de orde zijn de stemmingen in verband met het wetsvoorstel Wijziging van de Wet rechtspositie rechterlijke ambtenaren en enige andere wetten in verband met de uitbreiding van de mogelijkheden om ten aanzien van voor het leven benoemde rechterlijke ambtenaren disciplinaire maatregelen op te leggen en tevens andere maatregelen te treffen (33861). (Zie vergadering van 1 februari 2018.) In stemming komt het gewijzigde amendement-Helder (stuk nr. 17) tot het invoegen van onderdelen Ba en Bb. De voorzitter: Ik constateer dat de leden van de fracties van de SP de PvdA 50PLUS de PVV en FvD voor dit gewijzigde amendement hebben gestemd en de leden van de overige fracties ertegen zodat het is verworpen. In stemming komt het amendement-Van Oosten (stuk nr. 22 I). De voorzitter: Ik constateer dat de leden van de fracties van de PvdA GroenLinks DENK 50PLUS de VVD de SGP de PVV en FvD voor dit amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit amendement de overige op stuk nr. 22 voorkomende amendementen als aangenomen kunnen worden beschouwd. In stemming komt het amendement-Van Oosten (stuk nr. 23). De voorzitter: Ik constateer dat de leden van de fracties van de PvdA GroenLinks DENK 50PLUS de VVD de SGP de PVV en FvD voor dit amendement hebben gestemd en de leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van de amendementen-Van Oosten (stuk nrs. 22 I tot en met III) en het amendementVan Oosten (stuk nr. 23). De voorzitter: Ik constateer dat dit wetsvoorstel met algemene stemmen is aangenomen.