8 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Dik-Faber (32849 nr. 67). Daartoe wordt besloten. De voorzitter: Het woord is aan de heer Monasch. De heer Monasch (PvdA): Voorzitter. Het verzoek is om de stemmingen over de Aanbestedingswet onder de punten 15 en 16 van de stemmingslijst met een week uit te stellen. Mevrouw Gesthuizen (SP): Wat de SP-fractie betreft is dit in orde. De heer Ziengs (VVD): Wat de VVD-fractie betreft ook. Mevrouw Agnes Mulder (CDA): Wat de CDA-fractie betreft ook. De heer Dijkgraaf (SGP): Dat geldt ook voor de SGP. De heer Bruins (ChristenUnie): Akkoord wat betreft de ChristenUnie. Mevrouw Van Tongeren (GroenLinks): Ook GroenLinks gaat akkoord. De voorzitter: Ik stel vast dat de stemmingen onder de punten 15 en 16 over de Aanbestedingswet worden uitgesteld. Het woord is aan de heer Klein. De heer Klein (Klein): Voorzitter. Naar aanleiding van de mondelinge vragen over de pensioenen wil ik de motie op stuk nr. 310 onder punt 10 aanhouden. De voorzitter: Op verzoek van de heer Klein stel ik voor zijn motie (32043 nr. 310) aan te houden.Daartoe wordt besloten. De voorzitter: Het woord is aan mevrouw Leijten. Mevrouw Leijten (SP): Voorzitter. Vorige week hebben wij het debat gevoerd over de overheveling van burgerregelingen van het Zorginstituut naar het CAK. Ik vraag om uitstel van de stemmingen en een heropening van het debat. Vandaag zou officieel het besluit worden genomen of per 1 april aanstaande de systemen bij het CAK konden gaan draaien. Daar ligt een "no go" zoals dat in netjes Nederlands heet. Dit betekent dat er een maand extra tijd is om alles te testen en dat nu ook een advies van het Bureau ICT-toetsing gevraagd kan worden. De minister had daar geen principieel bezwaar tegen alleen was er te weinig tijd. Die tijd hebben wij nu. Daarover zou ik haar graag heel kort nog even wat vragen willen stellen. De voorzitter: Het gaat dus in feite om de punten 22 en 23 de stemmingen in verband met de wijziging van de Zorgverzekeringswet en andere wetten. Mevrouw Leijten (SP): De punten 21 en 22 dacht ik. De voorzitter: Het gaat om de punten 22 en 23. Mevrouw Leijten (SP): Excuses. De heer Rutte (VVD): Er is niet zomaar meer tijd. De minister heeft al gezegd dat het belangrijk is dat wij het principiÃ«le besluit nemen of wij de overgang van het Zorginstituut naar het CAK wel willen en dat wij vervolgens heel goed monitoren of die overgang ook daadwerkelijk gaat plaatsvinden; dat is stap twee. Als mevrouw Leijten signalen heeft dat die toets niet goed is dan snap ik dat zij daarover meer wil weten. Daarom steun ik het uitstel van de stemmingen. Ik zou echter niet meteen het debat willen heropenen maar wel graag een brief van de minister willen ontvangen. De voorzitter: Geen steun dus voor heropening van het debat wel voor het uitstellen van de stemmingen. De heer Rutte (VVD): Precies. En graag een brief daarover. Als daarmee de zorgen kunnen worden weggenomen kunnen wij direct stemmen; graag zo snel mogelijk.Mevrouw Bruins Slot (CDA): Steun voor uitstel van de stemmingen. Het vragen om een brief lijkt mij een goede tussenoplossing. Ik stel voor in het verzoek om een brief ook op te nemen of de minister toch niet een toetsing door het BIT wil laten doen. De voorzitter: En heropening van het debat? Mevrouw Bruins Slot (CDA): In eerste instantie geen heropening van het debat. Mevrouw Wolbert (PvdA): Geen heropening van het debat. Ik denk dat dit niet nodig is. Als de minister een brief schrijft waarin zij de gestelde vragen kan beantwoorden zijn wij akkoord. Mevrouw Pia Dijkstra (D66): Ook wat D66 betreft steun voor uitstel van de stemmingen en ook steun voor een brief. Op dit moment steunen wij niet het heropenen van het debat. Mevrouw Agema (PVV): Steun voor het verzoek. Mevrouw Voortman (GroenLinks): GroenLinks steunt het verzoek om de stemmingen uit te stellen evenals het verzoek om een brief. Mevrouw Dik-Faber (ChristenUnie): Dat geldt ook voor de ChristenUnie. De voorzitter: Mevrouw Leijten u hebt geen steun van de meerderheid voor uw verzoek om heropening van het debat. U krijgt wel steun van de meerderheid voor het uitstellen van de stemmingen. Wij gaan vanmiddag dus niet stemmen over de punten 22 en 23. Er is voorts verzocht om een brief. Ik stel daarom voor om het stenogram van dit deel van de vergadering door te geleiden naar het kabinet. Mevrouw Leijten (SP): Als de vraag over het advies van het Bureau ICT-toetsing in die brief kan worden beantwoord kan een brief genoeg zijn denk ik.