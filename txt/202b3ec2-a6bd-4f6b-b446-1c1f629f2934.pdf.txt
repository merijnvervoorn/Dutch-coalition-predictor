130 Stemming motie Asiel en migratie (ronde 1) Aan de orde is de stemming over een aangehouden motie ingediend bij het debat over asiel en migratie te weten: - de motie-Jasper van Dijk c.s. over het herplaatsen van 2.500 alleenstaande minderjarige asielzoekers uit Griekenland (19637 nr. 2617). (Zie notaoverleg van 3 juni 2020.) De voorzitter: De motie-Jasper van Dijk c.s. (19637 nr. 2617) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging overwegende dat zich een humanitaire ramp voltrekt op de Griekse eilanden; constaterende dat de Griekse regering heeft verzocht om 2.500 alleenstaande minderjarige asielzoekers te herplaatsen; overwegende dat diverse lidstaten hieraan meewerken en ook ruim 100 gemeenten kinderen willen opvangen; constaterende dat het plan om kinderen in Griekenland op te vangen nauwelijks van de grond komt; verzoekt de regering uiterlijk 1 augustus met een voorstel te komen om een aantal weeskinderen in Nederland te herplaatsen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 2636 was nr. 2617 (19637). Ik stel vast dat wij hier nu over kunnen stemmen. De leden van de eerste groep Van Aalst tot en met De Groot brengen hun stem uit.