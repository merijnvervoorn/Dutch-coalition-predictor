27 Stemmingen moties Burgerinitiatief "Een dier is geen ding" Aan de orde zijn de stemmingen over moties ingediend bij het debat over het burgerinitiatief "Een dier is geen ding" te weten: - de motie-Futselaar/Graus over spoedig naar de Kamer zenden van het wetsvoorstel voor een houdverbod (34437 nr. 3); - de motie-De Groot c.s. over waarborgen van de uitvoeringspraktijk bij nieuwe samenwerkingsafspraken (34437 nr. 4); - de motie-Arissen c.s. over het opleggen van een levenslang houdverbod als zelfstandige maatregel (34437 nr. 5). (Zie vergadering van 20 september 2017.) De voorzitter: De motie-De Groot c.s. (34437 nr. 4) is in die zin gewijzigd dat zij thans luidt: Motie De Kamer gehoord de beraadslaging overwegende dat politie dierenartsen en toezichthouders een belangrijke rol hebben op het gebied van signalering handhaving en registratie van gevallen van dierenmishandeling en -verwaarlozing; constaterende dat het originele takenpakket van de taakaccenthouders fors is uitgebreid; constaterende dat het aantal meldingen bij de Stichting Landelijke Inspectiedienst Dierenbescherming (de LID) door de taakaccenthouders in grote delen van het land terugloopt; constaterende dat de samenwerkingsafspraken taakafspraken en bijbehorende informatie- en communicatieafspraken uit het convenant samenwerking dierenhandhaving uit 2011 derhalve onder druk lijken te staan; verzoekt de regering om bij de uitwerking van nieuwe samenwerkingsafspraken de uitvoeringspraktijk en handhaving te waarborgen zodanig dat in ieder geval de meldingen van dierenmishandeling en -verwaarlozing adequaat opgepakt kunnen worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 6 was nr. 4 (34437).Ik stel vast dat wij hier nu over kunnen stemmen. In stemming komt de motie-Futselaar/Graus (34437 nr. 3). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-De Groot c.s. (34437 nr. 6 was nr. 4). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Arissen c.s. (34437 nr. 5). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. De voorzitter: Ik stel voor het burgerinitiatief met de stemmingen over de moties als behandeld te beschouwen en de initiatiefnemer hierover schriftelijk te informeren onder dankzegging voor het initiatief. Daartoe wordt besloten.