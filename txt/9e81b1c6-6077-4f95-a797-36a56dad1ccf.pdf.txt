16 Stemmingen Openbaarmaking controlegegevens en gegevens uitvoering regelgeving Aan de orde zijn de stemmingen in verband met het wetsvoorstel Wijziging van de Gezondheidswet en de Wet op de jeugdzorg teneinde een mogelijkheid op te nemen tot openbaarmaking van informatie over de naleving en uitvoering van regelgeving besluiten tot het opleggen van sancties daarbij inbegrepen (34111). (Zie vergadering van 6 oktober 2016.) In stemming komt het nader gewijzigde amendementBergkamp/De Lange (stuk nr. 14 I). De voorzitter: Ik constateer dat dit nader gewijzigde amendement met algemene stemmen is aangenomen. Ik stel vast dat door de aanneming van dit nader gewijzigde amendement het andere op stuk nr. 14 voorkomende nader gewijzigde amendement als aangenomen kan worden beschouwd. In stemming komt het gewijzigde amendement-De Lange/Bergkamp (stuk nr. 17 I). De voorzitter: Ik constateer dat dit gewijzigde amendement met algemene stemmen is aangenomen. Ik stel vast dat door de aanneming van dit gewijzigde amendement het andere op stuk nr. 17 voorkomende gewijzigde amendement als aangenomen kan worden beschouwd. In stemming komt het gewijzigde amendement-Bergkamp/Bruins Slot (stuk nr. 20 I). De voorzitter: Ik constateer dat dit gewijzigde amendement met algemene stemmen is aangenomen. Ik stel vast dat door de aanneming van dit gewijzigde amendement het andere op stuk nr. 20 voorkomende gewijzigde amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de nader gewijzigde amendementen-Bergkamp/De Lange (stuk nrs. 14 I en II) de gewijzigde amendementen-De Lange/Bergkamp (stuk nrs. 17 I en II) en de gewijzigde amendementen-Bergkamp/Bruins Slot (stuk nrs. 20 I en II). De voorzitter: Ik constateer dat dit wetsvoorstel met algemene stemmen is aangenomen.