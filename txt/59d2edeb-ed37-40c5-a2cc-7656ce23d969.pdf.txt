5 Regeling van werkzaamheden De voorzitter: Aan de orde is de regeling van werkzaamheden. Ik stel voor toestemming te geven aan de vaste commissie voor Europese Zaken voor het houden van een notaoverleg met stenografisch verslag op maandag 26 maart 2018 van 13.00 uur tot 21.00 uur over de Staat van de Europese Unie en het werkprogramma van de Europese Commissie. Ik deel aan de Kamer mee dat de fractie van de Partij voor de Dieren bij de stemmingen op 23 januari jongstleden geacht wenst te worden tegen de motie van het lid El Yassini (31524 nr. 348) te hebben gestemd. Ik stel voor de volgende wetsvoorstellen toe te voegen aan de agenda van de Kamer: - Wijziging van de Wet ruimtelijke ordening en de Invoeringswet Wet ruimtelijke ordening (afschaffing actualiseringsplicht bestemmingsplannen en beheersverordeningen) (34666); - Wijziging van onder meer de Wet op het hoger onderwijs en wetenschappelijk onderzoek met het oog op het optimaliseren van het accreditatiestelsel (Wet accreditatie op maat) (34735). Op verzoek van de fractie van de PvdA benoem ik: - in de contactgroep Duitsland het lid Dijksma tot lid in plaats van het lid Van den Hul; - in de contactgroep Frankrijk het lid Van den Hul tot lid. Op verzoek van een aantal leden stel ik voor de volgende door hen ingediende moties opnieuw aan te houden: 3477537; 34775-36; 34300-XIII-153; 34298-19; 34270-17; 33750-XIII74; 33400-XIII-113; 32563-44; 32563-43; 31389-101; 30196392; 30196-391; 28973-144; 28286-740; 26991-377; 2150132-770; 21501-32-769; 34775-19; 21501-32-1060; 21501-321059. Ik stel voor de volgende stukken van de stand van werkzaamheden af te voeren: 31239-279; 33561-40; 30196-569; 30196568; 31239-278; 31239-277; 31239-276; 31239-261; 31239264; 31239-257; 30196-566; 31239-262; 31510-65; 31510-68; 34627-11; 34627-16; 32813-155; 29023-224; 31239-273; 30196556; 31239-263; 32813-149; 31510-67; 33561-39; 33612-66; 32813-144; 33043-72; 30196-546; 31239-258; 30196-544; 29023-216; 29023-214; 29023-217; 31305-228; 31530-2; 31239254; 34089-16; 2016Z24249; 29023-209; 23987-206; 29477450; 29477-446; 29477-445; 30234-169; 34352-75; 34775-XII8; 34550-XII-80; 28089-51; 28663-68; 28089-50; 30373-67; 26956-210; 33118-96; 28089-47; 29517-124; 31293-384; 2017Z18544; 31482-105; 30855-5; 2018Z00359; 32411-7; 34177-4; 2017Z03086; 21501-02-1807; 31142-79; 28325-169; 2017Z19020; 32156-83; 34775-VII-46; 31490-236; 33340-13; 34529-7; 34775-VII-45; 34775-I-12; 32716-26; 34734-20; 3473415; 34845-VII-3; 31288-593; 31288-592; 28165-273; 28165272; 28165-267; 28165-274; 28165-276; 28642-101; 28642102; 23645-651; 23645-640; 23645-650; 23645-647; 23645649; 28642-100; 33529-405; 33529-403; 33529-404; 33529-384; 33529-382; 33529-383; 33529-377; 33529-354; 33529385; 33529-389; 30175-264. Ik stel voor toe te voegen aan de agenda: - het VAO Mestbeleid/Zesde Actieprogramma Nitraatrichtlijn (AO d.d. 23/01) met als eerste spreker het lid Grashoff namens GroenLinks; - het VSO over uitvoering van de motie van de leden Van Eijs en Kröger inzake het proactief aanbieden van een bloedonderzoek met als eerste spreker het lid Van Raan namens de Partij voor de Dieren. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan ik dacht meneer Van Weyenberg maar het is mevrouw Van Weerdenburg. Zij spreekt namens de PVV. Mevrouw Van Weerdenburg (PVV): Dank u wel voorzitter. Ik wil graag een debat aanvragen met de minister voor Buitenlandse Handel en Ontwikkelingssamenwerking over haar besluit om versneld financiële hulp te geven aan VN-organisatie UNRWA. De antwoorden van de minister van Buitenlandse Zaken op de gisteren tijdens het vragenuur gestelde vragen waren volstrekt onbevredigend. Ik weet dat er door diverse collega's ook schriftelijke vragen zijn ingediend. Ik kan me zo voorstellen dat de beantwoording daarvan eventueel binnen zal zijn tegen de tijd dat een plenair debat op de planning komt. Mevrouw Becker (VVD): Voorzitter. Mevrouw Van Weerdenburg gaf zelf al aan dat er nog schriftelijke vragen liggen. Wat mij betreft moeten we de beantwoording afwachten en is het ook een onderwerp dat we eventueel in een AO in de commissie zouden kunnen bespreken. Dus geen steun. De heer Bouali (D66): Geen steun van mijn partij. Ik sluit me aan bij mijn collega van de VVD. Ik geef sowieso geen steun aan een partij die op persoonlijke gronden een bewindspersoon door het slijk wil halen. De heer Van der Staaij (SGP): Voorzitter. De SGP steunt deze debataanvraag. Wij vinden het inderdaad van belang om daar met de betreffende minister over door te kunnen spreken. Mevrouw Karabulut (SP): Voorzitter. Los van het feit dat het echt stuitend is dat dat beetje geld dat kinderen wier land bezet is die opgepakt worden en die onderdrukt worden … Dat die menselijk niet getoond wordt door de PVV …De voorzitter: Dus u steunt het wel of niet? Mevrouw Karabulut (SP): Ik steun dit niet. Er is 13 februari ook een AO. Mevrouw Kuik (CDA): Geen steun voor een debat maar prima om dat bij een AO te betrekken. Mevrouw Van den Hul (PvdA): Geen steun voor een debat namens de PvdA. De voorzitter: Mevrouw Van Weerdenburg u heeft geen steun voor het houden van een debat. Mevrouw Van Weerdenburg (PVV): Nee voorzitter. Dat is heel jammer. Het eerste AO in de commissie is over drie weken maar ik constateer dat er geen steun is en dat de ingediende schriftelijke vragen dus blijkbaar puur voor de bühne waren. De voorzitter: Dank u wel. Dan geef ik nu het woord aan de heer Hijink namens de SP. De heer Hijink (SP): Voorzitter. Al jaren probeert de SP — en andere partijen trouwens ook — erachter te komen waarom het ministerie geen openheid geeft over Ageviewers een apparaat waarmee bij kassa's gecontroleerd kan worden hoe oud iemand is. Vandaag lezen wij in de krant dat ambtenaren cruciale notulen van het directeurenoverleg alcohol hebben vernietigd. In de vaste commissie voor VWS hebben we vanochtend afgesproken om hierover een schriftelijk overleg in te plannen. Dat lijkt ons ook heel verstandig maar hoe dan ook wil de SP hier een plenair debat over hebben na afloop van dit schriftelijk overleg. Ik doe dit verzoek overigens mede namens GroenLinks. De voorzitter: Ik probeer even te volgen hoe de procedure is. Er is een schriftelijke vragenronde gehouden. De heer Hijink (SP): Het schriftelijk overleg is vanochtend ingepland. De deadline daarvoor is komende vrijdag maar wij willen hoe dan ook een plenaire afronding van dat schriftelijk overleg. Mevrouw Agema (PVV): Voorzitter. Dit is een zeer ernstig feit. Als het WOB-verzoek klopt dan zijn er zes ambtenaren van VWS die notulen hebben gewist die zij volgens de Archiefwet niet hadden mogen wissen. De vertrouwensvraag kan op tafel komen door dit onderwerp. Ik zou graag willen dat er een feitenre-laas komt van het agenderen van het directeurenoverleg alcohol sinds 2008. Toen zouden de Ageviewers voor het eerst op de agenda hebben gestaan. Ik wil dus graag een feitenrelaas wat er sinds 2008 is gebeurd met het directeurenoverleg alcohol. De heer Veldman (VVD): Voorzitter. Er is vanochtend in de procedurevergadering afgesproken een schriftelijk overleg te voeren. Daarin kunnen volgens mij alle vragen die iedereen heeft gesteld worden. Volgens mij moeten we op de beantwoording daarvan wachten en is het nu niet het moment om steun uit te spreken voor een debat. Mevrouw Arissen (PvdD): Voorzitter. Namens de Partij voor de Dieren wil ik graag het verzoek van de SP steunen. Mevrouw Dik-Faber (ChristenUnie): Voorzitter ik sluit mij aan bij de woorden van de VVD-fractie. Mevrouw Diertens (D66): Ik sluit mij ook aan bij de woorden van de VVD-fractie. Mevrouw Kuik (CDA): Dan doe ik dat ook. Mevrouw Van den Hul (PvdA): Wij hadden graag gezien dat het in een AO besproken kon worden maar daarvoor bleek helaas niet genoeg steun. Daarom namens de PvdA steun voor dit debat. De voorzitter: U heeft geen meerderheid meneer Hijink. De heer Hijink (SP): Nee maar ik heb wel de steun van 30 leden als ik goed geteld heb. De voorzitter: Ja dat is wel het geval. Dan voegen we dit dertigledendebat aan de lijst toe. Verder stel ik voor het stenogram van dit deel van de vergadering door te geleiden naar het kabinet. U heeft nog een verzoek. De heer Hijink (SP): Het volgende verzoek gaat over het ziekenhuis in Hengelo dat as we speak stukje bij beetje ontmanteld wordt. Vanochtend werd bekend dat de spoedeisende hulp en een aantal andere afdelingen daar gesloten worden. Op verzoek van mijn collega Kooiman wil ik graag een debat met de minister voor Medische Zorg over wat hij gaat doen om de zorg in Hengelo te behouden.Mevrouw Agema (PVV): Steun. Mevrouw Van den Hul (PvdA): Steun. Iedereen moet zeker zijn van zorg in de buurt. Mevrouw Dik-Faber (ChristenUnie): Voorzitter ik wil graag eerst een brief van de minister en op basis daarvan beslissen over een debat. Mevrouw Van den Berg (CDA): Ik sluit mij aan bij het het voorstel van de ChristenUnie. Mevrouw Arissen (PvdD): Steun voor de SP. Mevrouw Aukje de Vries (VVD): Ik sluit mij aan bij de ChristenUnie. Eerst een brief. De heer Hijink (SP): Wat mij betreft doen we dan inderdaad een brief — dat lijkt mij sowieso een goed idee — en dan kan het wat mij betreft op de lijst met dertigledendebatten gezet worden. De voorzitter: Dat doen we. Ik stel voor het stenogram van dit deel van de vergadering door te geleiden naar het kabinet. De heer Gijs van Dijk namens de PvdA. De heer Gijs van Dijk (PvdA): Voorzitter. Schoonmakers weer in dienst van de overheid dat is echt een overwinning voor de schoonmakers zelf. Zij zijn daarmee weer zeker van een contract en bescherming. Maar vanmorgen stond in De Telegraaf een verontrustend bericht dat er alsnog door het ministerie van Sociale Zaken is besloten om een uitzendconstructie te hanteren terwijl de afspraak toch is om mensen gewoon vast in dienst van de overheid te nemen. Daarom wil ik mede namens de SP een debat aanvragen. De heer Pieter Heerma (CDA): Voorzitter op dit moment geen steun voor dit debatverzoek. Het lijkt mij wel goed als er een reactie van de minister van Sociale Zaken komt. Daarna kunnen we bezien of het in een apart debat besproken wordt maar ik kan mij ook heel goed voorstellen dat het bij het debat over arbeidsmarktbeleid dat gepland staat op 14 februari wordt meegenomen. De heer Wiersma (VVD): Voorzitter ook de VVD wil een brief. Geen steun voor een debat.De heer Van Weyenberg (D66): Ik sluit mij aan bij de vorige twee sprekers. Mevrouw Dik-Faber (ChristenUnie): Ook ik sluit mij bij hen aan. De voorzitter: Meneer Van Kent dit was mede namens de SP. De heer Van Kent (SP): Voorzitter volgens mij is het noodzakelijk dat we hier snel over spreken maar ik heb wel één toevoeging. We hebben er ook nog vragen over gesteld en we gaan ervan uit dat dit een debat wordt dat we snel met elkaar gaan voeren. Het verzoek is dan ook om die vragen voor die tijd te beantwoorden. De heer Gijs van Dijk (PvdA): Ik heb een meerderheid denk ik. Of niet? De voorzitter: Bijna. De heer Gijs van Dijk (PvdA): Voorzitter. Ik kijk uit naar de brief. Graag zo snel mogelijk en dan wel graag voor het algemeen overleg over het arbeidsmarktbeleid. De voorzitter: Ik stel voor het stenogram van dit deel van de vergadering door te geleiden naar het kabinet. Dank u wel. Dan zijn wij hiermee gekomen aan het einde van de regeling van werkzaamheden. En mocht u het willen weten mijnheer Van Dijk: u had 23 zetels. Bijna! Ik schors de vergadering voor enkele ogenblikken. De vergadering wordt van 13.32 uur tot 13.36 uur geschorst.