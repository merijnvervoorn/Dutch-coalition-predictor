25 Stemming motie Dierziekten en antibioticagebruik veehouderij Aan de orde is de stemming over een aangehouden motie ingediend bij het VAO Dierziekten en antibioticagebruik veehouderij te weten: - de motie-Thieme over stoppen met SPF-stallen (29683 nr. 154). (Zie vergadering van 4 maart 2014.) De voorzitter: De motie-Thieme (29683 nr. 154) is in die zin gewijzigd dat zij thans luidt: Motie De Kamer gehoord de beraadslaging constaterende dat het aantal "Specified Pathogen Free (SPF)"-stallen toeneemt; constaterende dat ondernemers in dit type stallen investeren om zo de insleep van dierziekten en het gebruik van antibiotica tegen te gaan; overwegende dat de ontwikkeling van deze stallen niet past in het kabinetsbeleid voor duurzame veehouderij waarin het dier centraal staat en de ontwikkeling van integraal duurzame stallen een belangrijke rol speelt; spreekt uit dat de ontwikkeling van SPF-stallen onwenselijk is; verzoekt de regering om in de strijd tegen het overmatig gebruik van antibiotica in te zetten op alternatieven voor antibiotica robuuste rassen diervriendelijke houderijsystemen en de ontwikkeling van SPF-stallen een halt toe te roepen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 184 was nr. 154 (29683). Op verzoek van mevrouw Thieme stel ik voor haar gewijzigde motie (29683 nr. 184 was nr. 154) aan te houden. Daartoe wordt besloten. De voorzitter: Aangezien mevrouw Thieme deze motie zojuist heeft aangehouden gaat deze stemming niet door. Daarmee is er een einde gekomen aan de stemmingen.De vergadering wordt van 16.11 uur tot 16.15 uur geschorst.