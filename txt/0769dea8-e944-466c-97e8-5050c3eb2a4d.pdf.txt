17 Stemming motie Energieakkoord Aan de orde is de stemming over een aangehouden motie ingediend bij het hoofdlijnendebat over het Energieakkoord te weten: - de motie-Ouwehand over het intrekken van de opsporingsvergunningen voor schaliegasboringen (30196 nr. 215). (Zie vergadering van 2 oktober 2013.) De voorzitter: De motie-Ouwehand (30196 nr. 215) is in die zin gewijzigd dat zij thans luidt: Motie De Kamer gehoord de beraadslaging constaterende dat het vasthouden aan fossiele brandstoffen zoals schaliegas de noodzakelijke transitie naar een duurzame energievoorziening vertraagt; constaterende dat de regering in 2009 twee opsporingsvergunningen heeft verleend voor schaliegasboringen waarvan er een inmiddels is verlopen en de andere in juni 2015 verloopt; constaterende dat de minister stelt de vergunningen te hebben bevroren in overleg met de betreffende bedrijven waarbij onduidelijk is welke rechtsgevolgen dit zal hebben; constaterende dat deze procedure kan leiden tot juridische claims als besloten zal worden dat er in Nederland niet geboord mag worden naar schaliegas; van mening dat een besluit om wel of niet over te gaan tot (proef-)boringen naar schaliegas niet mag worden belast met onnodige dreiging van schadeclaims; verzoekt de regering de opsporingsvergunningen voor schaliegasboringen in te trekken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 260 was nr. 215 (30196). Ik stel vast dat wij hier nu over kunnen stemmen. In stemming komt de gewijzigde motie-Ouwehand (30196 nr. 260 was nr. 215). De voorzitter: Ik constateer dat de aanwezige leden van de fracties van de ChristenUnie 50PLUS en de PvdD voor deze gewijzigdemotie hebben gestemd en de aanwezige leden van de overige fracties ertegen zodat zij is verworpen.