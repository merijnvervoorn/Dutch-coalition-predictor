15 Uitspraak Hoge Raad over het hinderpaalcriterium inzake de vrije artsenkeuze en het voornemen tot tariefverlaging door verzekeraars voor ongecontracteerde ggz- en wijkverplegingaanbieders Aan de orde is het tweeminutendebat Uitspraak Hoge Raad over het hinderpaalcriterium inzake de vrije artsenkeuze en voornemen tot verlaging tarieven door verzekeraars voor ongecontracteerde ggz- en wijkverplegingaanbieders (29689 nr. 1192). Voorzitter: Bergkamp De voorzitter: Aan de orde is het tweeminutendebat Uitspraak Hoge Raad over het hinderpaalcriterium inzake de vrije artsenkeuze en voornemen tot verlaging tarieven door verzekeraars voor ongecontracteerde ggz- en wijkverplegingaanbieders. Ik heet de minister voor Langdurige Zorg en Sport van harte welkom de woordvoerders en de mensen die het debat volgen onder andere op de publieke tribune. Ik geef als eerste het woord aan mevrouw Agema van de PVV. Mevrouw Agema (PVV): Dank u wel voorzitter. Wij voeren op dit moment een hoop laatste debatten. Dat zal niet gelden voor het onderwerp dat nu voorligt de vrije artsenkeuze in artikel 13 van de Zorgverzekeringswet. De minister heeft onlangs een wet naar de Kamer gestuurd om te bewerkstelligen dat zorgaanbieders een niet-kostendekkend tarief aangeboden kunnen krijgen. Ik vind dat heel erg verdrietig. Ik wil twee moties indienen om in ieder geval iets te doen aan de huidige situatie. Motie De Kamer gehoord de beraadslaging verzoekt de regering de vrije artsenkeuze (artikel 13 van de Zorgverzekeringswet) te handhaven en geen klassenzorg aan te wakkeren voor mensen met een lager inkomen door de tarieven voor niet-gecontracteerde ggz- en wijkverplegingaanbieders te verlagen en gaat over tot de orde van de dag. De voorzitter: Deze motie is voorgesteld door het lid Agema. Zij krijgt nr. 1228 (29689). MotieDe Kamer gehoord de beraadslaging verzoekt de regering te bewerkstelligen dat nieuwe zorgaanbieders reeds in het eerste jaar gecontracteerd kunnen worden en gaat over tot de orde van de dag. De voorzitter: Deze motie is voorgesteld door het lid Agema. Zij krijgt nr. 1229 (29689). Dank u wel mevrouw Agema. Mevrouw Agema (PVV): Toch alles nog binnen één minuut. De voorzitter: Ja precies. Hartstikke goed. Het kan. Dan geef ik het woord aan de heer Dijk SP. De heer Dijk (SP): Dank u wel voorzitter. Mevrouw Agema heeft gedaan wat ik verwacht had dat ze zou doen dus dat is mooi. Ik heb een andere motie. Motie De Kamer gehoord de beraadslaging constaterende dat zorgaanbieders regelmatig ervoor kiezen om geen contract af te sluiten met zorgverzekeraars omdat de tarieven die hun geboden worden niet dekkend zijn; verzoekt de regering om te onderzoeken hoe er landelijke tarieven vast zouden kunnen worden gesteld die voor zorgaanbieders de kosten dekken en waarvan enkel kan worden afgeweken op basis van duidelijke criteria zoals patiëntenpopulatie en innovatieve zorg en gaat over tot de orde van de dag. De voorzitter: Deze motie is voorgesteld door het lid Dijk. Zij krijgt nr. 1230 (29689). Dank u wel meneer Dijk. Ik zie de heer Bushoff niet. Dan geef ik het woord aan de heer Bevers VVD. De heer Bevers (VVD): Dank voorzitter. Ik vervang collega Tielen die vandaag het WGO Belastingplan heeft voorgezeten. Vandaar dat ik hier vanavond voor haar sta.Motie De Kamer gehoord de beraadslaging constaterende dat via contractering zorgverzekeraars en zorgaanbieders goede afspraken kunnen maken over onder meer kwaliteit doelmatigheid en betaalbaarheid van zorg; overwegende dat zorgaanbieders op deze manier bijdragen aan de breed gewenste beweging naar passende zorg en voorkomen wordt dat verzekerden achteraf voor vervelende (financiële) consequenties komen te staan; overwegende dat er stappen worden gezet om het contracteerproces te verbeteren zodat er meer en betere contracten kunnen worden afgesloten tussen zorgverzekeraars en zorgaanbieders; verzoekt de regering in kaart te brengen in hoeverre cowboygedrag in de zorg via zorgcontractering een halt toe kan worden geroepen en verzoekt daarbij tevens in navolging van de uitvoering van de motie-Van den Berg/Tielen (29689 nr. 1207) met een voorstel te komen over hoe de positie van kleine zorgaanbieders in de contractonderhandelingen verbeterd kan worden en gaat over tot de orde van de dag. De voorzitter: Deze motie is voorgesteld door de leden Bevers en Tielen. Zij krijgt nr. 1231 (29689). Dank u wel. Dan geef ik het woord aan mevrouw Van den Berg CDA. Mevrouw Van den Berg (CDA): Voorzitter één motie. Motie De Kamer gehoord de beraadslaging constaterende dat wettelijk geregeld is dat er keuzemogelijkheden in de zorg moeten zijn; overwegende dat de zorg beschikbaar bereikbaar en betaalbaar moet zijn maar ook voor toekomstige generaties moet blijven en dat daartoe van belang is dat met zorgaanbieders afspraken worden gemaakt over kwaliteit samenwerking en toepassen van innovaties; van mening dat ook kleine zorgaanbieders moeten kunnen onderhandelen met zorgverzekeraars en een contract moeten kunnen krijgen; verzoekt de regering alles ervoor in het werk te stellen dat zorgverzekeraars ook kleine zorgaanbieders een contract aanbieden en voor de begrotingsbehandeling VWS 2024de Kamer te informeren over hoe groot het percentage kleine zorgaanbieders is dat voor 2024 een contract aangeboden heeft gekregen en gaat over tot de orde van de dag. De voorzitter: Deze motie is voorgesteld door de leden Van den Berg en Agema. Zij krijgt nr. 1232 (29689). Dank u wel mevrouw Van den Berg. Ik kijk even naar de minister. Vijf minuten is dat voldoende? We moeten eerst even zorgen dat de moties allemaal terechtkomen bij iedereen. Dan schors ik de vergadering voor een enkel moment. De vergadering wordt enkele ogenblikken geschorst. De voorzitter: Ik geef het woord aan de minister. Minister Helder: Dank u wel voorzitter. De motie op stuk nr. 1228: ontraden. Daar ben ik uitgebreid op teruggekomen in het schriftelijk overleg. De motie op stuk nr. 1229: ontraden. Ik ga daar niet over; daar gaan de zorgverzekeraars over. De voorzitter: Mevrouw Agema zegt "te bewerkstelligen". Verandert dat iets aan uw appreciatie? Minister Helder: Nee. Ik kan wel tegen mevrouw Agema zeggen: als kleine zorgaanbieders een goed aanbod hebben lijkt het me heel goed dat de zorgverzekeraars dat deze mensen ook aanbieden. Er is dus niet een beleid om vooral in het eerste jaar niet te contracteren. Ze gaan er vooral zelf over. Mevrouw Agema (PVV): Ah oké dus als collega's in het vervolg moties indienen over meerjarige contractering krijgen ze van deze minister als ze nog even doorgaat voortaan te horen: daar ga ik niet over. Minister Helder: Het is aan de zorgverzekeraar om met de individuele zorgaanbieder die een goed aanbod heeft te bepalen of ze wel of niet voldoende van die zorgaanbieder weten om die ook daadwerkelijk een contract aan te bieden. Dat is echt een individuele relatie. De voorzitter: Tot slot mevrouw Agema.Mevrouw Agema (PVV): Maar dat zegt de motie helemaal niet. Deze motie zegt dat nieuwe zorgaanbieders in het eerste jaar per definitie niet worden gecontracteerd. Ik vraag de minister om te bewerkstelligen dat dit wel kan. Het is ontzettend vervelend voor nieuwe aanbieders met een heel nieuw elan en een nieuwe sfeer die fris en fruitig beginnen. Ze krijgen dan geen contract. Als er dan allemaal oudjes in ziekenhuizen liggen worden ze toch gebeld door de verzekeraar met de vraag: kunnen jullie de mensen toch opnemen? Maar daarvoor zijn de tarieven niet toereikend. Dat is ontzettend vervelend. Dat eerste jaar is al zo lastig. Ik vraag de minister dus om dit te bewerkstelligen. We maken hier toch de kaders en de regeltjes? Anders waren we hier niet met z'n allen. Minister Helder: Als de zorgaanbieders een goed aanbod hebben en de zorgverzekeraar daar gebruik van kan maken zie ik geen reden waarom ze niet gecontracteerd worden. Ze moeten dat dan wel hebben. Dat is echt een individuele relatie. De voorzitter: Dan de motie-Dijk op stuk nr. 1230. Minister Helder: De motie op stuk nr. 1230 ontraad ik omdat dit de verantwoordelijkheid van de NZa is. Ik zou de motie op stuk nr. 1231 de appreciatie "overnemen" willen geven omdat het staand beleid is. De voorzitter: Ik kijk even naar de heer Bevers. Kan de motie overgenomen worden? Is daar bezwaar tegen? Mevrouw Agema maakt u daar bezwaar tegen? Mevrouw Agema (PVV): Ja het is staand beleid. De Handvatten Contractering bestaat al. Deze motie is dus overbodig; dan moet je ontraden zeggen. Ik bedoel als de minister flauw tegen mij gaat doen ga ik ook een keertje flauw terugdoen. De voorzitter: Ik kijk even naar de minister. Voegt deze motie iets nieuws toe? Minister Helder: Volgens mij voegt deze motie wel degelijk iets nieuws toe. Het is van belang om cowboygedrag in de zorg een halt toe te roepen. Het verbeteren van de positie van kleine zorgaanbieders in de contractonderhandelingen heeft mijn aandacht en die van minister Kuipers. Daarover zijn afspraken gemaakt in het Integraal Zorgakkoord; daar wordt uitvoering aan gegeven. Maar ze zijn er natuurlijk nog niet. In dat opzicht voegt dit nog iets toe.De voorzitter: Er is bezwaar tegen het overnemen van de motie. Dat betekent dat we de motie in stemming brengen. Dan krijgt de motie oordeel Kamer. Klopt dat? Minister Helder: Als de motie in stemming wordt gebracht krijgt die oordeel Kamer. De voorzitter: Dank u wel. We gaan naar de motie op stuk nr. 1232 van mevrouw Van den Berg. Minister Helder: De motie op stuk nr. 1232 kan ik oordeel Kamer geven. Ik kan niet garanderen dat dit al voor de begrotingsbehandeling bekend is maar voorjaar 2024 zeg ik tegen mevrouw Van den Berg kan wel. Mevrouw Agema (PVV): Ik had mevrouw Van den Berg gevraagd of ik deze motie mee mocht tekenen. Dat mocht voorzitter. De voorzitter: Dat betekent dat ook mevrouw Agema onder de motie op stuk nr. 1232 komt te staan waarvoor dank. De beraadslaging wordt gesloten. De voorzitter: Volgende week dinsdag gaan we stemmen over de ingediende moties.