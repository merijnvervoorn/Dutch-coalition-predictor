43 Stemming motie Jeugd/jongeren met beperkingen en ontwikkelingsachterstanden Aan de orde is de stemming over een aangehouden motie ingediend bij het debat over jeugd/jongeren met beperkingen en ontwikkelingsachterstanden te weten: - de motie-Van Beukering-Huijbregts/Voordewind over het compenseren van jeugdzorginstellingen voor de vennootschapsbelasting (35570-XVI nr. 32). (Zie notaoverleg van 23 november 2020.) De voorzitter: De motie-Van Beukering-Huijbregts/Voordewind (35570XVI nr. 32) is in die zin gewijzigd dat zij thans luidt: Motie De Kamer gehoord de beraadslaging constaterende dat veel jeugdzorgaanbieders als rechtsvorm een stichting hebben; constaterende dat sinds de decentralisatie van de jeugdzorg in 2015 deze stichtingen anders gefinancierd worden en daarom eerder aangemerkt worden als belastingplichtig voor de vennootschapsbelasting; constaterende dat dit vanwege de zorgvrijstelling alleen geldt voor aanbieders die naast zorg ook ondersteuning aanbieden bij andere opvoedproblemen in het kader van jeugdbescherming en jeugdhulp; overwegende dat er geen ongelijk speelveld moet zijn tussen verschillende soorten zorgaanbieders die een stichting zijn; verzoekt de regering om samen met jeugdzorgaanbieders te onderzoeken of en op welke manier jeugdzorginstellingen gecompenseerd kunnen worden voor de vennootschapsbelasting en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 178 was nr. 32 (35570-XVI). Ik stel vast dat wij hier nu over kunnen stemmen. In stemming komt de gewijzigde motie-Van BeukeringHuijbregts/Voordewind (35570-XVI nr. 178 was nr. 32).De voorzitter: Ik constateer dat deze gewijzigde motie met algemene stemmen is aangenomen.