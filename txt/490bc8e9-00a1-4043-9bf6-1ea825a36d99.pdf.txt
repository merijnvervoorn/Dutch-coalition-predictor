7 Regeling van werkzaamheden Regeling van werkzaamheden Regeling van werkzaamheden De voorzitter: Dan een korte regeling van werkzaamheden. Ik stel voor toe te voegen aan de agenda van de Kamer het tweeminutendebat Toezicht en handhaving (CD d.d. 13/03) met als eerste spreker het lid Van Houwelingen van Forum voor Democratie. Ik stel voor de volgende wetsvoorstellen toe te voegen aan de agenda van de Kamer: - Wijziging van de Wet tegemoetkomingen loondomein teneinde het lage inkomensvoordeel te laten vervallen en in verband met enkele andere wijzigingen (36458); - Wijziging van de Vreemdelingenwet 2000 in verband met verlenging van de beslistermijnen in asiel- en nareiszaken (36349); - Wijziging van de Wet op het hoger onderwijs en wetenschappelijk onderzoek in verband met het schrappen van de grondslag voor kwaliteitsbekostiging in het hoger onderwijs (36454); - Regels over het bemannen van zeeschepen (Wet bemanning zeeschepen) (36440); - Wijziging van de Kernenergiewet in verband met de aanpassing van de taak van de Autoriteit Nucleaire Veiligheid en Stralingsbescherming ten aanzien van beleidsvoorbereiding en beleidsevaluatie (36490). Ik stel voor toe te voegen aan de agenda een debat over het nog te ontvangen eindverslag van de informateur daarbij spreektijden te hanteren van vijf minuten per fractie en als sprekersvolgorde de fractiegrootte te hanteren. Ik stel voor dinsdag 19 maart aanstaande ook te stemmen over de volgende wetsvoorstellen en de daarbij ingediende moties: - Wijziging van de Wet publieke gezondheid tot incorporatie van de Regeling mpox B1 (36291); - Wijziging van de Wet dieren in verband met actualisering van de diergezondheidsregels en enkele technische aanpassingen (35746). Overeenkomstig de voorstellen van de voorzitter wordt besloten.