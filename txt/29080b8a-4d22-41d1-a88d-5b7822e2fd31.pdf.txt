5 Beëdiging van de leden Van BeukeringHuijbregts en Terpstra Aan de orde is de beëdiging van de leden Van BeukeringHuijbregts en Terpstra. De voorzitter: Dan ga ik nu naar het volgende punt. Dat is de beëdiging van twee nieuwe collega's. Ik geef graag het woord aan mevrouw Aukje de Vries tot het uitbrengen van verslag namens de commissie voor het onderzoek van de Geloofsbrieven. Mevrouw Aukje de Vries lid der commissie: Voorzitter. De commissie voor het onderzoek van de Geloofsbrieven heeft de stukken onderzocht die betrekking hebben op mevrouw M.J.T.G. van Beukering-Huijbregts te IJsselstein en de heer J.H. Terpstra te Leiden. De commissie is tot de conclusie gekomen dat mevrouw M.J.T.G. van Beukering-Huijbregts te IJsselstein en de heer J.H. Terpstra te Leiden terecht benoemd zijn verklaard tot lid van de Tweede Kamer der Staten-Generaal. De commissie stelt u daarom voor om hen toe te laten als lid van de Kamer. Daartoe dienen zij wel eerst de eed zoals die is voorgeschreven bij de Wet beëdiging ministers en leden Staten-Generaal van 27 februari 1992 Staatsblad nr. 120 af te leggen. De commissie verzoekt u tot slot de Kamer voor te stellen het volledige rapport in de Handelingen op te nemen. De voorzitter: Ik dank namens de Kamer de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Ik verzoek de leden en overige aanwezigen op de publieke tribune voor zover dat mogelijk is te gaan staan. Mevrouw Van Beukering-Huijbregts en de heer Terpstra zijn in het gebouw der Kamer aanwezig om de voorgeschreven eed af te leggen. Ik verzoek de griffier hen binnen te leiden. Nadat mevrouw Van Beukering-Huijbregts en de heer Terpstra door de griffier zijn binnengeleid leggen zij in handen van de voorzitter de bij de wet voorgeschreven eden af. De voorzitter: Ik wil u namens de hele Kamer van harte feliciteren met het lidmaatschap van onze Kamer. Ik verzoek u plaats te nemen. Ik schors de vergadering toch zodat u een beetje op afstand een mooi boeket bloemen in ontvangst kunt nemen. Veel geluk.De vergadering wordt enkele ogenblikken geschorst.