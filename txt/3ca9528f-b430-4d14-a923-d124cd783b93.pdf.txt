15 Stemmingen moties Ontwikkelingen rondom het coronavirus van 14 oktober 2020 (ronde 1) Aan de orde zijn de stemmingen over aangehouden moties ingediend bij het debat over de ontwikkelingen rondom het coronavirus van 14 oktober 2020 te weten: - de motie-Wilders over met spoed zorgen voor meer zorgpersoneel (25295 nr. 625); - de motie-Marijnissen c.s. over het preventief gebruik van beschermingsmaterialen als uitgangspunt in alle zorgsectoren (25295 nr. 632); - de motie-Marijnissen c.s. over de structurele financiële waardering voor zorgverleners regelen (25295 nr. 633); - de motie-Van Kooten-Arissen over verlenging van de aanvraagtermijn voor de zorgbonus (25295 nr. 634); - de motie-Van Brenk over een financiële oplossing voor de dagbesteding (25295 nr. 639). (Zie vergadering van 15 oktober 2020.) De voorzitter: Aan de orde zijn de hoofdelijke stemmingen. We beginnen met de stemmingen over aangehouden moties ingediend bij het debat over de ontwikkelingen rondom het coronavirus van 14 oktober 2020. De leden van de eerste groep Van Aalst tot en met Graus brengen hun stem uit.