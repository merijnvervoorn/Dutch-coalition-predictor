14 Stemmingen Aanvulling spreekrecht slachtoffers Aan de orde zijn de stemmingen in verband met het wetsvoorstel Wijziging van het Wetboek van Strafvordering ter aanvulling van het spreekrecht van slachtoffers en nabestaanden in het strafproces en wijziging van de Wet schadefonds geweldsmisdrijven ter uitbreiding van de mogelijkheid van uitkering aan nabestaanden (34082). (Zie vergadering van 27 mei 2015.) In stemming komt het amendement-Berndsen-Jansen/Segers (stuk nr. 9). De voorzitter: Ik constateer dat de aanwezige leden van de fracties van de ChristenUnie de SGP Klein de Groep Kuzu/Öztürk 50PLUS D66 GroenLinks en de PvdD voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het gewijzigde amendement-BerndsenJansen c.s. (stuk nr. 10). De voorzitter: Ik constateer dat dit gewijzigde amendement met algemene stemmen is aangenomen. Mevrouw Berndsen-Jansen (D66): Voorzitter. D66 staat voor het spreekrecht van slachtoffers. Dat deden wij in 2005. Dat doen wij vandaag en in de toekomst. Spreekrecht vraagt om een zeer zorgvuldige afweging. Uitspraken over de bewijsvoering en over de straf moeten het strafproces dienen en niet leiden tot grote teleurstelling en secundaire victimisatie van slachtoffers. De minister is het niet gelukt om mijn fractie ervan te overtuigen dat de juiste afweging is gemaakt. Onze sympathie gaat wel uit naar de slachtoffers en nabestaanden die aangeven dat zij de risico's aandurven. Een evaluatie over vijf jaar zal moeten uitwijzen of die afweging terecht is. Vanwege een pleidooi van slachtoffers en nabestaanden geeft mijn fractie vandaag het voordeel van de twijfel aan het wetsvoorstel. Daarom zal D66 voor de uitbreiding van het spreekrecht stemmen. In stemming komt het wetsvoorstel zoals op onderdelen gewijzigd door de aanneming van het gewijzigde amendement-Berndsen-Jansen c.s. (stuk nr. 10). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Houwers Klein de Groep Kuzu/Öztürk Van Vliet D66 GroenLinks de PvdA de PvdD en de SP voor dit wetsvoorstel hebben gestemd en de fractie van 50PLUS ertegen zodat het is aangenomen.De heer Van Helvert verzoekt bij het volgende stemmingonderwerp zijn aangehouden motie (34082 nr. 13) alsnog in stemming te brengen.