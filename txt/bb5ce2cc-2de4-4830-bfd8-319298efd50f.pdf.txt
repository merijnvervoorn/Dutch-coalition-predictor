17 Stemmingen overige moties Bericht dat de fractievoorzitter van de SP Eindhoven wordt vastgehouden in Turkije Aan de orde zijn de stemmingen over moties ingediend bij het debat over het bericht dat de fractievoorzitter van de SP Eindhoven wordt vastgehouden in Turkije te weten: - de motie-Karabulut c.s. over niet normaliseren van de betrekkingen zolang Nederlandse politieke gevangenen vastzitten in Turkije (35000-V nr. 75); - de motie-Koopmans c.s. over intensief werk maken van de vrijlating van de heer Memis (35000-V nr. 77); - de motie-Voordewind c.s. over de onmiddellijke terugkeer van Murat Memis naar Nederland (35000-V nr. 78). (Zie vergadering van 26 juni 2019.) De voorzitter: De heer Memis is inmiddels vrij heb ik gehoord. Dat is heel goed om te horen. (Applaus) De voorzitter: Op verzoek van mevrouw Karabulut stel ik voor haar motie (35000-V nr. 75) aan te houden. Daartoe wordt besloten. De voorzitter: Waar is meneer Koopmans? Meneer Koopmans gaan we over uw motie stemmen? De heer Koopmans (VVD): Voorzitter. Ik denk dat niet alleen ik maar iedereen heel blij is dat ik deze motie kan aanhouden en weggooien. De voorzitter: Dus u wilt de motie intrekken? "Weggooien" hebben we nog niet! De heer Koopmans (VVD): Aanhouden weggooien en intrekken. Alles wat u wilt voorzitter. De voorzitter: Aangezien de motie-Koopmans c.s. (35000-V nr. 77) is ingetrokken maakt zij geen onderwerp van behandeling meer uit.Ik kijk ook naar de indiener van de andere motie: meneer Voordewind. De heer Memis is namelijk nog niet terug. Gaan we toch stemmen over deze motie? Of niet? De heer Voordewind (ChristenUnie): Voorzitter. Ik ben blij dat deze motie zo goed is uitgevoerd. We wachten op de terugkeer van de heer Memis. De voorzitter: Dus u brengt de motie wel in stemming? De heer Voordewind (ChristenUnie): Ik houd de motie even aan totdat de heer Memis daadwerkelijk terug is. De voorzitter: Precies. Anders kan er alsnog donderdag over gestemd worden. Op verzoek van de heer Voordewind stel ik voor zijn motie (35000-V nr. 78) aan te houden. Daartoe wordt besloten.