12 Stemmingen moties Drugsbeleid Aan de orde zijn de stemmingen over moties ingediend bij het tweeminutendebat Drugsbeleid te weten: - de motie-Bikker c.s. over een landelijke uitrol van de Brabantse aanpak om boeren weerbaarder te maken tegen drugscriminaliteit (24077 nr. 525); - de motie-Kuik/Bikker over een overgangsfase van ten hoogste zes weken voor de aanloopfase van het wietexperiment in Breda en Tilburg (24077 nr. 526); - de motie-Kuik/Bikker over het bezit van een gebruikershoeveelheid drugs gepaard laten gaan met in ieder geval een boete (24077 nr. 527); - de motie-Stoffer/Bisschop over het ontwikkelen van een landelijke aanpak voor shishalounges (24077 nr. 528). (Zie vergadering van 24 mei 2023.) De voorzitter: Op verzoek van mevrouw Kuik stel ik voor haar moties (24077 nrs. 526 en 527) aan te houden. Daartoe wordt besloten. In stemming komt de motie-Bikker c.s. (24077 nr. 525). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de fractie van BIJ1 ertegen zodat zij is aangenomen. In stemming komt de motie-Stoffer/Bisschop (24077 nr. 528). De voorzitter: Ik constateer dat de leden van de fracties van de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 en FVD ertegen zodat zij is aangenomen.