31 Stemming motie Raad Algemene Zaken Aan de orde is de stemming over een aangehouden motie ingediend bij het tweeminutendebat Raad Algemene Zaken te weten: - de motie-Van Wijngaarden c.s. over visumvrij reizen voor Servië tijdelijk stopzetten als Servië zijn visumbeleid en buitenlandbeleid niet voldoende heeft aangepast (2150102 nr. 2564). (Zie vergadering van 8 december 2022.) De voorzitter: De motie-Van Wijngaarden c.s. (21501-02 nr. 2564) is in die zin gewijzigd en nader gewijzigd dat zij thans is ondertekend door de leden Van Wijngaarden en Jasper van Dijk en luidt: Motie De Kamer gehoord de beraadslaging overwegende dat Servië het EU-buitenlandbeleid steeds vaker ondermijnt door de welwillende houding richting Rusland en het niet meewerken aan Europese sancties; constaterende dat via Servië in 2022 veel irreguliere migranten de grens naar Europa zijn overgestoken en dat dat de grootste route voor irreguliere migratie naar de EU betreft; constaterende dat personen vanuit Servië visumvrij naar Schengen kunnen reizen; verzoekt de regering om richting het Zweedse EU-voorzitterschap te bepleiten om bij de herziening van het noodremmechanisme in te zetten op het toevoegen van "instroom uit derde landen" als trigger van het noodremmechanisme opdat indien Servië zijn visumbeleid en buitenlandbeleid niet voldoende heeft aangepast visumvrij reizen voor Servië tijdelijk kan worden stopgezet door middel van het noodremmechanisme en gaat over tot de orde van de dag. Zij krijgt nr. 2581 was nr. 2564 (21501-02). Ik stel vast dat wij hier nu over kunnen stemmen. In stemming komt de nader gewijzigde motie-Van Wijngaarden/Jasper van Dijk (21501-02 nr. 2581 was nr. 2564). De voorzitter: Ik constateer dat de leden van de fracties van de SP DENK Fractie Den Haan Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze nader gewijzigde motie hebben gestemden de leden van de fracties van GroenLinks BIJ1 Volt de PvdA de PvdD en D66 ertegen zodat zij is aangenomen.