19 Stemming motie Energieprestatievergoeding Aan de orde is de stemming over een aangehouden motie ingediend bij het VSO Ontwerpbesluit houdende regels omtrent de mogelijkheid voor verhuurder en huurder een energieprestatievergoeding overeen te komen te weten: - de gewijzigde motie-Albert de Vries c.s. over opnemen van een woonlastenwaarborg (34228 nr. 21 was nr. 18). (Zie vergadering van 20 april 2016.) De voorzitter: De gewijzigde motie-Albert de Vries c.s. (34228 nr. 21 was nr. 18) is in die zin nader gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 22 was nr. 21 (34228). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat corporaties de mogelijkheid wordt geboden om een energieprestatievergoeding in rekening te brengen bij hun huurders nadat de woning is gerenoveerd tot een zogenoemde nul-op-de-meterwoning; overwegende dat de mogelijkheid van een energieprestatievergoeding een belangrijk instrument kan zijn om de verduurzaming van de woningvoorraad te bevorderen; overwegende dat de wettelijke regeling en de daarop gebaseerde ministeriële regeling bepalen dat corporaties met hun huurders een woonlastenwaarborg kunnen overeenkomen; van oordeel dat de woonlasten van individuele huurders bij gelijkblijvend woongedrag onder geen beding mogen stijgen als gevolg van de renovatie tot nul op de meter; verzoekt de regering zo spoedig mogelijk na inwerkingtreding van de AMvB daarin een woonlastenwaarborg op te nemen waarop huurders een beroep kunnen doen als zij aannemelijk kunnen maken dat ondanks ongewijzigd woongedrag hun woonlasten als gevolg van de energieprestatievergoeding zijn gestegen en gaat over tot de orde van de dag. In stemming komt de nader gewijzigde motie-Albert de Vries c.s. (34228 nr. 22 was nr. 21).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein het CDA en de PVV voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.