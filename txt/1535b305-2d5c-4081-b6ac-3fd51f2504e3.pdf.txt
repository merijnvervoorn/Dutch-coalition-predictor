11 Stemming brief Wetgevings- en werkprogramma van de Europese Commissie voor 2024 Stemming brief Wetgevings- en werkprogramma van de Europese Commissie voor 2024 Aan de orde is de stemming over de brief van de vaste commissie voor Europese Zaken over het wetgevings- en werkprogramma van de Europese Commissie voor 2024 (22112 nr. 3890). De voorzitter: Ik stel voor conform het voorstel van de vaste commissie voor Europese Zaken te besluiten en in te stemmen met de lijst van prioritaire voorstellen uit het wetgevings- en werkprogramma van de Europese Commissie voor 2024. Daartoe wordt besloten. De voorzitter: Ja mevrouw Hertzberger u moet niet weglopen als u het woord krijgt. Mevrouw Hertzberger (NSC): De motie die net bij de stemmingen over moties ingediend bij het tweeminutendebat Twee onderzoeksrapporten op het gebied van transgenderzorg is aangenomen namelijk de motie op stuk nr. 370 (31016) was ontraden door de minister. Ik ben benieuwd hoe de minister uitvoering gaat geven aan deze motie met name wat betreft de vergelijking met Europese landen met een andere zorgstandaard. Het verzoek is om hierover binnen afzienbare tijd een brief naar de Kamer te sturen. De voorzitter: Heel goed. Ik zal het stenogram van dit deel van de vergadering doorgeleiden naar het kabinet.