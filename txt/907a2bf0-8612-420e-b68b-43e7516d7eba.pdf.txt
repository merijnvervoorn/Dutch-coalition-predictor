26 Stemming brief Overdracht van taken commissie voor de Rijksuitgaven Aan de orde is de stemming in verband met de brief van het Presidium over de overdracht van de taken van de commissie voor de Rijksuitgaven aan de vaste commissie voor Financiën (31597 nr. 9). De voorzitter: Ik stel voor de taken van de commissie voor de Rijksuitgaven zoals deze zijn benoemd in artikel 21a van het Reglement van Orde voor de resterende zittingsduur als experiment over te dragen aan de vaste commissie voor Financiën en de overdracht in de zomer van 2016 te evalueren. Daartoe wordt besloten. De voorzitter: Hiermee is een einde gekomen aan de stemmingen. Voordat u de zaal verlaat is er nog gelegenheid om onze nieuwe collega mevrouw Vermue te feliciteren met haar benoeming. Ik vraag mevrouw Vermue om voor het rostrum plaats te nemen. De vergadering wordt enkele ogenblikken geschorst.