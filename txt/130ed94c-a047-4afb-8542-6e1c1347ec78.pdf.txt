27 Regeling van werkzaamheden De voorzitter: Op verzoek van een aantal leden stel ik voor de volgende door hen ingediende moties opnieuw aan te houden: 3016962; 34674-15; 28286-876; 27625-390. Ik stel voor de volgende stukken van de stand van werkzaamheden af te voeren: 21501-07-1458; 26234-201; 22112-2363; 22112-2382; 22112-2377; 21501-07-1459; 21501-03-107; 29023-218; 32752-49; 34270-28. Dat gaan we niet elke week doen hè die felicitaties? Dan gaan we nu naar de verzoeken van leden. Ik stel voor om toe te voegen aan de agenda het VAO Milieuraad van 13 oktober 2017 met als eerste spreker het lid Kröger namens GroenLinks. U krijgt het woord mevrouw Kröger. Mevrouw Kröger (GroenLinks): Voorzitter. Gezien het feit dat de Milieuraad deze week is zou ik willen verzoeken om het VAO nog deze week in te plannen. De voorzitter: Daar gaan we rekening mee houden. Dank u wel. Ik stel voor om voorts toe te voegen aan de agenda het VAO Handels- en investeringsbevordering en RBZ/Handel met als eerste spreker het lid Amhaouch namens het CDA. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Kröger namens GroenLinks. Mevrouw Kröger (GroenLinks): Voorzitter. Ons verzoek is om het dertigledendebat over belastingvoordelen en subsidies voor de fossiele industrie dat voor vanmiddag gepland staat om te zetten in een debat te houden met de nieuwe bewindspersoon die ook coördinerend is op klimaatbeleid. De voorzitter: Een meerderheidsdebat? Mevrouw Kröger (GroenLinks): Ja. De voorzitter: Wie kan ik hierover het woord geven? Ik begin met mevrouw Agnes Mulder van het CDA.Mevrouw Agnes Mulder (CDA): Steun voor dit voorstel. Mevrouw Van Veldhoven (D66): Steun. De heer Wassenberg (PvdD): De Partij voor de Dieren steunt dit voorstel ook. Mevrouw Beckerman (SP): Steun. Mevrouw Dik-Faber (ChristenUnie): Steun van de ChristenUnie. De heer Van Aalst (PVV): Geen steun voorzitter. De heer Remco Dijkstra (VVD): Steun van de VVD. De heer Nijboer (PvdA): Steun. De heer Öztürk (DENK): Steun van DENK. De voorzitter: U heeft een meerderheid mevrouw Kröger. Dus dan zullen we daar op een ander moment rekening mee houden en het dan op de agenda zetten. Dank u wel. Dan ga ik nu naar mevrouw Ellemeet namens GroenLinks. Mevrouw Ellemeet (GroenLinks): Dank u wel voorzitter. Er is vorige week een belangrijk rapport verschenen van het landelijke Schakelteam voor personen met verward gedrag. Uit dat rapport blijkt dat de urgentie nog nooit zo hoog is geweest voor het leveren van goede zorg voor deze groep kwetsbare mensen. Ik wil graag om een debat vragen met de nieuwe bewindspersonen van VWS en Veiligheid en Justitie. De voorzitter: Wie hierover? Mevrouw Kuik CDA. Mevrouw Kuik (CDA): Voorzitter dank. Ik wil voorstellen om dit bij het AO te voegen.Mevrouw Gerbrands (PVV): Wel steun voor een brief maar geen steun voor een debat. Het kan bij het AO over de ggz. De heer Nijboer (PvdA): Steun voor het verzoek. Mevrouw Dik-Faber (ChristenUnie): Het is belangrijk om hier een keer over te debatteren maar dan wil ik er eerst graag een brief over ontvangen en wat mij betreft komt het dan aan de orde in een algemeen overleg. Mevrouw Kooiman (SP): Dit staat al tijden op de agenda om een keertje goed besproken te worden dus het lijkt me dat wij dit kunnen steunen. Mevrouw Diertens (D66): Wij willen graag eerst een brief en wij steunen zoals eerdere sprekers een AO over dit onderwerp want dit is ontzettend belangrijk. Mevrouw Sazias (50PLUS): Wij zijn bang dat als we het in het AO doen het onderwerp een beetje ondersneeuwt dus steun voor dit debat. De heer Öztürk (DENK): Daar zijn wij het mee eens. De heer El Yassini (VVD): Voorzitter ik denk dat we het inderdaad het beste in een AO kunnen vormgeven en dan daarover spreken. Geen steun dus voor een debat maar wel steun voor de brief. Mevrouw Ellemeet (GroenLinks): Voorzitter als ik goed geteld heb heb ik wel de steun van meer dan 30 leden dus ik stel voor om hierover een dertigledendebat te houden. De voorzitter: Ja we zullen dit dertigledendebat toevoegen aan de lijst. Verder stel ik voor het stenogram van dit deel van de vergadering door te geleiden naar het kabinet. Het woord is aan de heer Peters namens het CDA. De heer Peters (CDA): Dank u wel voorzitter. De Landelijke Vereniging van Vrijgevestigde Psychologen geeft in een persbericht van 5 oktober aan dat veel psychologen en psychotherapeuten de jeugdggz gaan verlaten. Als oorzaken noemt de LVVP onder andere een labyrint van administratieve lasten en ingewikkelde aanbestedingsprocedures. En tegelijkertijd constateert de LVVP dat steeds meer ouders zelf dan maar de zorg voorhun kind betalen. Het CDA wil geen tweedeling in de zorg en geen ingewikkelde procedures en overbodige administratieve lasten. Wij willen daarover graag met de staatssecretaris met de nieuwe bewindspersoon in debat. De heer El Yassini (VVD): Het is belangrijk om die knelpunten in ieder geval op te zoeken en op te lossen. Mijn voorstel zou eigenlijk zijn om eerst om een brief te vragen van de nieuwe bewindspersoon. Daarna kunnen we dit onderwerp te zijner tijd ook bij het WGO Jeugd inplannen dat we al hebben staan. Mevrouw Westerveld (GroenLinks): Voorzitter ik was wat verbaasd omdat het CDA vorige week nog een verzoek van ons om hier een debat over te voeren heeft tegengehouden. Maar ik vind dit positief want volgens mij is het hoog tijd om te praten over de problematieken in de jeugdzorg. Dus steun van GroenLinks voor dit debat. Mevrouw Gerbrands (PVV): Steun voor een brief van de nieuwe bewindspersoon. Laten we het daarna betrekken bij het wetgevingsoverleg. De voorzitter: Dus geen steun. Mevrouw Kooiman (SP): Ik sluit mij graag aan bij de woorden van GroenLinks. Dan wil ik eigenlijk wel graag een debat vóór het wetgevingsoverleg. Want het is belangrijk dat we dit snel bespreken. Mevrouw Sazias (50PLUS): Steun voor het debat. De heer Raemakers (D66): De jeugd-ggz is een heel belangrijk onderwerp. We hebben dat ook opgenomen in het regeerakkoord. Mij maakt het niet zoveel uit hoe het besproken wordt als het maar besproken wordt. Het kan bij het WGO gebeuren maar als de heer Peters dat graag in een debat wil doen dan kunnen we dat ook steunen. Ik vind het dus allebei oké. De voorzitter: Dus u steunt het verzoek. Oké. Mevrouw Dik-Faber (ChristenUnie): Voorzitter steun voor een brief. Onze voorkeur gaat ernaar uit om het bij het WGO Jeugd te betrekken. De heer Nijboer (PvdA): Steun voor het debat. De voorzitter: U heeft een meerderheid mijnheer Peters voor het houden van een meerderheidsdebat hierover. Daar zullen we dusrekening mee houden. Verder stel ik voor om het stenogram van dit deel van de vergadering door te geleiden naar het kabinet. Het woord is aan mevrouw Van Tongeren namens GroenLinks. Mevrouw Van Tongeren (GroenLinks): Voorzitter. Ik zou willen voorstellen om het voor deze week ingeplande dertigledendebat over de schadeafwikkeling bij de gaswinning het schadeprotocol met de nieuwe minister te doen en dus om te zetten in een meerderheidsdebat. De heer Bosman (VVD): Dat is een goed idee voorzitter. Steun van de VVD. Mevrouw Agnes Mulder (CDA): Steun vanuit het CDA. Mevrouw Van Veldhoven (D66): Voorzitter ook steun vanuit D66. Het kan ook zijn dat er op termijn nog andere onderwerpen komen die we daarbij kunnen betrekken. Gewoon een goed debat over Groningen dus steun voor zo'n meerderheidsdebat. De heer Nijboer (PvdA): Nou voorzitter het regeerakkoord geeft aanleiding om hier goed over te debatteren want het stelt stevig teleur. Dus voluit steun van de PvdA-fractie. De heer Wassenberg (PvdD): Ook steun van de Partij voor de Dieren. Mevrouw Dik-Faber (ChristenUnie): Steun van de ChristenUnie. Mevrouw Beckerman (SP): Steun van de SP. De heer Graus (PVV): Steun van de PVV. De voorzitter: U heeft een meerderheid mevrouw Van Tongeren. Wij zullen daar rekening mee houden. Dank u wel. Dat betekent ook dat dit debat van de agenda wordt afgevoerd. Hiermee zijn we aan het eind gekomen van de regeling van werkzaamheden en ook van de vergadering.