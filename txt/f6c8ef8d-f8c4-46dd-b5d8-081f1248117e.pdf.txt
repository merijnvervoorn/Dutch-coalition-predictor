17 Stemmingen Opt-insysteem voor het overbrengen van ongevraagde communicatie Aan de orde zijn de stemmingen in verband met het wetsvoorstel Wijziging van de Telecommunicatiewet in verband met het invoeren van een opt-in-systeem voor het overbrengen van ongevraagde communicatie voor commerciële ideële of charitatieve doeleinden aan natuurlijke personen (35421). (Zie vergadering van 20 januari 2021.) De voorzitter: Mevrouw Bergkamp. Mevrouw Bergkamp (D66): Excuses voorzitter ik was net even te laat. Nu mijn motie op stuk nr. 137 is aangenomen wil ik graag binnen een week een brief van het kabinet waarin staat hoe het de motie gaat uitvoeren. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. We gingen stemmen over het amendement-Palland/Bromet. In stemming komt het amendement-Palland/Bromet (stuk nr. 11). De voorzitter: Ik constateer dat dit amendement met algemene stemmen is aangenomen. In stemming komt het amendement-Weverling (stuk nr. 9). De voorzitter: Ik constateer dat dit amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Palland/Bromet (stuk nr. 11) en het amendement-Weverling (stuk nr. 9). De voorzitter: Ik constateer dat dit wetsvoorstel met algemene stemmen is aangenomen.