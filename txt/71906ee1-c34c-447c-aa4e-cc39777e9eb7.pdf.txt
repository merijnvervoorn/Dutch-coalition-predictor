7 Stemmingen moties Pensioenonderwerpen Aan de orde zijn de stemmingen over moties ingediend bij het tweeminutendebat Pensioenonderwerpen te weten: - de motie-Léon de Jong/Stoffer over restitutie binnen het nabestaandenpensioen als keuze mogelijk maken (32043 nr. 618); - de motie-Van Weyenberg c.s. over onderzoeken welke belemmeringen jongeren ervaren om toe te treden tot pensioenfondsbesturen (32043 nr. 619); - de motie-Smals/Léon de Jong over pensioenfondsen verplichten inzichtelijk te maken welke financiële consequenties activistische beleggingskeuzes hebben op de beleggingsresultaten (32043 nr. 620); - de motie-Palland c.s. over een verduidelijking van de mogelijkheid tot en reikwijdte van restitutie bij PPI's (32043 nr. 621); - de motie-Van Kent over geen onomkeerbare stappen zetten bij de invoering van de Wtp tot er een nieuwe regering is (32043 nr. 622). (Zie vergadering van 11 oktober 2023.) De voorzitter: De motie-Smals/Léon de Jong (32043 nr. 620) is in die zin gewijzigd dat zij thans luidt: Motie De Kamer gehoord de beraadslaging overwegende dat de kerntaak van pensioenfondsen het zorgen voor een goede oude dag voor deelnemers en gepensioneerden is; overwegende dat pensioenfondsen in toenemende mate andere overwegingen dan rendement mee laten wegen bij investeringsbeslissingen; constaterende dat deelnemers door de verplichtstelling geen keuze hebben bij welk pensioenfonds zij zich willen aansluiten; verzoekt de regering duidelijke en transparante communicatie over de afweging van financiële consequenties versus andere overwegingen zoals risico en maatschappelijke impact op te nemen in toetsingskaders en gaat over tot de orde van de dag. Zij krijgt nr. 623 was nr. 620 (32043). Op verzoek van de heer Smals stel ik voor zijn gewijzigde motie (32043 nr. 623 was nr. 620) aan te houden.Daartoe wordt besloten. In stemming komt de motie-Léon de Jong/Stoffer (32043 nr. 618). De voorzitter: Ik constateer dat de leden van de fracties van de SP BIJ1 Volt Lid Ephraim DENK de SGP JA21 Groep Van Haga de PVV FVD en BBB voor deze motie hebben gestemd en de leden van de fracties van GroenLinks de PvdA de PvdD D66 Lid Omtzigt de ChristenUnie de VVD en het CDA ertegen zodat zij is verworpen. In stemming komt de motie-Van Weyenberg c.s. (32043 nr. 619). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 Lid Omtzigt de ChristenUnie de VVD de SGP het CDA de PVV en FVD voor deze motie hebben gestemd en de leden van de fracties van Lid Ephraim JA21 Groep Van Haga en BBB ertegen zodat zij is aangenomen. In stemming komt de motie-Palland c.s. (32043 nr. 621). De voorzitter: Ik constateer dat de leden van de fracties van de SP BIJ1 Volt Lid Ephraim DENK de PvdD Lid Omtzigt de ChristenUnie de VVD de SGP het CDA JA21 Groep Van Haga de PVV FVD en BBB voor deze motie hebben gestemd en de leden van de fracties van GroenLinks de PvdA en D66 ertegen zodat zij is aangenomen. In stemming komt de motie-Van Kent (32043 nr. 622). De voorzitter: Ik constateer dat de leden van de fracties van de SP BIJ1 Lid Ephraim DENK de PvdD Lid Omtzigt JA21 Groep Van Haga de PVV FVD en BBB voor deze motie hebben gestemd en de leden van de fracties van GroenLinks Volt de PvdA D66 de ChristenUnie de VVD de SGP en het CDA ertegen zodat zij is verworpen.