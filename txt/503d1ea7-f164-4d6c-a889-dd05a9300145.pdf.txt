6 Stemming motie Informele Landbouwen Visserijraad d.d. 3-5 september 2023 Aan de orde is de stemming over een motie ingediend bij het tweeminutendebat Informele Landbouw- en Visserijraad d.d. 3-5 september 2023 te weten: - de motie-Vestering/Bromet over tegen de nieuwe Europese toelating van glyfosaat stemmen (21501-32 nr. 1570). (Zie vergadering van heden.) In stemming komt de motie-Vestering/Bromet (21501-32 nr. 1570). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD D66 Lid Omtzigt de ChristenUnie en de PVV voor deze motie hebben gestemd en de leden van de fracties van de VVD de SGP het CDA BBB FVD en Groep Van Haga ertegen zodat zij is aangenomen. Daarmee zijn we bijna aan het einde gekomen van deze stemmingen. Maar mevrouw Vestering van de Partij voor de Dieren wil denk ik een brief over de uitvoering. Klopt dat? Mevrouw Vestering (PvdD): Precies. Ik wil heel graag die brief vragen en daarnaast heel veel dank uitspreken voor de steun. De voorzitter: Dank u wel. We zullen dit doorgeleiden richting het kabinet. Daarmee zijn we aan het einde gekomen van deze stemmingen en van de plenaire agenda van vandaag. Ik dank de minister voor zijn aanwezigheid bij ons vandaag.