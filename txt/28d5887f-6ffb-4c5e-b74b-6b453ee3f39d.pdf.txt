14 Stemming motie Bericht dat de VS en Rusland hebben aangekondigd het INFverdrag op te zeggen Aan de orde is de stemming over een aangehouden motie ingediend bij het debat over het bericht dat de VS en Rusland hebben aangekondigd het INF-verdrag op te zeggen te weten: - de motie-Sjoerdsma c.s. over voorkomen dat er INFraketten in Nederland geplaatst worden (33694 nr. 42). (Zie vergadering van 24 april 2019.) De voorzitter: De motie-Sjoerdsma c.s. (33694 nr. 42) is in die zin gewijzigd dat zij thans luidt: Motie De Kamer gehoord de beraadslaging constaterende dat de Verenigde Staten en Rusland het INFverdrag hebben opgezegd; overwegende dat het einde van dit verdrag een nieuwe kernwapenwedloop in kan luiden; constaterende dat dit zeer negatieve gevolgen zal hebben voor de veiligheid van Europa en Nederland; overwegende dat Duitsland zich al heeft uitgesproken tegen het plaatsen van INF-raketten in Europa; verzoekt de regering zich er in de NAVO-raad voor in te zetten dat geen INF raketten geplaatst zullen worden in Europa en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 46 was nr. 42 (33694). Ik stel vast dat wij hier nu over kunnen stemmen. In stemming komt de gewijzigde motie-Sjoerdsma (33694 nr. 46 was nr. 42). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen.