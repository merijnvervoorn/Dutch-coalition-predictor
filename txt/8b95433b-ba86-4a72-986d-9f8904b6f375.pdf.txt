9 Stemmingen moties Wijziging van de Tabaks- en rookwarenwet om het reclameverbod aan te scherpen Aan de orde zijn de stemmingen over moties ingediend bij de behandeling van het wetsvoorstel Wijziging van de Tabaks- en rookwarenwet om het reclameverbod aan te scherpen te weten: - de motie-Gündoğan/Van der Laan over de uitleg van het FCTC-verdrag herzien (35504 nr. 9); - de motie-Kuik/Bikker over boetes voor overtredingen van het reclameverbod verhogen (35504 nr. 10); - de motie-Maeijer over de effectiviteit van rookpreventiemaatregelen (35504 nr. 11); - de motie-Bikker c.s. over geen door de tabaksindustrie gefinancierd onderzoek gebruiken (35504 nr. 12); - de motie-Van Houwelingen over de aanscherping van het reclameverbod pas laten ingaan bij het verkoopverbod voor supermarkten (35504 nr. 13). (Zie wetgevingsoverleg van 28 juni 2021.) De voorzitter: De motie-Gündoğan/Van der Laan (35504 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat Nederland een van de partijen is die het internationale verdrag WHO FCTC 5.3 heeft ondertekend; constaterende dat het verdrag bindend is voor ondertekenende partijen; constaterende dat het verdrag hiermee bindend is voor de Nederlandse staat en al haar organen waaronder de regering de Staten-Generaal de rechterlijke macht en lagere overheden; constaterende dat Kamerleden hier ook onder vallen; overwegende dat het Presidium in een eerdere uitleg dit verdrag noch in formele zin noch volgens de geest van het verdrag heeft uitgelegd maar zijn uitleg baseerde op het dualistische karakter van onze parlementaire democratie; verzoekt het Presidium zijn eerdere uitleg te herzien en deze te baseren op uitleg in formele zin en volgens de geest van het verdrag waarmee de uitleg ook betrekking zal hebben op Kamerleden; verzoekt de staatssecretaris deze uitleg indien nodig te delen met lagere overheden waarmee raadsleden en wethouders zich hieraan zullen houden en waarmee de lobby-praktijken van de tabaksindustrie onder bestuurders en volksvertegenwoordigers onmogelijk gemaakt worden en gaat over tot de orde van de dag. Zij krijgt nr. 14 was nr. 9 (35504). Ik stel vast dat wij hier nu over kunnen stemmen. We hebben een tweetal stemverklaringen: allereerst de stemverklaring van mevrouw Van der Plas van BBB en dan die van mevrouw Kuik van het CDA. Ik geef gelegenheid tot het afleggen van stemverklaringen vooraf. Mevrouw Van der Plas (BBB): Dank u wel. Mijn stemverklaring luidt dat ik tegen deze motie ga stemmen niet omdat ik zo graag sigarettenfabrikanten wil ontvangen maar omdat ik vind dat met deze motie ernstig getornd wordt aan de vrijheid van meningsuiting in ons land. Iedereen elk bedrijf en elke organisatie die voldoet aan de wet heeft er gewoon recht op om in een openbaar gebouw zoals de Tweede Kamer waar de volksvertegenwoordiging zit binnen te lopen. Iedereen heeft het recht om Kamerleden te informeren en om Kamerleden te e-mailen. Als we deze motie gaan aannemen is de beer los want dan kunnen we voor heel veel andere bedrijven en organisaties de deur dichthouden. Ik vind dat een zeer slechte ontwikkeling. Dank u wel. De voorzitter: Dank u wel mevrouw Van der Plas. Dan gaan we weer even schoonmaken en dan geef ik het woord aan mevrouw Kuik van het CDA. Mevrouw Kuik CDA. Mevrouw Kuik (CDA): Voorzitter dank. Ook bij ons is er ongemak rondom deze motie want het CDA wil naar een rookvrije generatie maar tabakslobby hoort daar wat ons betreft niet bij. Ik heb daar niks mee te schaften. Ze hoeven bij mij niet aan te kloppen. Wij maken daar dus een eigen keuze in; daar verandert deze motie niks aan. Het is een goede zaak als lagere overheden nogmaals worden gewezen op naleving van het WHO-verdrag maar tegelijkertijd ga ik er niet over wat andere fracties en Kamerleden doen. Ook gezien de grondwettelijke rol van Kamerleden zien we dit als eigen verantwoordelijkheid. We zullen dus tegenstemmen. Maar voor de helderheid: bij mij hoeven ze niet aan te kloppen. De voorzitter: Dank u wel mevrouw Kuik. Dan gaan we nu stemmen over de moties.In stemming komt de gewijzigde motie-Gündoğan/Van der Laan (35504 nr. 14 was nr. 9). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Kuik/Bikker (35504 nr. 10). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de SGP en het CDA voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Maeijer (35504 nr. 11). De voorzitter: Ik constateer dat de leden van de fracties van de SP GroenLinks Volt DENK Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bikker c.s. (35504 nr. 12). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Houwelingen (35504 nr. 13). De voorzitter: Ik constateer dat de leden van de fracties van JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.