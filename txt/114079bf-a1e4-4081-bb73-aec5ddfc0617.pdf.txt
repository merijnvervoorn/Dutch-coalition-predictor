17 Stemmingen Arbeidsvoorwaarden primair onderwijs Aan de orde zijn de stemmingen in verband met het wetsvoorstel Wijziging van de Wet op het primair onderwijs de Wet op de expertisecentra de Experimentenwet onderwijs en de Wet medezeggenschap op scholen in verband met volledige decentralisatie van arbeidsvoorwaarden in het primair onderwijs (31997) en over: - de motie-Dijsselbloem/Van der Ham over decentralisatie van de arbeidsvoorwaarden in het primair onderwijs (31997 nr. 12). (Zie vergadering van 29 september 2011.) De voorzitter: Op verzoek van de heer Dijsselbloem stemmen wij eerst over zijn motie alvorens over het wetsvoorstel te stemmen. In stemming komt de motie-Dijsselbloem/Van der Ham (31997 nr. 12). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van fractie van de PVV ertegen zodat zij is aangenomen. In stemming komt het amendement-Smits (stuk nr. 11 I). De voorzitter: Ik constateer dat de aanwezige leden van de fracties van de SP en de PvdD voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 11 voorkomende amendement als verworpen kan worden beschouwd. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie en het CDA voor dit wetvoorstel hebben gestemd en de aanwezige leden van de overige fracties ertegen zodat het is aangenomen.