15 Stemmingen Wijziging Wet basisregistratie personen Aan de orde zijn de stemmingen in verband met het wetsvoorstel Wijziging van de Wet basisregistratie personen in verband met het bevorderen van de goede uitvoering van die wet op enkele onderdelen en het herstellen van enige omissies alsmede van de Wet basisadministraties persoonsgegevens BES in verband met het opnemen van gegevens over kinderen die op het moment van de geboorte niet meer in leven zijn of omtrent wie een akte in een openbaar lichaam is opgemaakt die vermeldt dat het kind op het ogenblik van de aangifte niet in leven is dan wel die zijn overleden zonder zelf ingeschrevene te zijn (35648). (Zie vergadering van 10 juni 2021.) In stemming komt het amendement-Rajkowski c.s. (stuk nr. 12 I). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB en FVD voor dit amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit amendement de overige op stuk nr. 12 voorkomende amendementen als aangenomen kunnen worden beschouwd. In stemming komt het amendement-Ceder (stuk nr. 9). De voorzitter: Ik constateer dat dit amendement met algemene stemmen is aangenomen. In stemming komt het gewijzigde amendement-Rajkowski c.s. (stuk nr. 15). De voorzitter: Ik constateer dat dit gewijzigde amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van de amendementen-Rajkowski c.s. (stuk nrs. 12 I tot en met IV) het amendementCeder (stuk nr. 9) en het gewijzigde amendement-Rajkowski c.s. (stuk nr. 15). De voorzitter: Ik constateer dat dit wetsvoorstel met algemene stemmen is aangenomen.