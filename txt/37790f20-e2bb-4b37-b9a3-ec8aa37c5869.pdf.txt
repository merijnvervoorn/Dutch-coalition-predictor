15 Stemmingen Begroting Buitenlandse Zaken 2024 Stemmingen Begroting Buitenlandse Zaken 2024 Aan de orde zijn de stemmingen in verband met het wetsvoorstel Vaststelling van de begrotingsstaat van het Ministerie van Buitenlandse Zaken (V) voor het jaar 2024 (36410-V). (Zie vergadering van 14 februari 2024.) De voorzitter: Het amendement-Omtzigt (stuk nr. 76) is ingetrokken. Het amendement-Ceder/Stoffer (stuk nr. 39) is ingetrokken. Ik stel vast dat daarmee wordt ingestemd. De heer Van Baarle heeft een stemverklaring. Het woord is aan hem. De heer Van Baarle (DENK): Dank u wel voorzitter. Wij vinden het van heel erg groot belang dat we met elkaar een goede dienst van ambassades in stand houden en de consulaire dienstverlening aan Nederlanders wereldwijd op peil houden. Wij zijn echter genoodzaakt vanwege principiële redenen om tegen de begroting van Buitenlandse Zaken te stemmen. Dat heeft alles te maken met de opstelling van de Nederlandse regering inzake de verschrikkingen die op dit moment in Gaza plaatsvinden en het gebrek aan actie van de Nederlandse regering om het geweld van Israël te stoppen. Omwille van die principiële redenen stemmen wij tegen de begroting van Buitenlandse Zaken. Dank u wel voorzitter. In stemming komt het amendement-Paternotte c.s. (stuk nr. 40 I). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP en het CDA voor dit amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 40 voorkomende amendement als aangenomen kan worden beschouwd. In stemming komt het nader gewijzigde amendementPaternotte c.s. (stuk nr. 37 I). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA JA21 en FVD voor dit nader gewijzigde amendement hebben gestemd en de leden van de overige fracties ertegen zodat het is aangenomen.Ik stel vast dat door de aanneming van dit nader gewijzigde amendement het andere op stuk nr. 37 voorkomende nader gewijzigde amendement als aangenomen kan worden beschouwd. In stemming komt het gewijzigde amendement-Piri (stuk nr. 41). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie en het CDA voor dit gewijzigde amendement hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. We doen deze even opnieuw. Ik wil graag dodelijke stilte in de zaal. In stemming komt het gewijzigde amendement-Piri (stuk nr. 41). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie en het CDA voor dit gewijzigde amendement hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Nee. Dan moeten we hoofdelijk stemmen want we kunnen de uitslag niet vaststellen. Dan gaan we hoofdelijk stemmen. Mevrouw Piri (GroenLinks-PvdA): Wat mij betreft gaan we gewoon stemmen voorzitter. Omdat niet alle fracties aanwezig waren bij het debat dacht ik dat het misschien wel goed is om even te melden dat het amendement oordeel Kamer kreeg. De voorzitter: De coalitie haalt opgelucht adem. In stemming komt het gewijzigde amendement-Piri (stuk nr. 41). Vóór stemmen de leden: Six Dijkstra Slagt-Tichelman Sneller Soepboer Stultiens Synhaeve Teunissen Thijssen Uitermark Vedder Veldkamp Vijlbrief Van Vroonhoven Welzijn Westerveld White Zeedijk Van Baarle Bamenga Beckerman Bikker Bontenbal Boswijk Bromet Bruyning Bushoff Ceder Chakor Dassen Dijk Inge van Dijk Olger van Dijk Dobbe El Abassi Ergin Gabriëls Grinwis Tjeerd de Groot Hertzberger Van Hijum Hirsch Holman De Hoop Idsinga Daniëlle Jansen Jetten Joseph Kahraman Kathmann Van Kent Klaver Koekkoek Kostić Kröger Krul Lahlah Van der Lee Maatoug Mohandis Mutluer Van Nispen Nordkamp Omtzigt Van Oostenbruggen Ouwehand Palmen Paternotte Patijn Paulusma Pijpelink Piri Podt en Postma. Tegen stemmen de leden: Smitskam Stoffer Tielen Tuinman Valize Van der Velde Veltman Vermeer Vlottes Vondeling De Vree Aukje de Vries Van der Wal Wilders Yeşilgöz-Zegerius Van Zanten Aardema Aartsen AgemaBecker Blaauw Boon Van den Born Martin Bosma Boutkan Brekelmans Van der Burg Van Campen Claassen Crijns Tony van Dijck Diederik van Dijk Emiel van Dijk Eerdmans Van Eijk Ellian Erkens Esser Faber-van de Klashorst Flach Graus Peter de Groot Van Haasen Heinen Helder Hermans Heutink Van den Hil Van der Hoeff Van Houwelingen Léon de Jong Kamminga Keijzer Kisteman Kops De Kort Madlener Maeijer Markuszower MartensAmerica Van Meetelen Van Meijeren Meulenkamp Michon-Derkzen Mooiman Edgar Mulder Nijhof-Leeuw Paul Pierik Van der Plas Pool Ram en De Roon. De voorzitter: Ik constateer dat 73 leden voor dit gewijzigde amendement hebben gestemd en 73 ertegen zodat de stemmen staken. Houston we have a problem. De stemmen staken. Deze uitslag betekent dat we op een later moment nog een keer over dit amendement moeten stemmen. Echter we willen de begroting wel graag aannemen. Of niet. De oplossing is als volgt: we gaan op 27 februari nog een keer stemmen over dit amendement en aansluitend meteen over de begroting. Het zou leuk zijn als iedereen er dan is. Ja mevrouw Piri u heeft heel wat op uw geweten. Maar we zijn ook deze staatsrechtelijke crisis gewoon weer te boven gekomen. Dan gaan we door met stemmen.