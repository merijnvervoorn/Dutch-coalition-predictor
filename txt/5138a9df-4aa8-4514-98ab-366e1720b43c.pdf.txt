9 Stemmingen Waterkwaliteit Aan de orde zijn de stemmingen over moties ingediend bij het debat over de waterkwaliteit te weten: - de motie-Grashoff c.s. over PBL-voorspellingen (27625 nr. 239); - de motie-Paulus Jansen over de vermogenskostenvoet (27625 nr. 242); - de motie-Van Veldhoven c.s. over de doelstellingen van de Kaderrichtlijn Water (27625 nr. 243); - de motie-Van Veldhoven c.s. over de waterzuivering op de BES-eilanden (27625 nr. 244). (Zie vergadering van 25 oktober 2011.) De voorzitter: De motie-Van Veldhoven c.s. (27625 nr. 243) is in die zin gewijzigd dat zij thans luidt: Motie De Kamer gehoord de beraadslaging overwegende dat zowel de beleidsevaluatie als de doorrekening van het regeerakkoord door het PBL kritisch waren over het bereiken van de doelen met betrekking tot de Kaderrichtlijn Water (KRW); verzoekt de regering om bij de jaarlijkse tussenrapportages in mei helder onderbouwd duidelijk te maken welke tussenstappen tussen 2012 en 2027 nodig zijn om de doelstellingen van de KRW te realiseren en de Kamer tevens te informeren over de hiervoor beschikbare en benodigde middelen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 246 (27625). Ik stel vast dat wij hier nu over kunnen stemmen. In stemming komt de motie-Grashoff c.s. (27625 nr. 239). De voorzitter: Ik constateer dat de aanwezige leden van de fracties van de SP de PvdA de PvdD GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Paulus Jansen (27625 nr. 242). De voorzitter: Ik constateer dat de aanwezige leden van de fracties van de SP en de PvdD voor deze motie hebben gestemd en deaanwezige leden van de overige fracties ertegen zodat zij is verworpen. In stemming komt de gewijzigde motie-Van Veldhoven c.s. (27625 nr. 246). De voorzitter: Ik constateer dat de aanwezige leden van de fracties van de SP de PvdD de PvdA D66 GroenLinks de SGP het CDA en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Veldhoven c.s. (27625 nr. 244). De voorzitter: Ik constateer dat de aanwezige leden van de fracties van de SP de PvdD de PvdA D66 GroenLinks de SGP het CDA en de ChristenUnie voor deze motie hebben gestemd en de aanwezige leden van de overige fracties ertegen zodat zij is aangenomen.