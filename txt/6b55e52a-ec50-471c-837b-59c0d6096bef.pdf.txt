12 Stemmingen moties mensenhandel Aan de orde zijn de stemmingen over moties ingediend bij het debat over het bericht dat de mensenhandel fors is toegenomen te weten: - de motie-Berndsen c.s. over een diagnostisch centrum (28638 nr. 80); - de motie-Berndsen c.s. over Bureau Nationaal Rapporteur Mensenhandel (28638 nr. 81); - de motie-Elissen over een onderzoek naar misbruik van de B9-regeling (28638 nr. 83); - de motie-Schouten/Van der Staaij over de uitstapprogramma's voor prostituees (28638 nr. 85); - de motie-Van Gent c.s. over veilige opvangvoorzieningen (28638 nr. 86). - de motie-Schouten/Van der Staaij over de uitstapprogramma's voor prostituees (28638 nr. 85); - de motie-Van Gent c.s. over veilige opvangvoorzieningen (28638 nr. 86). (Zie vergadering van 12 juni 2012.) De voorzitter: Op verzoek van mevrouw Van Gent stel ik voor haar motie (28638 nr. 86) aan te houden. Daartoe wordt besloten. De voorzitter: De motie-Berndsen c.s. (28638 nr. 81) is in die zin gewijzigd (nr. 87) en nader gewijzigd dat zij thans luidt: Motie De Kamer gehoord de beraadslaging constaterende dat het Bureau Nationaal Rapporteur Mensenhandel een belangrijke bijdrage levert aan de aanpak van mensenhandel; overwegende dat het bureau zo nodig kritische aanbevelingen moet kunnen doen over het mensenhandelbeleid van de overheid; overwegende dat de onafhankelijke positie van het bureau ook in de toekomst geborgd moet zijn; verzoekt de regering de onafhankelijke positie van het Bureau Nationaal Rapporteur Mensenhandel wettelijk te verankeren en gaat over tot de orde van de dag. Deze nader gewijzigde motie is voorgesteld door de leden Berndsen Van Gent Gesthuizen Van der Steur Van Toorenburg en Arib. Zij krijgt nr. 88 was nr. 81 (28638). Ik stel vast dat wij hier nu over kunnen stemmen.In stemming komt de motie-Berndsen c.s. (28638 nr. 80). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt nader gewijzigde motie-Berndsen c.s. (28638 nr. 88 was nr. 87). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie het CDA en het lid Brinkman voor deze nader gewijzigde motie hebben gestemd en de aanwezige leden van de fractie van de PVV ertegen zodat zij is aangenomen. Mevrouw Berndsen (D66): Voorzitter. Nu mijn motie is aangenomen zou ik graag horen hoe het kabinet haar gaat uitvoeren. De voorzitter: Ik zal het stenogram doorgeleiden. In stemming komt de motie-Elissen (28638 nr. 83). De voorzitter: Ik constateer dat de aanwezige leden van de fracties van de SP de PvdD GroenLinks en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Schouten/Van der Staaij (28638 nr. 85). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.