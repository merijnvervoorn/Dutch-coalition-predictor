13 Stemmingen Uitvoering verordening identiteitskaarten Aan de orde is de stemming in verband met het wetsvoorstel Wijziging van de Paspoortwet in verband met de uitvoering van Verordening (EU) 2019/1157 van het Europees Parlement en de Raad van 20 juni 2019 betreffende de versterking van de beveiliging van identiteitskaarten van burgers van de Unie en van verblijfsdocumenten afgegeven aan burgers van de Unie en hun familieleden die hun recht van vrij verkeer uitoefenen (PbEU 2019 L 188) (uitvoering verordening identiteitskaarten) (35552-(R2148)). (Zie vergadering van 26 mei 2021.) De voorzitter: Ik geef gelegenheid tot het afleggen van een stemverklaring vooraf. Mevrouw Van Esch (PvdD): Dank u voorzitter. Met deze wijziging van de Paspoortwet gaan we stoppen met het vermelden van het geslacht op identiteitskaarten en paspoorten. Daar is de Partij voor de Dieren een groot voorstander van. Het staat niet voor niets ook in ons verkiezingsprogramma. Welke sekse of genderidentiteit dan ook jezelf kunnen zijn is z√≥ essentieel. Maar toch gaan we vandaag tegen deze wijziging van de Paspoortwet stemmen. Wij zijn namelijk al heel lang tegen het gebruik van vingerafdrukken op identiteitsbewijzen. Toch wordt dit vanuit de Europese Unie aan ons opgelegd. Dit signaal willen we dan ook afgeven door vandaag tegen deze wetswijziging te stemmen maar we hebben er wel het volste vertrouwen in dat het afschaffen van de geslachtregistratie er ook zonder onze steun gaat komen en we hopen zo snel mogelijk. Dank u wel. De voorzitter: Dank u wel mevrouw Van Esch. Mevrouw Piri van de PvdA. Mevrouw Piri (PvdA): Excuses voorzitter. Nog een correctie voor de Partij van de Arbeid bij punt 7 de stemmingen over de moties ingediend bij het dertigledendebat over anti-islamsentimenten in de samenleving. Wij zijn voor de motie-Simons op stuk nr. 247. De voorzitter: Dank u wel. Deze opmerking zal in de Handelingen worden opgenomen. In stemming komt het wetsvoorstel. De voorzitter: Ik constateer dat de leden van de fracties van GroenLinks BIJ1 Volt DENK de PvdA D66 de ChristenUnie de VVDhet CDA en BBB voor dit wetsvoorstel hebben gestemd en de leden van de fracties van de SP de PvdD de SGP JA21 FVD Groep Van Haga en de PVV ertegen zodat het is aangenomen.