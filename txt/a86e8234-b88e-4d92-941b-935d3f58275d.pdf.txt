25 Stemmingen moties Voorjaarsnota 2019 Aan de orde zijn de stemmingen over moties ingediend bij het debat over de Voorjaarsnota 2019 te weten: - de motie-Snels c.s. over op Prinsjesdag een appreciatie geven van de loonstijgingen in het bedrijfsleven (35210 nr. 3); - de motie-Slootweg over één machtigingscode voor belastingaangifte en toeslagen (35210 nr. 4); - de motie-Alkaya/Beckerman over verhogen van de Regeling vermindering verhuurderheffing verduurzaming (35210 nr. 5); - de motie-Alkaya/Nijboer over niet verlagen van de winstbelasting als cao-lonen geen gelijke tred houden met de lonen aan de top van het bedrijfsleven (35210 nr. 6); - de motie-Nijboer/Alkaya over het dekken van het gat door het niet doorgaan van de renteverhoging op studieschulden (35210 nr. 7); - de motie-Bruins over de gevolgen van de flexibilisering van de arbeidsmarkt voor de overheidsfinanciën (35210 nr. 8). (Zie vergadering van 3 juli 2019.) De voorzitter: De motie-Snels c.s. (35210 nr. 3) is in die zin gewijzigd dat zij thans luidt: Motie De Kamer gehoord de beraadslaging van mening dat het met de hoge winsten bij grote bedrijven niet acceptabel is dat de cao-lonen onvoldoende omhoog gaan; van mening dat als de lonen niet voldoende stijgen reeds genomen fiscale belastingmaatregelen voor de grote bedrijven heroverwogen kunnen worden; verzoekt de regering om bij Prinsjesdag een appreciatie te geven van de loonstijgingen in het bedrijfsleven op basis van de Macro Economische Verkenning (MEV) van het CPB en de daadwerkelijke cao-loonontwikkelingen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 9 was nr. 3 (35210). Ik stel vast dat wij hier nu over kunnen stemmen.In stemming komt de gewijzigde motie-Snels c.s. (35210 nr. 9 was nr. 3). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Slootweg (35210 nr. 4). De voorzitter: Ik constateer dat deze motie met algemene stemmen is aangenomen. In stemming komt de motie-Alkaya/Beckerman (35210 nr. 5). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Alkaya/Nijboer (35210 nr. 6). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Nijboer/Alkaya (35210 nr. 7). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bruins (35210 nr. 8). De voorzitter: Ik constateer dat deze motie met algemene stemmen is aangenomen.