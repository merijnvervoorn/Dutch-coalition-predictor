20 Stemmingen moties Stages en subsidieregeling praktijkleren Aan de orde zijn de stemmingen over moties ingediend bij het VAO Stages en subsidieregeling praktijkleren te weten: - de motie-Siderius over een stagequotum voor bedrijven met meer dan 150 werknemers (33650 nr. 43); - de motie-Lucas over nieuwe afspraken die leiden tot meer kans op een bbl-plek (33650 nr. 44); - de motie-Van Meenen over een lespakket op maat voor herintreders en bijscholers (33650 nr. 46). (Zie vergadering van 23 april 2015.) De voorzitter: De motie-Lucas (33650 nr. 44) is in die zin gewijzigd dat zij thans luidt: Motie De Kamer gehoord de beraadslaging constaterende dat het aantal leerlingen dat opgeleid wordt op de werkvloer (bbl'ers) het afgelopen jaar schrikbarend is gedaald van 170.000 naar 100.000 leerlingen terwijl de kans op een baan voor bbl-leerlingen beduidend beter is dan die van leerlingen in de bol (95% versus 83% in 2013); constaterende dat er in diverse sectoren in de cao aanvullende afspraken gemaakt zijn ten aanzien van de vergoeding die bbl-leerlingen krijgen; overwegende dat deze afspraken in "goede" tijden zijn gemaakt om de leerlingen te laten meeprofiteren van de groei in deze sectoren maar deze afspraken nu een averechts effect lijken te hebben omdat werkgevers mede hierdoor terughoudend zijn in het aanbieden van leerwerkplekken en leerlingen zo dus minder kans hebben op een werkplek en daarmee een baan; verzoekt de regering om de sociale partners via de Stichting van de Arbeid te verzoeken om met elkaar in gesprek te gaan en te bezien of er in het belang van de leerlingen nieuwe afspraken gemaakt kunnen worden die leiden tot meer kans voor jongeren op een bbl-plek en daarmee een baan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 47 was nr. 44 (33650). Ik stel vast dat wij hier nu over kunnen stemmen.In stemming komt de motie-Siderius (33650 nr. 43). De voorzitter: Ik constateer dat de aanwezige leden van de fracties van de Groep Kuzu/Öztürk GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Lucas (33650 nr. 47 was nr. 44). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Houwers Klein de Groep Kuzu/Öztürk 50PLUS D66 en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Meenen (33650 nr. 46). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Houwers Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de Groep Bontes/Van Klaveren ertegen zodat zij is aangenomen.