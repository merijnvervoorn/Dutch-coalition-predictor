14 Stemmingen moties Financiële markten Aan de orde zijn de stemmingen over moties ingediend bij het tweeminutendebat Financiële markten te weten: - de motie-Van Raan over een vorm van CO2-heffing voor financiële instellingen (32545 nr. 175); - de motie-Grinwis c.s. over duidelijke kaders en normen voor een meer risicogebaseerde aanpak van financieeleconomische criminaliteit (32545 nr. 176); - de motie-Inge van Dijk/Grinwis over ervoor zorgen dat de financiële dienstverlening aan stichtingen en verenigingen laagdrempelig beschikbaar blijft (32545 nr. 178); - de motie-Van Weyenberg/Grinwis over zorg dragen dat consumenten uiterlijk vanaf 1 januari 2024 actief geïnformeerd worden over provisie bij het afsluiten van een schadeverzekering (32545 nr. 179). (Zie vergadering van 28 september 2022.) In stemming komt de motie-Van Raan (32545 nr. 175). De voorzitter: Ik constateer dat de leden van de fracties van de SP GroenLinks BIJ1 Volt Fractie Den Haan de PvdA en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Grinwis c.s. (32545 nr. 176). De voorzitter: Ik constateer dat deze motie met algemene stemmen is aangenomen. In stemming komt de motie-Inge van Dijk/Grinwis (32545 nr. 178). De voorzitter: Ik constateer dat deze motie met algemene stemmen is aangenomen. In stemming komt de motie-Van Weyenberg/Grinwis (32545 nr. 179). De voorzitter: Ik constateer dat deze motie met algemene stemmen is aangenomen.