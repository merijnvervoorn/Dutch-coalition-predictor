3 Regeling van werkzaamheden De voorzitter: Aan de orde is de regeling van werkzaamheden. Ik geef de heer Asscher van de PvdA het woord. De heer Asscher (PvdA): Voorzitter dank u wel. Het aantal coronabesmettingen loopt snel op dus ik wil mede namens GroenLinks de SP 50PLUS DENK en de Groep-Krol/Van Kooten-Arissen vragen om een plenair debat met de minister-president en minister De Jonge aansluitend aan deze regeling te houden zodat we met elkaar de dingen kunnen doen die nodig zijn. De heer Jetten (D66): Steun voorzitter. Mevrouw Sazias (50PLUS): Voorzitter steun. Maar daarbij ook graag omdat er zo veel dingen te bespreken zijn een uitbreiding van de spreektijd. De voorzitter: Naar hoeveel minuten? Wat stelt u voor? Dat moet ik eigenlijk niet vragen. Mevrouw Sazias (50PLUS): Wat mij betreft gaan we naar zes minuten. De voorzitter: We maken er vijf van als iedereen dat goedvindt. Wordt het verzoek van de heer Asscher gesteund? De heer Wilders (PVV): Voorzitter. Jammer dat collega Asscher mij niet noemde want volgens mij zou hij het verzoek ook namens mij doen maar in ieder geval steun voor het debat en voor de uitbreiding van de spreektijd naar vijf minuten. De voorzitter: Is iedereen het ermee eens? Nee de heer Van Haga niet. De heer Van Haga (Van Haga): Er stond al een algemeen overleg gepland. Het enige verschil tussen een algemeen overleg en een plenair debat is voor mij en voor alle andere afsplitsers dat je nog maar de helft van de spreektijd hebt dus ik steun dit verzoek natuurlijk niet. Maar als het debat dan toch plenair gehouden wordt dan liefst met zo veel mogelijk spreektijd want dan neemt mijn spreektijd ook evenredig toe.Mevrouw Van Esch (PvdD): Steun voorzitter. Graag een plenair debat. De voorzitter: Steunt de rest het verzoek ook? Ik zie dat dat het geval is. Dan is bij dezen een meerderheid eigenlijk de hele Kamer behalve de heer Van Haga voor het verzoek. De heer Asscher (PvdA): Excuus aan de heer Wilders. Dan had ik het verkeerd begrepen maar des te beter zo. Dank u wel. De voorzitter: Goed. Is er behoefte aan een korte schorsing voor we echt beginnen of kunnen we gelijk beginnen? Ik weet niet waar de sprekerslijst is want die moet ik ook hebben. We wachten nog heel even tot ik de sprekerslijst heb. Ik zie nu iedereen naar voren lopen naar de sprekerslijst. Willen jullie een beetje afstand houden? Ik schors de vergadering vijf minuten totdat we de lijst op orde hebben. De vergadering wordt van 11.36 uur tot 11.41 uur geschorst.