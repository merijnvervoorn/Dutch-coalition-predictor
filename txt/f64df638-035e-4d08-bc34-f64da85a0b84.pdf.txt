3 Stemming motie ingediend bij de algemene politieke beschouwingen Aan de orde is de stemming over een motie ingediend bij het debat over algemene politieke beschouwingen te weten: - de motie-Wilders over het opzeggen van het vertrouwen in het kabinet (33750 nr. 4). De voorzitter: Ik geef gelegenheid tot het afleggen van stemverklaringen vooraf. De heer Roemer (SP): Voorzitter. Zoals ik net al tegen zei is de eerste termijn na één spreker een ongelukkig moment om een motie ingediend te zien worden omdat het normaal gesproken in ons straatje ligt om hoor en wederhoor toe te passen. Maar de motie ligt er. De motie ligt op tafel en een Kamermeerderheid heeft ons ertoe gedwongen om er vandaag nu op dit moment een uitspraak over te doen. Ik kan niet ontkennen dat wij geen vertrouwen hebben in het kabinet dat wij geen vertrouwen erin hebben dat het kabinet met de juiste maatregelen zal komen die Nederland nu nodig heeft om uit de crisis te komen mensen aan het werk te krijgen en de samenleving te verbeteren. Over de manier waarop de motie is ingediend is erg veel te zeggen. Laat ik het houden bij: dat was niet mijn stijl. Maar het gaat om de inhoud van de motie en aangezien wij die kunnen steunen zal mijn fractie voor de motie stemmen. De heer Krol (50PLUS): Voorzitter. Ik vind dat we het zuiver moeten houden. Ik ben het met de indiener eens dat dit kabinet op de verkeerde weg is. Dit minderheidskabinet heeft niet alleen onvoldoende steun in de Eerste Kamer maar zo blijkt uit alle opiniepeilingen heeft ook veel te weinig draagvlak onder de bevolking. Maar de term "geen enkel draagvlak" vinden wij te sterk. Veel te weinig is al erg genoeg. Het kabinet moet zich dat aantrekken. Ik vind dat het een andere koers moet gaan varen. 50PLUS wil het kabinet dan ook gelegenheid geven om dat ook te doen. Daarom wachten wij met spanning de inbreng van het kabinet af en zullen wij nu — met de nadruk op "nu" — niet voor deze motie stemmen. Maar de dag is nog jong. Mevrouw Thieme (PvdD): Voorzitter. Vanaf het begin heeft de Partij voor de Dieren grote bezwaren gehad tegen een kabinet van Partij van de Arbeid en VVD. Dat is een synergie van water en vuur en niet in het belang van Nederland. Ze houden elkaar in een wurggreep en dat maakt het land onbestuurbaar. Dit land heeft grote problemen en staat voor grote opgaven. Het is niet zo dat je als je dan kiest voor een ander kabinet of als er verkiezingen komen dan opeens in een politieke crisisterechtkomt. Nee dan leg je het weer terug bij de burger en zorg je ervoor dat er nieuwe verhoudingen komen in de Tweede Kamer. Daarom heeft mijn partij besloten om deze motie hoewel ongelukkig getimed — wij hadden haar liever aan het eind van het debat gezien — toch te steunen. De voorzitter: Dank u wel. Zijn er nog anderen voor een stemverklaring vooraf? Dat is niet het geval. Er is gevraagd om een hoofdelijke stemming. In stemming komt de motie-Wilders (33750 nr. 4). Vóór stemmen de leden: Agema Bashir Beertema Van Bommel Bontes Bosma Tony van Dijck Jasper van Dijk Fritsma Van Gerven Gesthuizen De Graaf Graus Helder Paulus Jansen Van Klaveren Klever Leijten Madlener Merkies Ouwehand Van Raak Roemer De Roon Siderius Smaling Thieme Ulenbelt Van Vliet Wilders en De Wit. Tegen stemmen de leden: Arib Van Ark Azmani Berckmoes-Duindam Bergkamp Berndsen-Jansen Bisschop De Boer Bouwmeester Ten Broeke Bruins Slot Van der Burg De Caluwé Van Dam Van Dekken Otwin van Dijk Dijkgraaf Dijkhoff Pia Dijkstra Remco Dijkstra Dik-Faber Dikkers Duisenberg Eijsink Elias Fokke Geurts Groot Hachchi Van Haersma Buma Hamer Harbers Heerema Heerma Van Hijum Hoogland Huizing Jadnanansing Keijzer Kerstens Klaver Klein Knops Koolmees Krol Kuiken Kuzu Van Laar Leegte Leenders De Liefde Van der Linde Litjens Lodders Lucas Maij Marcouch Van Meenen Van Miltenburg Mohandis Monasch Agnes Mulder Anne Mulder Neppérus Nijboer Van Ojik Omtzigt Oosenbrug Van Oosten Oskam Öztürk Pechtold Potters Rebel Recourt Rog De Rouwe Rutte Samsom Schouten Schouw Schut-Welkzijn Segers Servaes Sjoerdsma Slob Van der Staaij Van der Steur Straus Tanamal Taverne Tellegen Van Tongeren Van Toorenburg Van Veen Van Veldhoven Verheijen Verhoeven Vermeij Visser Voordewind Voortman Jan Vos Mei Li Vos Albert de Vries Aukje de Vries Vuijk Van Weyenberg Van 't Wout Ypma Yücel Ziengs en Zijlstra. De voorzitter: Ik constateer dat deze motie met 31 tegen 113 stemmen is verworpen.