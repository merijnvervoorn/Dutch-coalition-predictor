11 Stemmingen moties Ontwikkelingen rondom het coronavirus Aan de orde zijn de stemmingen over moties ingediend bij het debat over de ontwikkelingen rondom het coronavirus te weten: - de motie-Wilders over duidelijkheid voor mensen die verhoogd risico lopen op een ernstig verloop van corona wanneer zij gevaccineerd worden (25295 nr. 1034); - de motie-Wilders/Van Haga over de avondklok afschaffen de horeca en winkels openen en alle beperkingen in de buitenlucht beëindigen (25295 nr. 1035); - de motie-Wilders over onderzoeken hoeveel patiënten vanwege uitgestelde zorg complicaties kregen en/of zijn overleden (25295 nr. 1036); - de motie-Wilders over uitvoeren van de aangenomen motie-Wilders over de oproep om 70-plussers met comorbiditeit toe te voegen aan de eerste groepen die vrijwillig gevaccineerd worden (25295 nr. 1037); - de motie-Pieter Heerma/Wilders over een nationale wervingscampagne om het aantal zorgreservisten zo spoedig mogelijk op te schalen (25295 nr. 1038); - de motie-Jetten over het coronapaspoort zo spoedig mogelijk invoeren (25295 nr. 1039); - de motie-Klaver/Van der Staaij over in samenspraak met instellingen in het hoger onderwijs starten met het openen van onderwijs op locatie (25295 nr. 1041); - de motie-Klaver/Jetten over gratis snelle zelftesten voor burgers (25295 nr. 1042); - de motie-Marijnissen c.s. over verlenging van de herstelzorg (25295 nr. 1043); - de motie-Segers c.s. over het subsidiepercentage van de TVL-regeling verhogen naar 100% in het tweede kwartaal van 2021 (25295 nr. 1044); - de motie-Segers/Wilders over in beleid en wetgeving garanderen dat een vaccinatiebewijs in geen geval als exclusief toegangsbewijs voor voorzieningen of locaties mogelijk wordt (25295 nr. 1045); - de motie-Segers c.s. over geen onomkeerbare stappen op het gebied van een Europees vaccinatiepaspoort (25295 nr. 1046); - de motie-Kuzu/Azarkan over Nederlandse moslims gedurende de ramadan in staat stellen het gebed te verrichten in de moskee als de avondklok nog van kracht is (25295 nr. 1047); - de motie-Kuzu/Azarkan over een oplossing voor burgers die begraven wensen te worden in Marokko (25295 nr. 1048); - de motie-Kuzu/Van Haga over zonnebankstudio's per direct openen (25295 nr. 1049); - de motie-Sazias over herstelzorg voor covidpatiënten permanent opnemen in het basispakket (25295 nr. 1050); - de motie-Van Haga/Baudet over niet akkoord gaan met invoering van een vaccinatiepaspoort (25295 nr. 1051); - de motie-Van Haga/Wilders over winkels onmiddellijk toestemming geven om weer open te gaan (25295 nr. 1052); - de motie-Van Haga/Kuzu over de afspraakeis voor winkels schrappen (25295 nr. 1053);- de motie-Van Haga over de uitbetaling van het verhoogde subsidiepercentage bij de vaststelling van de TVL over het vierde kwartaal van 2020 (25295 nr. 1054); - de motie-Krol c.s. over met spoed de markten openen (25295 nr. 1055); - de motie-Krol over bij het herstelplan niet blindelings volgen van het Build Back Better van de Verenigde Naties en het World Economic Forum (25295 nr. 1056); - de motie-Van Kooten-Arissen over de pgb-zorgbonusregeling alsnog openen voor pgb-zorgverleners in de familiesfeer (25295 nr. 1057). (Zie vergadering van heden.) De voorzitter: De motie-Klaver/Van der Staaij (25295 nr. 1041) is in die zin gewijzigd dat zij thans luidt: Motie De Kamer gehoord de beraadslaging constaterende dat het OMT concludeert dat het heropenen van het wetenschappelijk onderwijs en hoger beroepsonderwijs een relatief bescheiden effect heeft op het verloop van de epidemie; overwegende dat het Sociaal en Cultureel Planbureau (SCP) en het Bestuurlijk Afstemmingsoverleg (BAO) adviseren om het openen van het hoger onderwijs prioriteit te geven; verzoekt de regering in samenspraak met instellingen in het hoger onderwijs vanaf aankomende maandag te starten met het openen van onderwijs op locatie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1058 was nr. 1041 (25295). Ik stel vast dat wij hier nu over kunnen stemmen. In stemming komt de motie-Wilders (25295 nr. 1034). De voorzitter: Ik constateer dat deze motie met algemene stemmen is aangenomen. In stemming komt de motie-Wilders/Van Haga (25295 nr. 1035). De voorzitter: Ik constateer dat de leden van de fracties van Krol DENK de PVV en FVD voor deze motie hebben gestemd en de leden van de overige fracties ertegen zodat zij is verworpen. Het is echt niet te geloven mevrouw Kuiken. Nou stak u uw hand weer even op. Dan moet mevrouw Ploumen datstraks gaan uitleggen in de debatten! Foutje bedankt. Maar goed. In stemming komt de motie-Wilders (25295 nr. 1036). De voorzitter: Ik constateer dat deze motie met algemene stemmen is aangenomen. In stemming komt de motie-Wilders (25295 nr. 1037). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Pieter Heerma/Wilders (25295 nr. 1038). De voorzitter: Ik constateer dat deze motie met algemene stemmen is aangenomen. In stemming komt de motie-Jetten (25295 nr. 1039). De voorzitter: Ik constateer dat de leden van de fracties van de SP de PvdA GroenLinks 50PLUS D66 de VVD en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Klaver/Van der Staaij (25295 nr. 1058 was nr. 1041). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV en FVD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Klaver/Jetten (25295 nr. 1042). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en de PVV voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Marijnissen c.s. (25295 nr. 1043). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van Kooten-Arissen DENK de SGP de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Segers c.s. (25295 nr. 1044). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen D66 de VVD de SGP het CDA de ChristenUnie de PVV en FVD voor deze motie hebben gestemd en de leden van de fractie van DENK ertegen zodat zij is aangenomen. De heer Van Gerven. De heer Van Gerven (SP): Nu de motie-Marijnissen c.s. op nr. 1043 over herstelzorg is aangenomen zouden we graag snel een brief van het kabinet willen over hoe het die gaat uitvoeren. De voorzitter: Elke keer denk ik: dit is uw laatste opmerking in de zaal. Maar het is fijn om u weer te zien. De heer Van Gerven (SP): Ja en ik had ook al gezegd dat ik vreesde dat het niet de laatste keer zou zijn. De voorzitter: Dat klopt. De heer Van Gerven (SP): Dus dat is nog waar geworden ook. De voorzitter: Dat is waar. Ik stel voor het stenogram van dit deel van de vergadering door te geleiden naar het kabinet. In stemming komt de motie-Segers/Wilders (25295 nr. 1045). De voorzitter: Ik constateer dat deze motie met algemene stemmen is aangenomen. In stemming komt de motie-Segers c.s. (25295 nr. 1046). De voorzitter: Ik constateer dat deze motie met algemene stemmen is aangenomen. In stemming komt de motie-Kuzu/Azarkan (25295 nr. 1047).De voorzitter: Ik constateer dat de leden van de fracties van Krol de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kuzu/Azarkan (25295 nr. 1048). De voorzitter: Ik constateer dat de leden van de fracties van de SP de PvdA Krol GroenLinks de PvdD Van Kooten-Arissen DENK en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kuzu/Van Haga (25295 nr. 1049). De voorzitter: Ik constateer dat de leden van de fracties van Krol DENK de PVV en FVD voor deze motie hebben gestemd en de leden van de overige fracties ertegen zodat zij is verworpen. Ik hoor iets van de minister van VWS maar dat komt niet in de Handelingen. De motie is verworpen. In stemming komt de motie-Sazias (25295 nr. 1050). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga/Baudet (25295 nr. 1051). De voorzitter: Ik constateer dat de leden van de fracties van de SP Krol de PvdD Van Kooten-Arissen DENK de SGP de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga/Wilders (25295 nr. 1052). De voorzitter: Ik constateer dat de leden van de fracties van Krol DENK de SGP de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga/Kuzu (25295 nr. 1053). De voorzitter: Ik constateer dat de leden van de fracties van Krol DENK de SGP de PVV en FVD voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Van Haga (25295 nr. 1054). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Krol c.s. (25295 nr. 1055). De voorzitter: Ik constateer dat de leden van de fracties van Krol DENK de SGP de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Krol (25295 nr. 1056). De voorzitter: Ik constateer dat de leden van de fracties van Krol de PvdD Van Kooten-Arissen DENK de SGP de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Kooten-Arissen (25295 nr. 1057). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP en de PVV voor deze motie hebben gestemd en de leden van de overige fracties ertegen zodat zij is verworpen.