5 Regeling van werkzaamheden Regeling van werkzaamheden De voorzitter: Op verzoek van de D66-fractie benoem ik in de contactgroep BelgiÃ« het lid Sjoerdsma tot lid. Ik stel voor toe te voegen aan de agenda het VAO Oprichting Stichting Depositogarantiefonds met als eerste spreker het lid Klaver van GroenLinks. Daartoe wordt besloten. De voorzitter: Het woord is aan de heer Ten Broeke. De heer Ten Broeke (VVD): Voorzitter. Ik rappelleer over vragen die door mijn toenmalige collega Hennis-Plasschaert en mijn huidige collega Verheijen zijn gesteld aan de minister van Buitenlandse Zaken en de minister van Economische Zaken over de veiligheidsrisico's van Chinese telecomproducenten. In concreto gaat het om de samenwerking tussen KPN en Huawei. Deze vragen zijn nu bijna een maand oud en wij zouden graag zien dat zij ten spoedigst worden beantwoord. De voorzitter: Ik stel voor het stenogram van dit deel van de vergadering door te geleiden naar het kabinet. Daartoe wordt besloten. De voorzitter: Het woord is aan mevrouw Van Veldhoven. Mevrouw Van Veldhoven (D66): Voorzitter. Vanmiddag vindt het AO Energieraad plaats. Wij hopen natuurlijk op ruime toezeggingen van de minister maar voor de zekerheid kondig ik alvast een VAO aan. De voorzitter: Inclusief stemmingen? Mevrouw Van Veldhoven (D66): Ja aangezien het om een Europese Raad gaat. De voorzitter: Daar zullen wij rekening mee houden. Het woord is aan de heer Rog van het CDA. De heer Rog (CDA): Voorzitter. Ik rappelleer over de schriftelijke vragen die mijn fractie heeft ingediend bij de minister van OCW en de minister van SZW aangaande de schaarste van stageplaatsen. Wij zouden de antwoorden op die vragen graag krijgen voorafgaande aan de begrotingsbehandeling van OCW van volgende week. De voorzitter: Ik stel voor het stenogram van dit deel van de vergadering door te geleiden naar het kabinet.Daartoe wordt besloten. De voorzitter: Het woord is aan de heer Dijkhoff. De heer Dijkhoff (VVD): Voorzitter. Gisteren hebben wij tijdens het debat besloten om de stemmingen over de reparatiewet nationale politie aanstaande dinsdag te laten plaatsvinden. Ik heb inmiddels begrepen dat dit voor de senaat een probleem oplevert als zij deze wet nog voor 1 januari wil behandelen. Daarom verzoek ik de stemmingen daarover morgen plaats te laten vinden. De heer Oskam (CDA): Wij steunen dat verzoek. De heer Marcouch (PvdA): Het lijkt mij inderdaad handig om het tempo erin te houden. Ik steun het verzoek dus. De voorzitter: Er is een meerderheid. Aldus besloten. Daarmee zijn wij aan het eind gekomen van deze regeling van werkzaamheden. De vergadering wordt enkele ogenblikken geschorst.