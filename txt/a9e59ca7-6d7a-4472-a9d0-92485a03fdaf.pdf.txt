19 Stemmingen moties Etnisch profileren door de politie Aan de orde zijn de stemmingen over moties ingediend bij het dertigledendebat over etnisch profileren door de politie te weten: - de motie-Azarkan c.s. over een halfjaarlijkse rapportage over de door de Proco-app verzamelde gegevens (29628 nr. 1036); - de motie-Azarkan c.s. over een wettelijk kader voor het gebruik van artificiële intelligentie en algoritmes door de nationale politie (29628 nr. 1038); - de motie-Van Nispen over het terugdraaien van de huidige vacaturestop bij de politie (29628 nr. 1039); - de motie-Eppink/Bisschop over het inzetten van burgerwaarnemers bij preventief fouilleren door de politie (29628 nr. 1041); - de motie-Eppink over onwenselijkheid van burgerwaarnemers bij preventief fouilleren in Amsterdam (29628 nr. 1042). (Zie vergadering van 9 september 2021.) In stemming komt de motie-Azarkan c.s. (29628 nr. 1036). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Azarkan c.s. (29628 nr. 1038). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdD Fractie Den Haan D66 de ChristenUnie en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen (29628 nr. 1039). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan BBB en Groep Van Haga voor deze motie hebben gestemd en de leden van de overige fracties ertegen zodat zij is verworpen. De voorzitter: Mevrouw Kuiken van de PvdA. Mevrouw Kuiken (PvdA): Voorzitter door een fout van mijn collega ...De voorzitter: Oóh ... Mevrouw Kuiken (lid Tweede Kamer): Ik blijf even in de cultuur van dit huis. Daardoor hebben wij niet voor de motie op stuk nr. 1038 gestemd en dat had wel gemoeten. De voorzitter: We zullen deze letterlijke opmerking meenemen in de Handelingen. Mevrouw Kuiken (PvdA): Hartelijk dank. De voorzitter: Dank u wel. Dan gaan we over naar de motie op stuk nr. 1039. Dat is de motie-Van Nispen over het terug... 1038? Even kijken ... 1041! Ik ben helemaal van mijn à propos door die persoonlijke opmerking. In stemming komt de motie-Eppink/Bisschop (29628 nr. 1041). De voorzitter: Ik constateer dat de leden van de fracties van de ChristenUnie de VVD de SGP het CDA JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Eppink (29628 nr. 1042). De voorzitter: Ik constateer dat de leden van de fracties van de VVD de SGP het CDA JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen.