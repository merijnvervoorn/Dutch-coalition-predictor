12 Stemmingen moties Milieuraad Aan de orde zijn de stemmingen over moties ingediend bij het VAO Milieuraad te weten: - de motie-Van Tongeren/Jan Vos over aansluiten bij het Duitse standpunt over zero-emissionauto's (21501-08 nr. 648); - de motie-Van Tongeren over niet instemmen met het voorstel van de Europese Commissie onder de Effort Sharing Regulation (21501-08 nr. 649); - de motie-Wassenberg c.s. over zich onthouden van stemming en/of standpunt over de toelating van drie genetisch gemanipuleerde gewassen (21501-08 nr. 650); - de motie-Van Veldhoven/Remco Dijkstra over bezien hoe de Nederlandse Emissieautoriteit andere EU lidstaten kan helpen hun C02-administratie te verbeteren (21501-08 nr. 652); - de motie-Remco Dijkstra/Agnes Mulder over de Kamer informeren over de maatregelen om uitvoering te geven aan het non-ets doel (21501-08 nr. 653). (Zie vergadering van heden.) De voorzitter: De motie-Van Tongeren/Jan Vos (21501-08 nr. 648) is in die zin gewijzigd dat zij thans luidt: Motie De Kamer gehoord de beraadslaging overwegende dat de Kamer de motie-Jan Vos aangenomen heeft over het in de toekomst uitsluitend toestaan van de verkoop van zero-emissionauto's; overwegende het in Duitsland levende voornemen om te pleiten voor het uitsluitend toestaan van de verkoop van zero-emissionauto's per 2030 in de gehele EU; verzoekt de regering om zich aan te sluiten bij het standpunt van de Duitse Bondsraad en om dit actief te bepleiten in de EU en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 655 was nr. 648 (21501-08). In stemming komt de gewijzigde motie-Van Tongeren/Jan Vos (21501-08 nr. 655 was nr. 648).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Houwers en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Tongeren (21501-08 nr. 649). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk en Houwers voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Wassenberg c.s. (21501-08 nr. 650). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk de SGP de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Veldhoven/Remco Dijkstra (21501-08 nr. 652). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.