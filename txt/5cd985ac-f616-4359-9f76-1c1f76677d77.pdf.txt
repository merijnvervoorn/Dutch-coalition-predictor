9 Regeling van werkzaamheden Regeling van werkzaamheden De voorzitter: Ik stel voor toe te voegen aan de agenda het VAO grondstoffen en afval. Het algemeen overleg vond plaats op 7 juni. De eerste spreker is het lid Wiegman-van Meppelen Scheppink namens de ChristenUnie. Daartoe wordt besloten. De voorzitter: Het woord is aan mevrouw Kooiman. Mevrouw Kooiman (SP): Voorzitter. Afgelopen donderdag was het landelijke politienummer voor niet-spoedeisende zaken niet of slecht bereikbaar. Ik wil de minister van Veiligheid en Justitie dan ook om een brief vragen waarin hij aangeeft wat er precies is gebeurd waarom het back-upsysteem niet werkte en hoe voorkomen wordt dat dit überhaupt nog een keer gebeurt. Ik wil graag dat de Kamer deze brief voor volgende week dinsdag ontvangt. De voorzitter: Ik zal het stenogram doorgeleiden. Het woord is aan de heer Tony van Dijck. De heer Tony van Dijck (PVV): Voorzitter. Afgelopen weekend is bekend geworden dat de eurogroep van plan is 100.000 mln. over te maken aan Spaanse banken. Nederland dreigt wederom voor 6 mld. het schip in te gaan. Ons wordt niets gevraagd. Gisteren kregen wij een A4'tje waarin dit werd aangekondigd. Dit is natuurlijk te gek voor woorden. De PVV wil dan ook een uitgebreide brief over deze steunoperatie waarin de volgende vragen worden beantwoord: wat is het doel van deze steun wat gaat het de Nederlandse belastingbetaler kosten welk risico lopen wij welke voorwaarden zijn hieraan verbonden en wat is de rol van het IMF? De voorzitter: Ik zal het stenogram doorgeleiden. De heer Tony van Dijck (PVV): Wij ontvangen de brief graag voor dit weekend. De heer Irrgang (SP): Wij hebben al een brief gekregen. Bovendien hebben wij woensdag een algemeen overleg. Ik heb geen bezwaar tegen een brief maar dan wel voor woensdag om 16.30 uur. Dan kunnen wij er ook op het juiste moment over spreken. De voorzitter: Dat is morgen. Wilt u de brief niet liever morgen ontvangen mijnheer Van Dijck? De heer Tony van Dijck (PVV): Hoe eerder hoe beter. Wij kregen gisteren een brief: één A4'tje waarin niets stond. Het gaat wel om een bedragvan 6 mld. dat de belastingbetaler ontfutseld wordt. Daar mag best een royale brief aan gewijd worden. De voorzitter: Het stenogram wordt doorgeleid. Het woord is aan mevrouw Arib. Mevrouw Arib (PvdA): Voorzitter. Vanavond hebben wij een debat over mensenhandel. Afgelopen zondag werd in het programma Brandpunt ingegaan op de verschrikkelijke wijze waarop slachtoffers van mensenhandel worden uitgebuit. Een belangrijk onderdeel van dat programma was het commentaar van de Nationaal Rapporteur Mensenhandel. Zij vroeg aandacht voor de positie van slachtoffers in de B9-regeling. De juridische positie van slachtoffers van mensenhandel valt onder de minister voor Immigratie Integratie en Asiel. Mijn vraag is dus of de minister vanavond aanwezig kan zijn bij het debat hierover. De heer Elissen (PVV): Steun voor het verzoek. De heer Van der Steur (VVD): Steun voor het verzoek. Mevrouw Berndsen (D66): Het is essentieel dat de minister hierbij aanwezig is. Wij hebben een kattebelletje van hem ontvangen maar dat is absoluut onvoldoende. Mevrouw Van Toorenburg (CDA): Ik heb inderdaad begrepen dat het berust op een misverstand maar dat kan de minister dan hier aan ons uitleggen. Mevrouw Kooiman (SP): Steun voor het verzoek. De voorzitter: Ik zal het stenogram doorgeleiden. U hebt nog een verzoek? Mevrouw Arib (PvdA): Ja voorzitter. Gisteren hebben wij in het NOS-journaal en in Nieuwsuur kunnen zien dat een aantal vrouwen in Nederland dat getrouwd is volgens de islamitische wet naar Engeland afreist om daar te kunnen scheiden van hun man. Dat is voor een aantal imams en helaas ook voor een aantal deskundigen reden om een oproep te doen tot het creëren van een shariaraad in Nederland. De PvdA vindt dat verwerpelijk maar wij zijn erg benieuwd wat het kabinet daarvan vindt. Heel graag ontvang ik een brief van het kabinet waarin het ingaat op die oproep. De voorzitter: Wij zullen het stenogram doorgeleiden. Het woord is aan mevrouw Kuiken. Mevrouw Kuiken (PvdA): Voorzitter. De minister-president heeft ons geen duidelijkheid kunnen geven over de vraag of de forensentaks van tafel is of niet. Vooralsnog moeten wij er maar van uitgaan dat deze maatregel inderdaad ook na de verkiezingen van 2012 wordt ingevoerd. Wij hadden staatssecretaris Weekers om een brief gevraagd om uit te leggen wathet nu precies betekent voor de mensen en voor het wegvallen van mogelijke toeslagen zoals voor huur en kinderopvang. De staatssecretaris was vanwege een bezoek aan het buitenland niet in staat om te reageren wat natuurlijk vrij ongehoord is. Daarom verzoek ik dus rechtstreeks om een debat nog deze week om hem persoonlijk om opheldering te vragen. De heer Van Vliet (PVV): De PVV heeft totaal geen antwoord gekregen van de premier over de pruik in de soep. Steun voor het debat dus. De heer Bashir (SP): Wij hebben ook behoefte aan een debat maar ik heb begrepen dat er aanstaande maandag een wetgevingsoverleg is met staatssecretaris Weekers. Wat mij betreft kunnen wij deze onderwerpen dan aan de orde stellen. De voorzitter: Mevrouw Kuiken u hebt nog niet voldoende steun voor een normaal debat. Mevrouw Kuiken (PvdA): Ik vind het vrij opmerkelijk dat het CDA blijft zitten. De heer Van Haersma Buma heeft vorige week nog aangegeven op Nieuwsuur dat ook hij zo snel mogelijk duidelijkheid wilde. Ik had dus wel verwacht dat een van de collega's het debat zou steunen. Wij kunnen wachten tot maandag maar maandag ligt alles op tafel behalve nu juist de forensentaks. Die wordt namelijk doorgeschoven als belastingmaatregel. Ik herhaal dus mijn verzoek om een debat over dit onderwerp. De voorzitter: U hebt geen steun voor een debat. Mevrouw Kuiken (PvdA): Dan wil ik een dertigledendebat. De voorzitter: Ik zal het opnemen op de lijst. De spreektijd is drie minuten per fractie. Het woord is aan de heer Van der Veen. De heer Van der Veen (PvdA): Voorzitter. Vanochtend kwam in het Algemeen Dagblad in een interview met een lid van de FNV naar voren dat de ambulancezorg in Nederland op het ogenblik slecht geregeld is. Dat heeft te maken met verouderd materieel. Het hele artikel straalt grote zorgen uit over de ambulancezorg. Wij willen graag zo snel mogelijk weten van de minister hoe het daarmee is gesteld. De voorzitter: Ik zal het stenogram doorgeleiden naar het kabinet. Het woord is aan mevrouw Hamer. Mevrouw Hamer (PvdA): Voorzitter. Ik verzoek om een brief vanwege de volgende berichten die gisteren naar buiten kwamen. Het blijkt dat inmiddels een kleine miljoen mensen werkloos thuiszit maar wel aan het werk wil. Dat bericht kwam gisteren van het CBS. Het tweede bericht kwam gisteren van de Nederlandsche Bank die aangeeft dat de werkloosheid verder stijgten naar verwachting de komende twee jaar nog verder zal stijgen. Wij hebben verleden week een debat gehad met de minister van Sociale Zaken en Werkgelegenheid. Volgens hem ging alles goed in het land. De cijfers geven het tegendeel aan. Ik krijg graag voor donderdag 12.00 uur een spoedbrief met daarin een reactie van het kabinet op deze cijfers en natuurlijk ook een oplossing hoe het de werkgelegenheid wel aanpakt. Die kwam namelijk vorige week niet uit het debat. De voorzitter: Ik zal het stenogram doorgeleiden naar het kabinet. Het woord is aan mevrouw Leijten. Mevrouw Leijten (SP): Voorzitter. Ik ontvang graag een reactie van de staatssecretaris over het bericht in het Dagblad van het Noorden vandaag dat er vorig jaar forse winsten zijn geboekt in de ouderen- en de thuiszorg. Dit in relatie tot het aanhoudende bericht dat er geen geld is voor extra personeel en dat er geen extra middelen zijn voor verhoging van de salarissen van het personeel in de ouderen- en de thuiszorg. Het VAO verwacht ik volgende week of de week erna. Voor die tijd wil ik graag die reactie zien. Mevrouw Wolbert (PvdA): Steun voor het verzoek. Ik wil de brief en de vraag wel uitbreiden tot de gehele AWBZ want het budget is natuurlijk verdeeld over meerdere sectoren. Mevrouw Agema (PVV): Voorzitter. Ook steun. Wij willen ook graag meer informatie want wij kunnen er met de pet niet bij dat er miljoenen op de plank liggen en er tegelijkertijd een schreeuwend tekort is aan handen aan het bed. Mevrouw Voortman (GroenLinks): Ook steun van GroenLinks voor het verzoek. De voorzitter: Ik zal het stenogram doorgeleiden naar het kabinet. Het woord is aan mevrouw Van der Werf. Mevrouw Van der Werf (CDA): Voorzitter. Wij gaan straks stemmen over duurzaam hout. Mocht dit onderwerp niet controversieel worden verklaard dan wil ik gezien de korte tijd die ons tot het reces rest nu vast een brief vragen van de staatssecretaris van Milieu waarin hij de laatste stand van zaken inzake Maleisisch hout weergeeft maar ook het oordeel van TPAC over de gemaakte afspraken. Mevrouw Ouwehand (PvdD): Het gaat niet over duurzaam hout maar over omstreden hout. Wij hebben dit onderwerp controversieel verklaard. Mocht dit bij de stemmingen van de lijst met controversieel verklaarde onderwerpen afgaan wat ik niet hoop dan kunnen wij morgenochtend in de procedurevergadering dit verzoek alsnog doen. Ik vind het dus wat voorbarig om te denken dat deze Kamer alsnog instemt met het behandelen van deze omstreden houthandel.Mevrouw Wiegman-van Meppelen Scheppink (ChristenUnie): Voorzitter. Voordat u dadelijk zegt dat u het stenogram zult doorgeleiden voeg ik graag de volgende opmerking eraan toe. Als bij de stemmingen het onderwerp niet-controversieel wordt verklaard met steun van het CDA en er een brief komt wil ik in die brief heel duidelijk weergegeven zien welke criteria gelden en hoe die criteria zich verhouden tot hetgeen TPAC aangeeft. Het moet geen wollig verhaal worden maar glashelder in de brief staan. Mevrouw Dikkers (PvdA): Wij lezen ook heel graag in die brief van de staatssecretaris dat er geen onomkeerbare besluiten worden genomen. De voorzitter: Ik zal het stenogram doorgeleiden. Het woord is aan mevrouw Gerbrands. Mevrouw Gerbrands (PVV): Voorzitter. De Kunduzcoalitie heeft onze verzorgingshuizen al afgebroken. Afgelopen vrijdag kwam de Raad voor de Volksgezondheid en Zorg met een rapport waarin wordt voorgesteld om de hele ouderenzorg maar af te schaffen. Daarover wil ik graag een dertigledendebat met de minister aanvragen. Mevrouw Leijten (SP): Steun voor een debat hierover. Gezien de lijst met dertigledendebatten kan ik mij ook voorstellen dat wij dit omzetten in een algemeen overleg maar steun om hierover te spreken. Mevrouw Wolbert (PvdA): Steun voor een debat maar ik geef echt de voorkeur aan een algemeen overleg. Dan hebben wij namelijk iets meer tijd om hierop in te gaan. Mevrouw Venrooy-van Ark (VVD): Voorzitter. Geen steun voor de overwegingen maar ik wil wel steun geven voor een brief met het oog op een debat. Ik vraag aan mevrouw Gerbrands of het zojuist uitgebrachte rapport van minister Schippers over de keuzes in de gezondheidszorg daarbij kan worden betrokken. Mevrouw Smilde (CDA): Ik wil graag een kabinetsreactie op het advies van de Raad voor de Volksgezondheid want daar hebben wij het over. Mevrouw Voortman (GroenLinks): GroenLinks wil ook graag eerst een reactie maar kan zich wel voorstellen dat wij daarna een breed debat voeren over de keuzes die in de zorg worden gemaakt. Mevrouw Dijkstra (D66): Voorzitter. Ik sluit mij aan bij het verzoek om een kabinetsreactie op het advies van de Raad voor de Volksgezondheid. De voorzitter: Mevrouw Gerbrands u hebt voldoende steun voor een dertigledendebat maar er is een volle agenda. U hoort de collega's. Zij willen er allemaal graag over praten.Mevrouw Gerbrands (PVV): Ik neem het in overweging. De voorzitter: Heel goed. Ik neem het dertigledendebat op de lijst op met spreektijden van drie minuten per fractie en ik zal het stenogram doorgeleiden. Het woord is aan mevrouw Ouwehand. Mevrouw Ouwehand (PvdD): Voorzitter. Volgende week is er weer een Europese Landbouwraad. De Kamer heeft morgen een vooroverleg met de staatssecretaris. Ik wil graag een vooraankondiging doen voor een VAO inclusief stemmingen deze week. De voorzitter: Dank u wel. Het woord is aan mevrouw Wiegman. Mevrouw Wiegman-van Meppelen Scheppink (ChristenUnie): Voorzitter. Een paar weken geleden stond ik hier met mondelinge vragen over de problemen bij de teksttelefoon AnnieS. De minister heeft toen toegezegd dat hij heel snel met een oplossing zou komen. Ik heb er schriftelijke vragen achteraan gedaan omdat die oplossing nog niet in zicht was. Dat geldt vandaag nog steeds. De problemen zijn nog steeds groot en worden almaar groter. Ik vraag om een brief van minister Verhagen uiterlijk morgen waarin hij uitlegt hoe hij tot een oplossing komt voor de teksttelefoon. De voorzitter: Dank u wel. Ik zal het stenogram doorgeleiden. Het woord is aan de heer Van Gerven. De heer Van Gerven (SP): Voorzitter. Vandaag werd bekend dat in een privékliniek in Utrecht mogelijk sprake is van besmetting van 300 mensen met hepatitis B of C of zelfs hiv. Naar aanleiding van dat nieuws wil ik graag een brief van de minister van Volksgezondheid. Moet die kliniek niet dicht vanwege kennelijk grote veiligheidsrisico's? Mocht er sprake zijn van besmetting zullen de mensen die het betreft dan schadeloos worden gesteld? Moet er naar aanleiding van dit feit niet toch een vergunningplicht komen voor privéklinieken? Mevrouw Gerbrands (PVV): Steun voor het verzoek. Ik heb inmiddels schriftelijke vragen gesteld. Als de antwoorden dan ook meegenomen kunnen worden graag. Mevrouw Arib (PvdA): Voorzitter. Steun voor het verzoek maar wij hebben eerder zulke besmettingen gehad ook in reguliere ziekenhuizen. Ik wil graag een brief waarin wordt ingegaan op de risico's niet alleen bij privéklinieken maar ook bij reguliere ziekenhuizen. De voorzitter: Ik zal het stenogram doorgeleiden. Het woord is aan de heer Grashoff. Hij heeft twee verzoeken.De heer Grashoff (GroenLinks): Voorzitter. Ik vraag graag een interpellatie aan met de staatssecretaris van Infrastructuur en Milieu omtrent het herhaald uitblijven van het plan van aanpak gewasbestrijdingsmiddelen. In eerste instantie is door de staatssecretaris op onduidelijke gronden uitstel gevraagd en in tweede instantie op gronden die volledig voorzienbaar waren. Daarmee is ook de uitvoering steeds verder uitgesteld van de motie van de Kamer omtrent het verbod op glyfosaat voor niet-commerciële doeleinden. Daarop wil ik de staatssecretaris graag interpelleren. De heer Koopmans (CDA): Elke dag leer je hier weer iets nieuws zelfs vandaag nog. Vorige week is in de procedurevergadering op verzoek van de heer Grashoff een algemeen overleg over dit onderwerp geschrapt. Dan is het wel heel bijzonder om nu in de plenaire zaal eenzelfde debat te vragen. De CDAfractie is het hier volstrekt mee oneens en wil de heer Grashoff graag steunen straks in de procedurevergadering om een nieuw algemeen overleg over dit onderwerp te plannen. Mevrouw Snijder-Hazelhoff (VVD): Ook hier zijn de verrassingen inderdaad niet van de lucht. Ik zou de heer Grashoff het advies geven: ga straks maar weer voorstellen om het AO gewoon te laten doorgaan dan vindt u ons aan uw zijde. De heer Van Gerven (SP): Ik steun de interpellatie die hopelijk snel kan worden gehouden. Mevrouw Jacobi (PvdA): Ik steun het interpellatiedebat. De staatssecretaris heeft zijn werk niet gedaan. Ik denk dat het hier de plek is om hem daarop aan te spreken. Mevrouw Ouwehand (PvdD): Ik aarzel. Ik vertrouw dit kabinet weinig toe en al helemaal geen goed actieplan om het gifgebruik aan te pakken maar ik steun de heer Grashoff. Er liggen toezeggingen die nog steeds niet zijn nagekomen. Ik wil een brief waarin staat waarom het zo lang duurt. De voorzitter: Mijnheer Grashoff u hebt de steun van meer dan 30 leden dus ik zal de interpellatie op de lijst zetten. Dan uw tweede verzoek. De heer Grashoff (GroenLinks): Voorzitter. Wij zouden vandaag stemmen over de Wet plattelandswoningen (33078) maar wij zijn nog in discussie over een amendement. Ik stel daarom voor deze stemming tot donderdag uit te stellen. De heer De Rouwe (CDA): Voorzitter. Ik twijfel wat. Zoals iedereen weet wil het CDA heel graag zo snel mogelijk een mogelijkheid voor plattelandswoningen. Uit collegiale overwegingen gaan wij akkoord met een uitstel tot donderdag maar het is wat ons betreft wel het laatste uitstel. Er is al meerdere keren geprobeerd om dit uit te stellen. Tot hier en niet verder.De heer Houwers (VVD): Ook vanuit de VVD steun voor het uitstel tot donderdag maar ook wij hechten eraan dat wij dit op korte termijn afronden. Het mag geen uitstel om het uitstel zijn. Steun tot donderdag maar dan moet er ook echt besluitvorming komen. De heer Van Bemmel (PVV): Ook van ons steun. Het loopt al drie jaar dus het moet donderdag echt kunnen. De heer Van Dekken (PvdA): Ook steun vanuit mijn fractie met de overweging om met het oog op andere afspraken volgende week dinsdag te stemmen. De heer Verhoeven (D66): Steun voor het verzoek. Mevrouw Ouwehand (PvdD): Steun voor het verzoek. De heer Paulus Jansen (SP): Ook de SP-fractie steunt het verzoek. De voorzitter: Er zijn voor donderdag al stemmingen voorzien dus dan voegen wij deze toe.