7 Stemmingen moties Functioneren rijksdienst Aan de orde zijn de stemmingen over moties ingediend bij het VAO Functioneren rijksdienst te weten: - de motie-Van der Molen over de Kamer jaarlijks informeren over de spreiding van de rijkswerkgelegenheid (31490 nr. 261); - de motie-Van der Molen over een brede definitie van rijkswerkgelegenheid (31490 nr. 262); - de motie-Van der Molen over een uniforme methodiek voor het in kaart brengen van de rijkswerkgelegenheid (31490 nr. 263); - de motie-Middendorp over het versterken van de positie van de minister van BZK op het gebied van ICT (31490 nr. 264). (Zie vergadering van 3 december 2019.) De voorzitter: Op verzoek van de heer Middendorp stel ik voor zijn motie (31490 nr. 264) aan te houden. Daartoe wordt besloten. De voorzitter: De motie-Van der Molen (31490 nr. 261) is in die zin gewijzigd dat zij thans luidt: Motie De Kamer gehoord de beraadslaging constaterende dat de minister van Binnenlandse Zaken en Koninkrijksrelaties een coördinerende rol heeft in de spreiding van rijkswerkgelegenheid; overwegende dat het onduidelijk is op welke wijze de spreiding van rijkswerkgelegenheid wordt betrokken in besluitvorming rondom het verplaatsen van rijkstaken; verzoekt de regering de Kamer jaarlijks bij de begroting te informeren over de spreiding van de rijkswerkgelegenheid en alle provinciegrensoverschrijdende verplaatsingen van rijksdiensten en zelfstandige bestuursorganen wanneer hiermee ten minste 50 fte gemoeid is en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 267 was nr. 261 (31490).De voorzitter: De motie-Van der Molen (31490 nr. 262) is in die zin gewijzigd dat zij thans luidt: Motie De Kamer gehoord de beraadslaging constaterende dat de werkgelegenheid bij zelfstandige bestuursorganen (zbo's) niet wordt meegenomen in de berekening van de rijkswerkgelegenheid; overwegende dat het voor het monitoren van de spreiding van rijkswerkgelegenheid van belang is om alle vormen van werkgelegenheid die gerelateerd zijn aan rijkstaken inzichtelijk te maken; verzoekt de regering een brede definitie van rijkswerkgelegenheid te hanteren te weten directe rijkswerkgelegenheid en werkgelegenheid bij zbo's en de Kamer hierover vóór 1 maart 2020 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 268 was nr. 262 (31490). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van der Molen (31490 nr. 267 was nr. 261). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen D66 de VVD de SGP het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de fractie van 50PLUS ertegen zodat zij is aangenomen. In stemming komt de gewijzigde motie-Van der Molen (31490 nr. 268 was nr. 262). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van der Molen (31490 nr. 263). De voorzitter: Ik constateer dat deze motie met algemene stemmen is aangenomen.