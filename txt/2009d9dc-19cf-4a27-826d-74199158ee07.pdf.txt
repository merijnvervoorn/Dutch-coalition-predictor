14 Stemmingen overige moties Voorgenomen verhuizing van de marinierskazerne in Doorn Aan de orde zijn de stemmingen over moties ingediend bij het debat over de voorgenomen verhuizing van de marinierskazerne in Doorn te weten: - de motie-Diks c.s. over het versterken van de bindingskracht van de provincie Zeeland voor jongeren (33358 nr. 16); - de motie-Kerstens c.s. over pas een definitief besluit nemen over het niet verhuizen van de marinierskazerne als er overeenstemming is over compensatie voor Zeeland (33358 nr. 17); - de motie-Karabulut c.s. over niet eerder nemen van een definitief besluit dan nadat de compensatie afdoende is geregeld (33358 nr. 18); - de motie-Van Helvert c.s. over het niet los van elkaar definitief nemen van de twee voorgenomen besluiten over de marinierskazerne (33358 nr. 19); - de motie-Voordewind c.s. over elementen in het compensatiepakket voor Zeeland (33358 nr. 21); - de motie-Belhaj c.s. over de Kamer te informeren over de lessen die geleerd kunnen worden voor toekomstige locatiekeuzes van Defensievastgoed (33358 nr. 22); - de motie-Bosman c.s. over een ruimhartige compensatie voor Zeeland (33358 nr. 23). (Zie vergadering van 20 februari 2020.) De voorzitter: Op verzoek van de heer Kerstens stel ik voor zijn motie (33358 nr. 17) aan te houden. Daartoe wordt besloten. In stemming komt de motie-Diks c.s. (33358 nr. 16). De voorzitter: Ik constateer dat deze motie met algemene stemmen is aangenomen. In stemming komt de motie-Karabulut c.s. (33358 nr. 18). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Helvert c.s. (33358 nr. 19).De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Voordewind c.s. (33358 nr. 21). De voorzitter: Ik constateer dat deze motie met algemene stemmen is aangenomen. In stemming komt de motie-Belhaj c.s. (33358 nr. 22). De voorzitter: Ik constateer dat deze motie met algemene stemmen is aangenomen. In stemming komt de motie-Bosman c.s. (33358 nr. 23). De voorzitter: Ik constateer dat deze motie met algemene stemmen is aangenomen.