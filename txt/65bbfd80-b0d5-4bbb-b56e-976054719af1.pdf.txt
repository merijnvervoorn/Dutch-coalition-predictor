12 Stemmingen moties Ontwikkelingen rondom het coronavirus d.d. 16 april 2020 Aan de orde zijn de stemmingen over aangehouden moties ingediend bij het debat over de ontwikkelingen rondom het coronavirus d.d. 16 april 2020 te weten: - de motie-Asscher over het afwegingskader op basis waarvan wordt besloten de maatregelen van de lockdown af te schalen dan wel voort te zetten delen met de Kamer (25295 nr. 258); - de motie-Ouwehand/Klaver over overheidssteun aan de kalversector (25295 nr. 260). (Zie vergadering van 16 april 2020.) De voorzitter: De motie-Asscher (25295 nr. 258) is in die zin gewijzigd dat zij thans luidt: Motie De Kamer gehoord de beraadslaging constaterende dat het kabinet op 21 april besluiten heeft genomen over de genomen maatregelen om de verspreiding van COVID-19 tegen te gaan; overwegende dat het kabinet daarvoor drie ankerpunten heeft beschreven en daarbij (wetenschappelijke) onderzoeken gegevens en adviezen zijn meegewogen; verzoekt de regering het afwegingskader en de gebruikte adviezen op basis waarvan besluiten zijn genomen ten aanzien van de maatregelen van de lockdown met de Kamer te delen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 309 was nr. 258 (25295). In stemming komt de gewijzigde motie-Asscher (25295 nr. 309 was nr. 258). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld.Mevrouw Ploumen. Mevrouw Ploumen (PvdA): Voorzitter wij houden de motie aan. De voorzitter: Op verzoek van de heer Asscher stel ik voor zijn gewijzigde motie (25295 nr. 309 was nr. 258) aan te houden. Daartoe wordt besloten. In stemming komt de motie-Ouwehand/Klaver (25295 nr. 260). De voorzitter: Ik constateer dat de leden van de fracties van de SP de PvdA GroenLinks de PvdD Van Kooten-Arissen 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van het debat. Ik dank de minister-president ik dank de Kamerleden. Ik dank de stenografen de griffiers de bodes en vooral de technici en de bodes die elke keer onze microfoons en tafels schoonmaken ... (Geroffel op de bankjes) De voorzitter: ... en vooral ook de mensen die dit debat hebben gevolgd. Dank jullie wel.