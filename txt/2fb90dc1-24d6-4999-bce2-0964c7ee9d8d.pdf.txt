26 Stemmingen moties Vastgoed Defensie Aan de orde zijn de stemmingen over moties ingediend bij het debat over Vastgoed Defensie te weten: - de motie-Van den Nieuwenhuijzen over bezien of kasschuiven mogelijk zijn ten behoeve van onderhoud (34919 nr. 56); - de motie-Karabulut c.s. over de SMART-L-radar nu niet in Herwijnen plaatsen (34919 nr. 57); - de motie-Voordewind c.s. over doorgaan met zoeken naar alternatieve locaties voor de SMART-L-radar (34919 nr. 59); - de motie-Voordewind/Belhaj over wachten met de bouw van de radar tot het ALS-onderzoek er is (34919 nr. 60); - de motie-Voordewind/Belhaj over voldoen van de SMART-L-radar aan de geldende norm (34919 nr. 61); - de motie-Krol over het opzeggen van het vertrouwen in de staatssecretaris van Defensie (34919 nr. 63). (Zie notaoverleg van 11 juni 2020.) In stemming komt de motie-Van den Nieuwenhuijzen (34919 nr. 56). De voorzitter: Ik constateer dat deze motie met algemene stemmen is aangenomen. Wat heb ik gezegd? Kaasschaven? Kasschuiven dus. Ja ... Ik heb niet gegeten vandaag. Sorry inderdaad freudiaans. In stemming komt de motie-Karabulut c.s. (34919 nr. 57). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Voordewind c.s. (34919 nr. 59). De voorzitter: Ik constateer dat deze motie met algemene stemmen is aangenomen. In stemming komt de motie-Voordewind/Belhaj (34919 nr. 60). De voorzitter: Ik constateer dat deze motie met algemene stemmen is aangenomen. In stemming komt de motie-Voordewind/Belhaj (34919 nr. 61).De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Krol (34919 nr. 63). De voorzitter: Ik constateer dat de leden van de fracties van Krol/Van Kooten-Arissen en de PVV voor deze motie hebben gestemd en de leden van de overige fracties ertegen zodat zij is verworpen. We zijn hiermee gekomen aan het einde van de stemmingen. Ik schors even en daarna gaan we hoofdelijk stemmen. Nee we gaan inderdaad eerst naar de regeling. Jullie zijn heel scherp vandaag! De vergadering wordt enkele ogenblikken geschorst.