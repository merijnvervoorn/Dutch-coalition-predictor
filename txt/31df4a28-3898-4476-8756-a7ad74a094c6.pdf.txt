24 Stemmingen moties Openbaar vervoer ov-chipkaart en taxi Aan de orde zijn de stemmingen over moties ingediend bij het VAO Openbaar vervoer ov-chipkaart en taxi te weten: - de motie-De Boer c.s. over initiatieven in de taxibranche die niet binnen de bestaande regels passen (31521 nr. 98); - de motie-Van Helvert over een regulier overleg tussen de aanbieders van mobiliteitskaarten en de leden van het NOVB (23645 nr. 615). (Zie vergadering van 10 februari 2016.) De voorzitter: De motie-Van Helvert (23645 nr. 615) is in die zin gewijzigd dat zij thans luidt: Motie De Kamer gehoord de beraadslaging overwegende dat in het Nationaal Openbaar Vervoer Beraad (NVOB) de aanbieders van mobiliteitskaarten niet vertegenwoordigd zijn; overwegende dat dergelijke bedrijven wel een cruciale bijdrage kunnen leveren aan het gebied van innovaties in het openbaar vervoer en van-deur-tot-deur-reizen; verzoekt de regering in overleg te treden met de leden van het NOVB teneinde te bewerkstelligen dat er een regulier overleg plaatsvindt tussen de aanbieders van mobiliteitskaarten en de leden van het NOVB en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 616 was nr. 615 (23645). Ik stel vast dat wij hier nu over kunnen stemmen. In stemming komt de motie-De Boer c.s. (31521 nr. 98). De voorzitter: Ik constateer dat de aanwezige leden van de fracties van de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de fractie van de SP ertegen zodat zij is aangenomen.In stemming komt de gewijzigde motie-Van Helvert (23645 nr. 616 was nr. 615). De voorzitter: Ik constateer dat de aanwezige leden van de fracties van de PvdD GroenLinks D66 50PLUS Van Vliet de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. Mevrouw Van Tongeren (GroenLinks): Wij zaten bij de laatste motie wel te zwaaien maar zijn niet zeker of wij wel genoemd zijn. De voorzitter: Wij maken daar alsnog een aantekening van en dan komt alles goed.