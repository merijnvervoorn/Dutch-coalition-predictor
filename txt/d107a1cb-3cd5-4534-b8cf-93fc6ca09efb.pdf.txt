9 Regeling van werkzaamheden De voorzitter: Ik stel voor donderdag a.s. ook te stemmen over de brief van de vaste commissie voor Binnenlandse Zaken over het opmaken van een voordracht ter vervulling van de vacature van een lid van de Commissie van Toezicht betreffende de Inlichtingen- en Veiligheidsdiensten (34229 nr. 3) en over het wetsvoorstel Wijziging van de Wet op het financieel toezicht het Burgerlijk Wetboek en enige andere wetten ter implementatie van richtlijn nr. 2013/50/EU van het Europees parlement en de Raad van 22 oktober 2013 tot wijziging van Richtlijn 2004/109/EG van het Europees parlement en de Raad betreffende de transparantievereisten die gelden voor informatie over uitgevende instellingen waarvan effecten tot de handel op een gereglementeerde markt zijn toegelaten Richtlijn 2003/71/EG van het Europees parlement en de Raad betreffende het prospectus dat gepubliceerd moet worden wanneer effecten aan het publiek worden aangeboden of tot de handel worden toegelaten en Richtlijn 2007/14/EG van de Commissie tot vaststelling van concrete uitvoeringsvoorschriften van een aantal bepalingen van Richtlijn 2004/109/EG (PbEU 2013 L 294) (Implementatiewet wijziging richtlijn transparantie) (34232) en de daarbij ingediende motie. Voorts stel ik voor dan te stemmen over de moties zoals ingediend bij het notaoverleg over de initiatiefnota van het lid Voortman "Zekerheid over zorg het recht van burgers op informatie over hun zorg" en de initiatiefnota van het lid Ellemeet "Zorg in evenwicht. Keuzevrijheid centraal" en bij het notaoverleg over de Strategische Agenda Hoger Onderwijs en Onderzoek 2015-2025. Ik wacht heel even totdat het rustig wordt in de zaal want wij gaan nu verder met de regeling van werkzaamheden. Ik stel voor de volgende wetsvoorstellen aan de agenda van de Kamer toe te voegen: - het wetsvoorstel Wijziging van de Wet langdurige zorg de Wet maatschappelijke ondersteuning 2015 de Jeugdwet en de Zorgverzekeringswet (34279); - het wetsvoorstel Wijziging van de Telecommunicatiewet in verband met de implementatie van richtlijn 2014/30/EU en richtlijn 2014/53/EU (34260); - het voorstel van Rijkswet van het lid Taverne tot wijziging van de Rijkswet goedkeuring en bekendmaking verdragen in verband met het laten vervallen van de mogelijkheid van stilzwijgende goedkeuring van verdragen met een ieder verbindende bepalingen (34158 (R2048)). Op verzoek van de aanvrager stel ik voor het interpellatiedebat over de uitspraken van de staatssecretaris van Sociale Zaken en Werkgelegenheid over voedselbanken van de lijst af te voeren. Op verzoek van een aantal leden stel ik voor enkele door hen ingediende moties opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor deze moties opnieuw gaat lopen. Het gaat om de volgende moties:31066 nr. 238; 34300-XIII nr. 37; 34300-XIII nr. 38; 34199 nr. 63; 31936 nr. 311; 31936 nr. 312; 29689 nr. 656 en 34104 nr. 80. Ik stel voor toe te voegen aan de agenda van deze week het VSO Herziening Europese Verkiezingsakte (34166 nr. 123). Overeenkomstig de voorstellen van de voorzitter wordt besloten. De voorzitter: Het woord is aan de heer Verhoeven. De heer Verhoeven (D66): Voorzitter. Het ministerie van Veiligheid en Justitie heeft drie weken geleden een ronkend persbericht op de website gezet over het voorstel voor de Wet computercriminaliteit III. Het betreft een wetsvoorstel dat al twee jaar in consultatie is. Het wordt nu ineens bestempeld als antiterreurwetgeving. Wij zijn inmiddels drie weken verder en er is nog steeds geen wettekst naar de Kamer gestuurd. Er zijn Kamervragen over gesteld door mijn fractie maar die zijn nog steeds niet beantwoord. Wij horen signalen dat er onenigheid zou zijn tussen de verschillende ministeries over deze Wet computercriminaliteit. De minister heeft intussen wel aan de Kamer gevraagd om het wetsvoorstel met spoed te gaan behandelen terwijl er dus nog niet eens een wettekst naar de Kamer is gestuurd. Alles bij elkaar is dat een vreemde gang van zaken. Door het persbericht is er ook een maatschappelijk debat ontstaan over deze wet namelijk over de voorwaarden waaronder de politie in computers van anderen zou moeten kunnen hacken. Maar die strikte voorwaarden kunnen wij niet controleren want er is geen wettekst. Dus kan ik niet anders dan een debat aanvragen met de minister van Veiligheid en Justitie over deze wet en de strikte voorwaarden waarover wordt gesproken. Mevrouw Van Toorenburg (CDA): Ik hoef geen debat ik wil een wet! Dus laten wij het kabinet gewoon nogmaals oproepen om zo snel mogelijk met het voorstel te komen zodat wij het daarover kunnen hebben. Wij moeten niet een voorstel bespreken over een wet want dat schiet niet op. Mevrouw Tellegen (VVD): Ook mijn fractie heeft geen behoefte aan een debat. Bij mijn weten is het wetsvoorstel inmiddels in de ministerraad behandeld. Dan ligt het ter ondertekening bij de Koning. Dat lijkt mij een stuk rustiger; dan kunnen wij gewoon wachten totdat de wet hier ligt. Volgens mij komt het wetsvoorstel na het reces per ommegaande naar de Kamer. Mevrouw Kooiman (SP): De SP sluit zich aan bij de woorden van mevrouw Van Toorenburg. De heer Recourt (PvdA): Ik kan heel kort zijn: de Partij van de Arbeid ook.De voorzitter: U hebt wel steun voor uw oproep dat het wetsvoorstel zo snel mogelijk naar de Kamer moet komen. Daar is wel een meerderheid voor. De heer Verhoeven (D66): Ik zie dat er geen debat over kan worden gehouden. Dat vind ik heel jammer. Ik zou wel graag heel snel van de minister van Veiligheid en Justitie een brief willen krijgen met daarin een antwoord op de vraag wanneer het wetsvoorstel nu komt. De VVD zegt: het ligt waarschijnlijk in de ministerraad daarna gaat het naar de Koning en dan komt het wel. Drie weken geleden is er over deze wet een persbericht verstuurd. Een wet waarin staat dat je computers mag hacken is niet niks. Daar moet over gesproken worden met meer dan alleen een persbericht. Ik wil dus graag dat er een brief naar de Kamer komt waarin staat wanneer het wetsvoorstel er is zodat wij ook weten hoe de behandeling gaat lopen. De voorzitter: Ik zal het stenogram van dit gedeelte van de vergadering doorgeleiden naar het kabinet. Het woord is aan de heer Remco Dijkstra namens de VVD. De heer Remco Dijkstra (VVD): Voorzitter. Ik wil een vooraankondiging doen voor een VAO. Morgen hebben wij een algemeen overleg Circulaire economie. Ik ben van plan naar aanleiding daarvan moties in te dienen. De voorzitter: Daar zullen wij in de planning rekening mee houden. Dan zou ik nu het woord aan mevrouw Van Tongeren geven maar zij is niet in de zaal aanwezig. De vergadering wordt enkele ogenblikken geschorst.