55 Stemming motie Uitvoeringswet verordening terroristische online-inhoud Aan de orde is de stemming over een aangehouden motie ingediend bij de behandeling van het wetsvoorstel Regels ter uitvoering van Verordening (EU) 2021/784 van het Europees Parlement en de Raad van 29 april 2021 inzake het tegengaan van de verspreiding van terroristische online-inhoud (PbEU 2021 L 172) (Uitvoeringswet verordening terroristische online-inhoud) te weten: - de motie-Leijten over in het eerste kwartaal van 2023 komen met een reactie op de adviezen over het gebruik en de gevolgen van automatisering in wetgeving en bestuursrechtspraak (36138 nr. 11). (Zie vergadering van 21 december 2022.) De voorzitter: De motie-Leijten (36138 nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat de Autoriteit Online Terroristische en Kinderpornografisch Materiaal (ATKM) gebruik zal maken van geautomatiseerde monitoringsinstrumenten; constaterende dat de Raad van State meerdere adviezen heeft gegeven over het gebruik en de gevolgen van automatisering in wetgeving en bestuursrechtspraak; constaterende dat ondanks eerdere toezeggingen er nog altijd geen reactie is ontvangen op deze adviezen van de Raad van State; verzoekt de regering in het eerste kwartaal van 2023 met een reactie op deze adviezen te komen en gaat over tot de orde van de dag. Zij krijgt nr. 13 was nr. 11 (36138). Ik stel vast dat wij hier nu over kunnen stemmen. In stemming komt de gewijzigde motie-Leijten (36138 nr. 13 was nr. 11). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP BBB JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.