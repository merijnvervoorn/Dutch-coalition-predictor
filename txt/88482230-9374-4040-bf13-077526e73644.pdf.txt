10 Stemmingen moties Waterkwaliteit Aan de orde zijn de stemmingen over moties ingediend bij het VAO Waterkwaliteit te weten: - de motie-Jacobi/Van Veldhoven over de openbare drinkwatervoorziening als nationaal belang (27625 nr. 319); - de motie-Jacobi/Van Veldhoven over aanwijzen van de waterkrachtcentrales van Linne en Lith als proeflocaties voor experimenten (27625 nr. 320); - de motie-Smaling over juridische verankering van de bescherming van drinkwaterbronnen (27625 nr. 321). (Zie vergadering van 17 juni 2014.) De voorzitter: De motie-Jacobi/Van Veldhoven (27625 nr. 320) is in die zin gewijzigd en nader gewijzigd dat zij thans luidt: De Kamer gehoord de beraadslaging overwegende dat Rijkswaterstaat net zoals de Raad van State een maximaal toegestane norm van 10% vissterfte hanteert als gevolg van waterkracht voor de gehele Maas van Borgharen tot aan Lith; overwegende dat de situatie van trekvissen als de aal en de zalm nog steeds zorgwekkend is en dat volgens het IMARES Rapport (C107/13) de waterkrachtcentrales bij Linne en Lith de twee grootste knelpunten in Nederland zijn voor de trek van schieraal; verzoekt de regering om de waterkrachtcentrales van Linne en Lith aan te wijzen als proeflocaties voor experimenten met niet-bewezen nieuwe technieken opdat de gezamenlijke vissterfte van beide centrales ver beneden de norm van 10% komt te liggen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 325 was nr. 324 (27625). Ik stel vast dat wij hier nu over kunnen stemmen. In stemming komt de motie-Jacobi/Van Veldhoven (27625 nr. 319). De voorzitter: Ik constateer dat de aanwezige leden van de fracties van de ChristenUnie 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.In stemming komt de nader gewijzigde motie-Jacobi/Van Veldhoven (27625 nr. 325 was nr. 324). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP 50PLUS/BaayTimmerman 50PLUS/Klein D66 GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Smaling (27625 nr. 321). De voorzitter: Ik constateer dat de aanwezige leden van de fracties van het CDA de ChristenUnie de SGP 50PLUS/Baay-Timmerman D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.