17 Stemmingen moties Jaarverslag en slotwet VWS over het jaar 2022 Aan de orde zijn de stemmingen over moties ingediend bij het debat over jaarverslag en slotwet van het ministerie van VWS over het jaar 2022 te weten: - de motie-Agema/Wilders over het opzeggen van het vertrouwen in de minister van VWS en de minister voor Langdurige Zorg en Sport (36360-XVI nr. 9); - de motie-Tielen over de Kamer minimaal twee keer per jaar informeren over de voortgang van de verbeteraanpak van het financieel beheer (36360-XVI nr. 10); - de motie-Tielen/Van den Berg over in beleidsbrieven die gerelateerd zijn aan de Comptabiliteitswet een financiële paragraaf opnemen waarin onder andere wordt ingegaan op risico's op onrechtmatigheden (36360-XVI nr. 11); - de motie-Dijk over geld dat gebudgetteerd is voor het Stagefonds Zorg inzetten om de salarissen van zorgpersoneel te verhogen (36360-XVI nr. 12); - de motie-Van Houwelingen over de voorgenomen reorganisatie van de financiële functie bij VWS nog dit jaar in gang zetten (36360-XVI nr. 13); - de motie-Van Houwelingen over ervoor zorgen dat nietrechtmatige uitgaven óf rechtmatig worden óf worden stopgezet (36360-XVI nr. 14); - de motie-Van den Berg c.s. over onderzoeken hoe tot een kostendekkende Wlz-premie gekomen zou kunnen worden (36360-XVI nr. 15); - de motie-Van den Berg over de Auditdienst Rijk breder onderzoek laten doen naar de archivering bij het ministerie van VWS (36360-XVI nr. 16); - de motie-Van den Berg/Dijk over onderzoeken in hoeverre de opkomst van private-equitypartijen in de zorg de publieke waarden van zorg en ondersteuning bedreigt (36360-XVI nr. 17). (Zie wetgevingsoverleg van 20 juni 2023.) De voorzitter: Op verzoek van de heer Van Houwelingen stel ik voor zijn motie (36360-XVI nr. 14) aan te houden. Daartoe wordt besloten. De voorzitter: De motie-Van Houwelingen (36360-XVI nr. 13) is in die zin gewijzigd dat zij thans luidt: Motie De Kamer gehoord de beraadslagingverzoekt de regering het plan voor de voorgenomen reorganisatie van de financiële functie bij VWS nog dit jaar naar de Kamer te sturen en gaat over tot de orde van de dag. Zij krijgt nr. 19 was nr. 13 (36360-XVI). De voorzitter: De motie-Van den Berg c.s. (36360-XVI nr. 15) is in die zin gewijzigd dat zij thans is ondertekend door de leden Van den Berg Werner Slootweg en Inge van Dijk. Zij krijgt nr. 20 was nr. 15 (36360-XVI). Ik stel vast dat wij nu over deze gewijzigde moties kunnen stemmen. In stemming komt de motie-Agema/Wilders (36360-XVI nr. 9). De voorzitter: Ik constateer dat de leden van de fracties van de SP de PvdD de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Tielen (36360-XVI nr. 10). De voorzitter: Ik constateer dat deze motie met algemene stemmen is aangenomen. In stemming komt de motie-Tielen/Van den Berg (36360XVI nr. 11). De voorzitter: Ik constateer dat deze motie met algemene stemmen is aangenomen. In stemming komt de motie-Dijk (36360-XVI nr. 12). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Lid Gündoğan Lid Omtzigt de SGP BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Houwelingen (36360-XVI nr. 19 was nr. 13). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.In stemming komt de gewijzigde motie-Van den Berg c.s. (36360-XVI nr. 20 was nr. 15). De voorzitter: Ik constateer dat de leden van de fracties van de SP BIJ1 Volt Fractie Den Haan de PvdD Lid Gündoğan D66 Lid Omtzigt de ChristenUnie de VVD de SGP het CDA JA21 en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van den Berg (36360-XVI nr. 16). De voorzitter: Ik constateer dat deze motie met algemene stemmen is aangenomen. In stemming komt de motie-Van den Berg/Dijk (36360-XVI nr. 17). De voorzitter: Ik constateer dat deze motie met algemene stemmen is aangenomen.