10 Stemmingen Beheersorganisaties voor auteurs- en naburige rechten Aan de orde zijn de stemmingen in verband met het wetsvoorstel Wijziging van de Wet van 6 maart 2003 houdende bepalingen met betrekking tot het toezicht op collectieve beheersorganisaties voor auteurs- en naburige rechten (31766) en over: - de motie-Jasper van Dijk/Verhoeven over besturen van collectieve beheersorganisaties (31766 nr. 19); - de motie-Peters c.s. over tariefdifferentiatie en tarifering (31766 nr. 26). (Zie vergadering van 8 maart 2012.) De voorzitter: De motie-Jasper van Dijk/Verhoeven (31766 nr. 19) is in die zin gewijzigd dat zij thans luidt: Motie De Kamer gehoord de beraadslaging constaterende dat het functioneren van bepaalde collectieve beheersorganisaties ter discussie staat (o.a. Buma/ Stemra); van mening dat de rol van uitgevers bij creatieve uitingen minder relevant is geworden ten opzichte van auteurs maar dat uitgevers nog altijd een grote rol spelen in besturen van collectieve beheersorganisaties; verzoekt de regering in de Algemene Maatregel van Bestuur de mogelijkheid op te nemen dat besturen van collectieve beheersorganisaties volledig uit auteurs kunnen bestaan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 27 (31766). Ik stel vast dat wij hier nu over kunnen stemmen. In stemming komt het amendement-Verhoeven (stuk nr. 12 I). De voorzitter: Ik constateer dat de aanwezige leden van de fracties van GroenLinks en D66 voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 12 voorkomende amendementen als verworpen kunnen worden beschouwd.In stemming komt het nader gewijzigde amendement-Verhoeven (stuk nr. 25 I). De voorzitter: Ik constateer dat de aanwezige leden van de fracties van GroenLinks en D66 voor dit nader gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit nader gewijzigde amendement de overige op stuk nr. 25 voorkomende nader gewijzigde amendementen als verworpen kunnen worden beschouwd. In stemming komt het amendement-Smeets (stuk nr. 16 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement het andere op stuk nr. 16 voorkomende amendement als aangenomen kan worden beschouwd. In stemming komt het amendement-Taverne c.s. (stuk nr. 20 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement het andere op stuk nr. 20 voorkomende amendement als aangenomen kan worden beschouwd. In stemming komt het amendement-Peters (stuk nr. 22). De voorzitter: Ik constateer dat dit amendement met algemene stemmen is aangenomen. In stemming komt het amendement-Jasper van Dijk (stuk nr. 14). De voorzitter: Ik constateer dat de aanwezige leden van de fracties van de SP de PvdA en GroenLinks voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel zoals op onderdelen gewijzigd door de aanneming van het amendement-Smeets (stuk nrs. 16 I en II) het amendement-Taverne c.s. (stuk nrs. 20 I en II) en het amendement-Peters (22). De voorzitter: Ik constateer dat dit wetsvoorstel met algemene stemmen is aangenomen. In stemming komt de gewijzigde motie-Jasper van Dijk/ Verhoeven (31766 nr. 27). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de ChristenUnie voor deze gewijzigde motie hebben ge-stemd en de aanwezige leden van de overige fracties ertegen zodat zij is verworpen. In stemming komt de motie-Peters c.s. (31766 nr. 26). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. De heer Dibi (GroenLinks): Voorzitter. Nu de motie-Peters c.s. op stuk nr. 26 is aangenomen wil ik graag een brief van het kabinet ontvangen waarin het schrijft hoe het de motie gaat uitvoeren. De voorzitter: Ik zal dit deel van het stenogram doorgeleiden.