11 Stemming motie Nederland en de wereldwijde aanpak van COVID-19 Aan de orde is de stemming over een aangehouden motie ingediend bij het debat over Nederland en de wereldwijde aanpak van COVID-19 te weten: - de motie-Van den Nieuwenhuijzen/Van den Hul over inzetten op cash transfers (33625 nr. 301). (Zie notaoverleg van 15 juni 2020.) De voorzitter: De motie-Van den Nieuwenhuijzen/Van den Hul (33625 nr. 301) is in die zin gewijzigd dat zij thans luidt: Motie De Kamer gehoord de beraadslaging overwegende dat de COVID-19-pandemie en de economische gevolgen daarvan de armste mensen in de armste landen hard raken en dat grote groepen daarom niet meer in hun basisbehoeften kunnen voorzien; overwegende dat het bieden van een sociaal vangnet via cash transfers het direct geven van geld aan arme huishoudens die geld tekortkomen een snelle en effectieve methode is om hen te ondersteunen; verzoekt de regering om het inzetten op cash transfers de komende tijd een uitdrukkelijk onderdeel te laten zijn van de Nederlandse steun aan ontwikkelingslanden en de Kamer te informeren over de wijze waarop het gebruik van dit beleidsinstrument verder zal worden uitgebreid via zowel multilaterale als bilaterale kanalen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 324 was nr. 301 (33625). Ik stel vast dat wij hier nu over kunnen stemmen. Op verzoek van de heer Van den Nieuwenhuijzen stel ik voor zijn gewijzigde motie (33625 nr. 324 was nr. 301) aan te houden. Daartoe wordt besloten.