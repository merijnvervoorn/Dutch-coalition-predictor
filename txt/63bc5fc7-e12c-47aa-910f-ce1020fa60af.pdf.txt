8 Extra regeling van werkzaamheden Extra regeling van werkzaamheden Extra regeling van werkzaamheden De voorzitter: Dan is nu aan de orde een extra aangevraagde regeling van werkzaamheden; als het goed is heeft u dat allemaal via de mail voorbij zien komen. Ik geef het woord aan mevrouw Hermans van de VVD-fractie. Mevrouw Hermans (VVD): Voorzitter dank u wel. Ik wil graag een verzoek doen namens mijn collega mevrouw Yeşilgöz die er nu niet is. Dat is om straks aan het einde van de vergadering de gisteren aangehouden motie op stuk nr. 7 (36471) in stemming te brengen. De voorzitter: Ik kijk heel even rond om te zien of daar een meerderheid voor is. Volgens mij wel; ik zie allemaal duimpjes omhooggaan. Dan doen we dat zo. Naar mijn weten was die stemming hoofdelijk. Ik check het nog even. Ik zou wel willen voorstellen dat dat gewoon in stand blijft. Dan hoort daar in principe drie uur tussen te zitten. Ik hoop dat dat in de timing past want dan zou ik nu willen voorstellen om dat niet helemaal aan het einde van de vergadering te doen maar toe te voegen aan de stemmingen die al voorzien zijn over de moties die vanochtend ingediend zijn bij het tweeminutendebat. Mevrouw Hermans (VVD): Akkoord ja. De voorzitter: Mochten wij hier met het tweede deel eerder klaar zijn dan over drie uur dan kom ik bij u terug. Maar ik denk dat het in de timing best zou moeten passen op deze manier als u dat goedvindt. Mevrouw Hermans (VVD): Ja hoor. De voorzitter: Dank u wel. Dan doen we dat aldus.