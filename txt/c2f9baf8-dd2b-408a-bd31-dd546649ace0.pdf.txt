18 Stemmingen Aan de orde zijn de stemmingen in verband met het wetsvoorstel Wijziging van de Crisis- en herstelwet en enkele andere wetten (verbeteringen en aanvullingen) (32588) en over: - de motie-Van Tongeren over een energieprestatiecoëfficiënt (32588 nr. 17); - de motie-Van Tongeren over windenergieprojecten (32588 nr. 18). (Zie vergadering van 8 juni 2011.) De voorzitter: De heer Koopmans wenst het amendement op stuk nr. 15 in te trekken. Ik stel vast dat daarmee wordt ingestemd. Ik geef gelegenheid tot het afleggen van een stemverklaring vooraf. Mevrouw Ouwehand (PvdD): Voorzitter. Bij stemverklaringen stelt u er geen prijs op als het debat wordt overgedaan. Ik zou er toch aan hechten om één inhoudelijke opmerking te maken. De voorzitter: Mevrouw Ouwehand het is geen kwestie dat ik daar geen prijs op stel het is niet toegestaan. Mevrouw Ouwehand (PvdD): Daar zal ik rekening mee houden zoals u zult horen in mijn stemverklaring. De voorzitter: Als wij elkaar begrijpen is dat goed. Mevrouw Ouwehand (PvdD): Vorige week is er onaangekondigd een amendement ingediend. Wij hebben meegedaan aan de schriftelijke voorbereiding van dit deel van de Crisis- en herstelwet en het amendement van de heren Koopmans en Aptroot kwam uit de lucht vallen. Het gaat over de Natuurbeschermingswet waarvan de Raad van State bij de behandeling van de Crisis- en herstelwet anderhalf jaar geleden al zei: doe dat nou niet. De Tweede Kamer heeft een juridisch onderzoek laten uitvoeren waaruit blijkt dat wat we hier wettelijk geregeld hebben in strijd is met Europeesrechtelijke verplichtingen. Dit amendement gaat nog een stukje verder. Het is volstrekt onverantwoord om dat vandaag in stemming te brengen. De heer Aptroot (VVD): Voorzitter een punt van orde: een stemverklaring kan maar niet nu proberen alsnog aan het debat deel te nemen. De voorzitter: Dat is ook de strekking van mijn opmerking maar fijn dat u dat ondersteunt!Mevrouw Ouwehand (PvdD): Deze gang van zaken is volstrekt ongehoord om niet te zeggen – dat is nog heel voorzichtig uitgedrukt – heel oncollegiaal. Wij hebben gevraagd om uitstel van de stemmingen maar de Kamer wilde daar niet in mee dus we gaan ervan uit dat dat amendement wordt aangenomen. Wij hopen dan maar dat de Eerste Kamer verstandiger zal zijn. Nu we toch gaan stemmen over deze aanpassing van de Crisis- en herstelwet wil ik nog iets zeggen over een ander amendement namelijk dat van mevrouw Van Tongeren op stuk nr. 14. Zij vraagt in dat amendement om voor windmolens ... De voorzitter: Mevrouw Ouwehand volgende keer moet u echt gewoon aan het debat meedoen! Ik snap het probleem wel maar dat moet u niet op dit moment doen want dan wordt het allemaal een beetje langdurig. Mevrouw Ouwehand (PvdD): Dat snap ik. De voorzitter: Dat snapt u. Mevrouw Ouwehand (PvdD): Deze stemverklaring is heel kort. Het gaat over het amendement op stuk nr. 14 waarin wordt gevraagd om een vergunningplicht voor windmolens. De Partij voor de Dieren vindt het amendement sympathiek maar ze mist een toets namelijk die van de natuurbescherming. Daarom zullen wij tegen dit amendement stemmen. Dat is volgens mij precies zoals u het hebben wilt. De voorzitter: Nou dat weet ik niet maar in ieder geval zoals we hebben afgesproken dat we het doen. Dank u wel. Ja we moeten een beetje precies zijn. In stemming komt het amendement-Samsom/Van Veldhoven (stuk nr. 19). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Van Tongeren (stuk nr. 14) tot het invoegen van onderdeel Da. De voorzitter: Ik constateer dat de aanwezige leden van de fracties van de SP GroenLinks D66 en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Samsom/Van Veldhoven (stuk nr. 20 I) tot het invoegen van onderdeel aA.Voorzitter De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 20 voorkomende amendement als verworpen kan worden beschouwd. In stemming komt het amendement-Koopmans/Aptroot (stuk nr. 16) tot het invoegen van artikel IVA. De voorzitter: Ik constateer dat de aanwezige leden van de fracties van de VVD de SGP het CDA en de PVV voor dit amendement hebben gestemd en de aanwezige leden van de overige fracties ertegen zodat het is aangenomen. Ik geef gelegenheid tot het afleggen van een stemverklaring vooraf. De heer Samsom (PvdA): Voorzitter. Dit wetsvoorstel is een technische verbetering van een door ons in oorsprong gesteunde wet. Niets aan de hand dus totdat zojuist het amendement-Koopmans/ Aptroot werd aangenomen want daarin wordt de in de ogen van mijn fractie zorgvuldige balans tussen verbetering van natuur en verbetering van het boerenbedrijf verstoord ten koste van natuur. Die gevonden balans werd nu juist zo mooi weergegeven in een amendement op het oorspronkelijke wetsvoorstel met de unieke ondertekening Koopmans/Samsom. Het zal niet verbazen dat deze helft van de indieners van dat amendement had gehoopt dat die balans tussen natuur en boerenbedrijf nog wat langer stand had gehouden. Met leedwezen constateren wij dat dit voor de andere helft niet gold en dat toch liever een andere weg wordt ingeslagen. Dat is ieders democratisch goed recht maar dat zal dan zonder ons moeten. Wij zullen tegen dit wetsvoorstel stemmen. In stemming komt het wetsvoorstel zoals op onderdelen gewijzigd door de aanneming van het amendement-Koopmans/Aptroot (stuk nr. 16). De voorzitter: Ik constateer dat de aanwezige leden van de fracties van de VVD de SGP het CDA en de PVV voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de motie-Van Tongeren (32588 nr. 17). De voorzitter: Ik constateer dat de aanwezige leden van de fracties van de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Tongeren (32588 nr. 18).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.