6 Regeling van werkzaamheden (stemmingen) De voorzitter: Voordat we gaan stemmen doen we alvast het deel van de regeling van werkzaamheden dat betrekking heeft op de stemmingen. Het woord is aan de heer Duisenberg. Hij staat hier namens de commissie voor FinanciÃ«n waarvan hij de voorzitter is. De heer Duisenberg (VVD): Namens de commissie wil ik vragen om aan de stemmingen van vandaag toe te voegen: ten eerste de Implementatiewet Europees kader voor herstel en afwikkeling van banken en beleggersondernemingen en ten tweede de motie hierover van de leden Omtzigt en Merkies. De voorzitter: U vraagt dat namens de commissie dus neem ik aan dat de Kamer hiertegen geen bezwaar heeft. We hadden het al onder voorbehoud meegenomen op de stemmingslijst en we zullen er nu ook over gaan stemmen. Het woord is aan mevrouw Tellegen van de VVD. Mevrouw Tellegen (VVD): Voorzitter. Ik zou graag mijn motie op stuk nr. 451 (28684) ingediend bij het VAO Jaarwisseling 2014-2015 en vuurwerk willen aanhouden. De voorzitter: Op verzoek van mevrouw Tellegen stel ik voor haar motie (28684 nr. 451) aan te houden. Daartoe wordt besloten. De voorzitter: Het woord is aan de heer Grashoff. De heer Grashoff (GroenLinks): Voorzitter. De motie over een werkbare oplossing voor de opvang van vluchtelingen ingediend bij het debat over de opvattingen van de minister-president over de ik-mentaliteit in Nederland willen wij graag aanhouden. De voorzitter: Welke motie precies? De heer Grashoff (GroenLinks): De motie op stuk nr. 14 (34000-III).De voorzitter: Op verzoek van de heer Grashoff stel ik voor zijn motie (34000-III nr. 14) aan te houden. Daartoe wordt besloten. De voorzitter: Daarmee vervalt punt 14 op de stemmingslijst.