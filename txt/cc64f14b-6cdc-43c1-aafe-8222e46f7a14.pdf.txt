36 Stemming motie Jaarverslag en slotwet van het ministerie van Sociale Zaken en Werkgelegenheid voor het jaar 2018 Aan de orde is de stemming over een aangehouden motie ingediend bij het debat over jaarverslag en slotwet van het ministerie van Volksgezondheid Welzijn en Sport voor het jaar 2018 te weten: - de motie-Kerstens/Ellemeet over overleg met de beroepsgroepen over de overgangsregeling regieverpleegkundige (35200-XV nr. 12). (Zie wetgevingsoverleg van 18 juni 2019.) De voorzitter: De motie-Kerstens/Ellemeet (35200-XV nr. 12) is in die zin gewijzigd dat zij thans luidt: Motie De Kamer gehoord de beraadslaging overwegende dat onlangs een overgangsregeling regieverpleegkundige is gepresenteerd; constaterende dat die met name bij voor 2012 afgestudeerde verpleegkundigen die in de praktijk zeer veel ervaring hebben opgedaan (maar van mening zijn dat die ervaring in bedoelde regeling onvoldoende wordt gewaardeerd) voor veel onrust zorgt; overwegende dat de sector en de kwaliteit van de zorg gelet op de momenteel al forse personeelstekorten niet gebaat is bij het vertrek van nóg meer ervaren medewerkers en het risico daarop nu dreigt; verzoekt de regering in overleg met betrokkenen te komen tot een meer gedragen overgangsregeling waarbij nadrukkelijk ook wordt gekeken naar de wijze waarop in de praktijk opgedane ervaring wordt gewaardeerd en daarvóór niet tot invoering over te gaan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 12 (35200-XV). Ik stel vast dat wij hier nu over kunnen stemmen. In stemming komt de gewijzigde motie-Kerstens/Ellemeet (35200-XV nr. 17 was nr. 12).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.