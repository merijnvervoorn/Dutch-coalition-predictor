15 Stemmingen Patiëntveiligheid Aan de orde zijn de stemmingen over moties ingediend bij het debat over Patiëntveiligheid te weten: - de motie-Pia Dijkstra/Bruins Slot over automatische dataverzameling om vermijdbare sterfte in ziekenhuizen te beperken (33497 nr. 6); - de motie-Leijten over onderzoek naar het organiseren en sponsoren van nascholing van artsen door de medische hulpmiddelenindustrie (33497 nr. 7). (Zie notaoverleg van 17 juni 2013.) De voorzitter: De motie-Leijten (33497 nr. 7) is in die zin gewijzigd dat zij thans luidt: Motie De Kamer gehoord de beraadslaging constaterende dat de medische hulpmiddelenindustrie en de farmaceutische industrie nascholingen van artsen sponsoren dan wel organiseren; van mening dat de onafhankelijkheid van artsen boven elke twijfel verheven moet zijn; verzoekt de regering onderzoek te doen naar het organiseren en sponsoren van nascholing van artsen door de medische hulpmiddelenindustrie en de farmaceutische industrie en de Kamer daarover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 11 was nr. 7 (33497). Op verzoek van mevrouw Leijten stel ik voor haar gewijzigde motie (33497 nr. 11 was nr. 7) aan te houden. Daartoe wordt besloten. In stemming komt de motie-Pia Dijkstra/Bruins Slot (33497 nr. 6). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.