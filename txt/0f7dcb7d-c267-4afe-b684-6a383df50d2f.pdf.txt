8 Stemmingen moties Externe veiligheid Aan de orde zijn de stemmingen over moties ingediend bij het VAO Externe veiligheid te weten: - de motie-Kröger over belemmeringen voor de ILT (28089 nr. 57); - de motie-Kröger c.s. over schuimblussers met PFOA (28089 nr. 59); - de motie-Laçin/Kröger over asbest in talkhoudende producten (28089 nr. 60). (Zie vergadering van 30 januari 2018.) De voorzitter: De motie-Kröger (28089 nr. 57) is in die zin gewijzigd dat zij thans is ondertekend door de leden Kröger en Van Eijs en luidt: Motie De Kamer gehoord de beraadslaging overwegende dat Chemours dat patentrecht heeft op de GenX-techniek verzocht is om een overzicht met afnemers te verstrekken maar dit tot op heden niet heeft willen leveren aan de Inspectie Leefomgeving en Transport (ILT); van mening dat veel maatschappelijke kosten bespaard hadden kunnen blijven indien de ILT tijdig een overzicht had ontvangen van alle stromen van GenX in Nederland inclusief de stromen naar afvalverwerkers; tevens van mening dat het van maatschappelijk belang is dat de ILT bij milieuvervuiling afzet- en transportlijsten van (chemische) bedrijven moet kunnen opvragen; verzoekt de regering te onderzoeken welke (wettelijke) belemmeringen er momenteel zijn voor de ILT om bij ernstige milieuvervuiling afzet- en transportenlijsten snel op te vragen en hierover de Kamer zo spoedig mogelijk te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 65 was nr. 57 (28089). Ik stel vast dat wij hier nu over kunnen stemmen. In stemming komt de gewijzigde motie-Kröger/Van Eijs (28089 nr. 65 was nr. 57).De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de SGP de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Kröger c.s. (28089 nr. 59). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Laçin/Kröger (28089 nr. 60). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen.