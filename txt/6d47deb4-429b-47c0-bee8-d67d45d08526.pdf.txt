19 Stemming aangehouden motie Energie Aan de orde is de stemming over een aangehouden motie ingediend bij het debat over Energie te weten: - de motie-Van Veldhoven over een andere invulling van de afspraak over kolencentrales (33750-XIII nr. 86). (Zie wetgevingsoverleg van 11 november 2013.) De voorzitter: De motie-Van Veldhoven (33750-XIII nr. 86) is in die zin gewijzigd dat zij thans luidt: Motie De Kamer gehoord de beraadslaging constaterende dat in het energieakkoord een afspraak gemaakt is om 5 oude kolencentrales te sluiten en dat hiertegenover stond dat de kolenbelasting vanaf 2016 zou vervallen voor alle nieuwere kolencentrales; overwegende dat de oude kolencentrales volgens de analyse van de ACM per 2021 sowieso gesloten zouden worden vanuit bedrijfseconomische overwegingen; overwegende dat de kosten van het eerder sluiten van deze oude centrales onbekend is waardoor de verhouding tussen die kosten en de misgelopen belastinginkomsten onduidelijk is maar dat de afspraak in de bredere context van het energieakkoord moet worden bezien en dat die bredere afspraken in evenwicht moeten zijn; overwegende dat er als gevolg van de analyse van de ACM op dit moment in SER-verband alternatieve scenarioâ€™s worden onderzocht om tot een andere invulling van de afspraak over de kolencentrales te komen; verzoekt de regering de Kamer actief te informeren over de voor en nadelen van de alternatieven en onderbouwing van de beleidskeuze en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 105 was nr. 86 (33750-XIII). Ik stel vast dat wij hier nu over kunnen stemmen. Op verzoek van mevrouw Van Veldhoven stel ik voor haar gewijzigde motie (33750-XIII nr. 105 was nr. 86) aan te houden. Daartoe wordt besloten.