23 Stemmingen moties Jaarverslag BuHaOS 2017 Aan de orde zijn de stemmingen over moties ingediend bij het debat over het Jaarverslag Buitenlandse Handel en Ontwikkelingssamenwerking voor het jaar 2017 te weten: - de motie-Alkaya/Diks over het opzeggen van het investeringsverdrag met Burkina Faso (34950-XVII nr. 8); - de motie-Ouwehand over handelsmissies vooraf toetsen op gevolgen voor onder andere klimaat (34950-XVII nr. 9). (Zie wetgevingsoverleg van 20 juni 2018.) De voorzitter: De motie-Alkaya/Diks (34950-XVII nr. 8) is in die zin gewijzigd dat zij thans luidt: Motie De Kamer gehoord de beraadslaging constaterende dat het investeringsverdrag met Burkina Faso op 1 juli aanstaande automatisch wordt verlengd en wederom vijftien jaar lang niet kan worden opgezegd terwijl het kabinet voornemens is alle bilaterale investeringsverdragen te herzien; constaterende dat bilaterale investeringsverdragen tussen Nederland en landen in sub-Sahara Afrika niet hebben geleid tot meer investeringen in die landen; overwegende dat multinationals door dit verdrag miljardenclaims kunnen indienen en dat vrees hiervoor overheden kan afschrikken om tot beleidswijzigingen over te gaan; verzoekt de regering om in overleg met Burkina Faso te treden over opzegging van het bilateraal investeringsakkoord en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 10 was nr. 8 (34950-XVII). De voorzitter: De motie-Ouwehand (34950-XVII nr. 9) is in die zin gewijzigd dat zij thans luidt: Motie De Kamergehoord de beraadslaging constaterende dat de regering na jarenlang lobbyen voor elkaar heeft dat Nederlands kalfsvlees naar China kan worden geÃ«xporteerd; constaterende dat kalfsvlees afkomstig is van kalfjes die al binnen een paar uur na de geboorte bij hun moeder zijn weggehaald omdat zij slechts geboren zijn om de melkproductie van de koe op gang te brengen; constaterende dat de melkveehouderij en de daarbij horende kalvermesterij een grote impact hebben op klimaat bijdragen aan ontbossing voor de productie van veevoer en zo negatieve effecten hebben op de eerlijke voedselverdeling mensenrechten en dierenwelzijn; verzoekt de regering handelsmissies voortaan vooraf te toetsen op de gevolgen voor klimaat biodiversiteit voedselzekerheid mensenrechten en de intrinsieke waarde van dieren en de Kamer daarover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 11 was nr. 9 (34950-XVII). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Alkaya/Diks (34950XVII nr. 10 was nr. 8). De voorzitter: Ik constateer dat de leden van de fracties van de SP GroenLinks de PvdD DENK en de PVV voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Ouwehand (34950XVII nr. 11 was nr. 9). De voorzitter: Ik constateer dat de leden van de fracties van de SP de PvdA GroenLinks en de PvdD voor deze gewijzigde motie hebben gestemd en de leden van de overige fracties ertegen zodat zij is verworpen.