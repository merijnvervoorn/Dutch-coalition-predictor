11 Stemming motie Voedsel Aan de orde is de stemming over een aangehouden motie ingediend bij het VAO Voedsel te weten: - de motie-Van Gerven over stoppen met het gebruik van legbatterijeieren (31532 nr. 124). (Zie vergadering van 4 maart 2014.) De voorzitter: De motie-Van Gerven (31532 nr. 124) is in die zin gewijzigd dat zij thans luidt: Motie De Kamer gehoord de beraadslaging overwegende dat de verwerkende industrie nog steeds legbatterijeieren gebruikt voor haar verwerkte producten zoals cake terwijl legbatterijen verboden zijn in Europa; verzoekt de regering in gesprek te gaan met de verwerkende industrie en daarbij zeer indringend te verzoeken het gebruik van legbatterijeieren te staken en dit tevens in Europees verband aan te kaarten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 131 was nr. 124 (31532). Ik stel vast dat wij hier nu over kunnen stemmen. De heer Rog (CDA): Voorzitter. U hebt bij de gewijzigde motie-Jasper van Dijk (33495nr. 47 was nr. 42) het CDA per abuis niet genoemd als een van de voorstemmers. De voorzitter: Dit wordt in de Handelingen opgenomen. De motie blijft aangenomen. In stemming komt de gewijzigde motie-Van Gerven (31532 nr. 131 was nr. 124). De voorzitter: Ik constateer dat deze gewijzigde motie met algemene stemmen is aangenomen.