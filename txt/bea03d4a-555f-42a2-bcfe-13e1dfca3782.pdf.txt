5 Regeling van werkzaamheden Regeling van werkzaamheden Regeling van werkzaamheden De voorzitter: Ik stel voor toe te voegen aan de agenda van de Kamer het tweeminutendebat Hersteloperatie kinderopvangtoeslag (CD d.d. 19/03) met als eerste spreker het lid Dijk van de SP. Ik deel aan de Kamer mee dat bij de stemmingen op 19 maart jongstleden: - de fractie van JA21 geacht wenst te worden vóór de motie-Dassen c.s. (21501-20 nr. 2032) te hebben gestemd; - de fractie van de Partij voor de Dieren geacht wenst te worden vóór de motie-Patijn (36488 nr. 12) te hebben gestemd; - de fractie van GroenLinks-PvdA geacht wenst te worden vóór het voorstel van de fractie van de VVD op stuk nr. 38 bij de verdere behandeling van aanhangige stukken (36408) te hebben gestemd. Ik stel voor dinsdag 26 maart aanstaande ook te stemmen over: - de ingediende moties bij het notaoverleg over de initiatiefnota van het lid Tielen "Én Én: een verjongingskuur voor de basiszorg" (36396); - een brief van het Presidium (35778 nr. 2). Ingekomen is een beschikking van de Voorzitters van de Eerste en Tweede Kamer der Staten-Generaal inzake aanwijzing van het Eerste Kamerlid Kemperman tot plaatsvervangend lid in plaats van het Eerste Kamerlid Lagas in de Parlementaire Assemblee van de Unie voor de Mediterrane Regio. Op verzoek van de fractie van de BBB benoem ik in de vaste commissie voor Infrastructuur en Waterstaat het lid Van der Plas tot lid in plaats van het lid Van Zanten. Dat klinkt als een partijrevolutie een paleisrevolutie. We gaan toch eens uitzoeken wat daar is gebeurd. Overeenkomstig de voorstellen van de voorzitter wordt besloten.