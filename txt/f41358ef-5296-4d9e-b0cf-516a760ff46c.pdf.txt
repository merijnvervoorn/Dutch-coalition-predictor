38 Stemming motie Privéklinieken geestelijke gezondheidszorg en marktwerking Aan de orde is de stemming over een aangehouden motie ingediend bij het debat over privéklinieken in de geestelijke gezondheidszorg en marktwerking te weten: - de motie-Leijten over een inhoudelijke toetsing op kwaliteit (31016 nr. 61). (Zie vergadering van heden.) De voorzitter: De motie-Leijten (31016 nr. 61) is in die zin gewijzigd dat zij thans luidt: Motie De Kamer gehoord de beraadslaging constaterende dat iedereen een zorginstelling kan starten door zich in te schrijven bij de Kamer van Koophandel en het Handelsregister; verzoekt de regering te regelen dat zorginstellingen voordat zij zorg mogen verlenen inhoudelijk getoetst worden op de randvoorwaarden voor kwaliteit en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 62 was nr. 61 (31016). Ik stel vast dat wij hier nu over kunnen stemmen. In stemming komt de gewijzigde motie-Leijten (31016 nr. 62 was nr. 61). De voorzitter: Ik constateer dat de aanwezige leden van de fracties van de PVV Bontes het CDA GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. Daarmee zijn wij aan het einde gekomen van de stemmingen. Voordat ik de vergadering sluit wil ik graag een paar woorden met u delen. Over twaalf dagen loopt een bewogen 2013 af een jaar met hoogte- maar ook met dieptepunten. Ook wij de leden maakten dieptepunten mee in ons privéleven en in ons werk. Dat geldt ook voor onze medewerkers en voor onze Kamerambtenaren. Velen van ons en hun naasten kregen verdriet te verwerken soms klein leed soms heel groot verlies door ziekte of door overlijden. Ikhoop voor hen dat de rouw en het verdriet plaatsmaken voor goede en mooie herinneringen aan de overledene. 2013 was ook het jaar van de abdicatie van Koningin Beatrix en van de inhuldiging van de Koning. Gebeurtenissen die bijzondere inzet improvisatie en gezonde spanning vergden maar tevens veel plezier opleverden. Ik kijk er en ik hoop u allen met tevredenheid op terug. Dan een korte terugblik op ons vergaderjaar. Ook dit jaar werd er veel vergaderd. Oktober spant met 988 vergaderingen de kroon gemiddeld bijna 43 vergaderingen per dag de maandag en vrijdag meegerekend. U werkte tot en met 18 december dus tot en met gisteren 1.190 uren in de plenaire zaal en u hield 1.579 commissievergaderingen. Ik voeg daar nog 2.503 schriftelijke vragen 3.137 moties en 180 mondelinge vragen aan toe. Ik wil alle Kamermedewerkers van de ambtelijke organisatie maar zeer zeker ook van de fracties die het mogelijk maken dat wij hier ons werk en dit werk doen heel hartelijk danken voor hun steun enthousiasme en inzet dit jaar. (Geroffel op de bankjes) De voorzitter: Dames en heren voor u zit een tevreden voorzitter. Dat zal u misschien verbazen maar toch is het zo. Ik stel vast dat de Kamer erin is geslaagd om de rijksbegroting al op 5 december dit jaar afgehandeld te hebben. Dat is dus twee weken eerder dan dat gebruikelijk was ondanks de vertraging die ontstond door de totstandkoming van het Herfstakkoord. Ik sluit af en ik wens u allen een kerstreces toe waarin u met uw dierbaren geniet en ontspant waarin u rond de kerstboom tussen alle jaaroverzichten door ruimte vindt voor reflectie en inspiratie voor de toekomst te beginnen met 2014. Ik hoop in het nieuwe jaar samen met u allen het hart van de democratie onze Tweede Kamer weer met grote inzet te dienen en het gezamenlijk de statuur en de uitstraling te geven die het verdient. Ik wens u en ook de belangstellenden die via diverse kanalen elke keer weer meekijken en meeluisteren heel mooie kerstdagen en een gezond en gelukkig 2014. (Geroffel op de bankjes)