9 Stemmingen moties Raming der voor de Tweede Kamer in 2025 benodigde uitgaven alsmede aanwijzing en raming van de ontvangsten Stemmingen moties Raming der voor de Tweede Kamer in 2025 benodigde uitgaven alsmede aanwijzing en raming van de ontvangsten Aan de orde zijn de stemmingen over moties ingediend bij het debat over de Raming der voor de Tweede Kamer in 2025 benodigde uitgaven alsmede aanwijzing en raming van de ontvangsten te weten: - de motie-Ergin over brede diversiteit nastreven in het personeelsbeleid van de Tweede Kamer (36528 nr. 6); - de motie-Ergin over het verspreiden van racistische omvolkingstheorieën niet toestaan tijdens debatten (36528 nr. 7); - de motie-Van Nispen over de dagvergoeding bij buitenlandse werkbezoeken voor Kamerleden afschaffen (36528 nr. 8); - de motie-Van Nispen over de regels over het registreren van inkomsten en nevenactiviteiten aanscherpen en indringend de regels over transparantie onder de aandacht brengen (36528 nr. 10); - de motie-Van Nispen c.s. over de aanbevelingen van de parlementaire enquêtecommissie Fraudebeleid en Dienstverlening met voorrang voortvarend en concreet uitwerken (36528 nr. 11); - de motie-Sneller over het luiden van de bel substantieel aanpassen zodat andere activiteiten in de Tweede Kamer er minder hinder van ondervinden (36528 nr. 12); - de motie-Michon-Derkzen/Chakor over concrete verbeteringen doorvoeren die noodzakelijk zijn om het Kamergebouw beter toegankelijk te maken voor specifieke doelgroepen (36528 nr. 13); - de motie-Michon-Derkzen over een project starten met als doel om als Kamer na terugkeer naar het Binnenhof digitaal te gaan stemmen (36528 nr. 14); - de motie-Palmen over de Kamer vooraf informeren over een voornemen om uitgaven te doen die een bepaalde omvang overschrijden en niet in de begroting zijn opgenomen (36528 nr. 15). (Zie wetgevingsoverleg van 17 juni 2024.) De voorzitter: De motie-Van Nispen (36528 nr. 8) is in die zin gewijzigd dat zij thans luidt: Motie De Kamer gehoord de beraadslagingoverwegende dat bij buitenlandse werkbezoeken van Kamercommissies alle onkosten worden vergoed zoals reis- en verblijfskosten en meestal ook alle maaltijden in het programma zijn inbegrepen; constaterende dat er desalniettemin een dagvergoeding geldt die Kamerleden volgens de regels toekomt die een kostencomponent heeft voor de maaltijden maar ook een component "uren" bevat; spreekt uit dat de schadeloosstelling voor Kamerleden voldoende is om eventuele resterende onkosten te dekken en een urencomponent ook niet goed uit te leggen is; verzoekt het Presidium de dagvergoeding bij buitenlandse werkbezoeken voor Tweede Kamerleden af te schaffen en gaat over tot de orde van de dag. Zij krijgt nr. 16 was nr. 8 (36528). De motie-Van Nispen c.s. (36528 nr. 11) is in die zin gewijzigd dat zij thans is ondertekend door de leden Van Nispen Michon-Derkzen Chakor Ergin Palmen en Kostić. Zij krijgt nr. 17 was nr. 11 (36528). De motie-Michon-Derkzen (36528 nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat digitalisering overal in onze samenleving en daarmee in elke (bedrijfs)sector een vlucht neemt en de Tweede Kamer op dat vlak achterloopt onder andere doordat er geen digitaal quorum noch digitale stemmogelijkheid bestaat; constaterende dat de Kamer begin 2024 is gestart met een project voor het realiseren van een zo eenvoudig mogelijke en goed bruikbare digitale vergadervoorziening die ingezet kan worden ten tijde van crises; constaterende dat de Eerste Kamer op dit moment experimenteert met een digitaal quorum in de vorm van een pilot; constaterende dat er door veel Provinciale Staten en gemeenteraden in Nederland alsook in buitenlandse parlementen reeds veelvuldig op een digitale wijze wordt gestemd; constaterende dat op dit moment niet is voorzien in de introductie van digitaal stemmen wanneer de Tweede Kamer terugkeert naar het Binnenhof; van mening dat digitaal stemmen mits dat veilig en robuust kan de snelheid en transparantie van het stemproces in de Kamer ten goede kan komen;verzoekt het Presidium een project te starten met als doel om als Kamer na terugkeer naar het Binnenhof digitaal te stemmen en gaat over tot de orde van de dag. Zij krijgt nr. 18 was nr. 14 (36528). Ik stel vast dat wij nu over deze gewijzigde moties kunnen stemmen. We beginnen met een stemverklaring van mevrouw Van der Plas namens de fractie van BBB. Mevrouw Van der Plas (BBB): Dank u wel voorzitter. Ik wil graag een stemverklaring afleggen over de motie van het lid Ergin op stuk nr. 7 (36538) over het verspreiden van racistische omvolkingstheorieën niet toestaan tijdens debatten. De motie van het lid Ergin over het verspreiden van racistische omvolkingstheorieën niet toestaan tijdens debatten raakt aan de strafrechtelijke immuniteit die wij als volksvertegenwoordigers in deze Kamer hebben. De reden daarvoor is dat je als volksvertegenwoordiger het debat volledig moet kunnen voeren. Daarnaast willen wij het instituut van Kamervoorzitter niet onderdeel maken van politieke discussies. Toch is BBB van mening dat de omvolkingstheorie zoals we die kennen uit nazi-Duitsland compleet misplaatst is en niet in debatten thuishoort. Wij gaan ervan uit dat wij de omvolkingstheorie zoals die beschreven is in de motie zo kunnen interpreteren zoals deze gebruikt is in nazi-Duitsland. Daarom zullen wij voor deze motie stemmen. Dank u wel. De voorzitter: Dank u wel. In stemming komt de motie-Ergin (36528 nr. 6). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ergin (36528 nr. 7). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Nispen (36528 nr. 16 was nr. 8). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de ChristenUnie BBB JA21 FVD en de PVV voor deze gewijzigde motiehebben gestemd en de leden van de overige fracties ertegen zodat zij is aangenomen. In stemming komt de motie-Van Nispen (36528 nr. 10). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Nispen c.s. (36528 nr. 17 was nr. 11). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. Dan de motie-Sneller (36528 nr. 12) over het luiden van de bel substantieel aanpassen zodat andere activiteiten in de Tweede Kamer er minder hinder van ondervinden. De heer Sneller beklaagt zich over de verkeerde titel. Ja ik had ook liever het aantal dB's erin vermeld gezien. In stemming komt de motie-Sneller (36528 nr. 12). De voorzitter: Ik constateer dat de leden van de fracties van de SP de PvdD D66 de VVD de ChristenUnie de SGP JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Michon-Derkzen/Chakor (36528 nr. 13). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Michon-Derkzen (36528 nr. 18 was nr. 14). De voorzitter: Ik constateer dat de leden van de fracties van GroenLinksPvdA de PvdD Volt NSC de VVD JA21 FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Palmen (36528 nr. 15). De voorzitter: Ik constateer dat de leden van de fracties van de PvdD DENK NSC BBB JA21 en FVD voor deze motie hebben gestemd en de leden van de overige fracties ertegen zodat zij is verworpen. Ik stel voor de Raming voor het jaar 2025 vast te stellen. Daartoe wordt besloten.De voorzitter: De heer Diederik van Dijk. De heer Diederik van Dijk (SGP): Als SGP hebben we niet goed opgelet bij de stemming over de motie-Ergin op stuk nr. 7. Wij willen geacht worden voor te hebben gestemd. De voorzitter: Heel goed. Uw opmerking zal in de Handelingen worden opgenomen.