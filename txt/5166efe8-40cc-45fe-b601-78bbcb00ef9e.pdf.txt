8 Stemmingen moties SUWI-onderwerpen Aan de orde zijn de stemmingen over moties ingediend bij het VAO SUWI-onderwerpen te weten: - de motie-Schut-Welkzijn/Dijkgraaf over opzeggen van het socialezekerheidsverdrag met Marokko (26448 nr. 512); - de motie-Ulenbelt/Van Weyenberg over aanscherpen van de autorisatie-eisen voor Suwinet (26448 nr. 513). (Zie vergadering van 28 mei 2014.) De voorzitter: De motie-Schut-Welkzijn/Dijkgraaf (26448 nr. 512) is in die zin gewijzigd dat zij thans luidt: Motie De Kamer gehoord de beraadslaging constaterende dat de Wet woonlandbeginsel met brede steun van de Staten-Generaal is aangenomen; overwegende dat voor de toepassing van deze wet aanpassing nodig is van bilaterale socialezekerheidsverdragen en ook het hoogste rechtscollege op 9 mei 2014 heeft uitgesproken dat de Wet woonlandbeginsel strijdig is met het verdrag met Marokko; constaterende dat de aanpassing van andere bilaterale socialezekerheidsverdragen aan Nederlandse wetgeving succesvol is maar dat in de laatste drie jaar de Nederlandse regering niet in staat is gebleken Marokko ertoe te bewegen het verdrag aan te passen; van mening dat zo onnodig hoge bedragen aan uitkeringen worden geÃ«xporteerd die niet in verhouding staan met de kosten van levensonderhoud; overwegende dat de regering in september 2014 nog een laatste onderhandelingsronde met Marokko heeft; verzoekt de regering per oktober 2014 een wetsvoorstel naar de Tweede Kamer te zenden om het verdrag met Marokko op te zeggen als artikel 5 niet uit het NederlandsMarokkaans verdrag is verwijderd als resultaat van deze onderhandeling in september 2014 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 515 was nr. 512 (26448). Ik stel vast dat wij hier nu over kunnen stemmen.In stemming komt de gewijzigde motie-Schut-Welkzijn/Dijkgraaf (26448 nr. 515 was nr. 512). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP de VVD en Van Vliet voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Van Weyenberg (D66): Vorige week kregen wij nog een brief van minister Asscher die ons wees op de risico's bij de bestrijding van fraude en het vervallen van de samenwerking tussen Nederland en Marokko bij de bestrijding van criminaliteit. Dus ik zou graag een brief willen hebben van de minister van Sociale Zaken en de minister van Veiligheid van Justitie over hoe zij met deze motie denken om te gaan. De voorzitter: Meestal vraagt de indiener van de motie het maar het mag ook door een ander worden gedaan mevrouw Schut-Welkzijn. Ik zal het stenogram van dit gedeelte van de vergadering doorgeleiden naar het kabinet. Dan kunnen wij de brief tegemoetzien. In stemming komt de motie-Ulenbelt/Van Weyenberg (26448 nr. 513). De voorzitter: Ik constateer dat deze motie met algemene stemmen is aangenomen.