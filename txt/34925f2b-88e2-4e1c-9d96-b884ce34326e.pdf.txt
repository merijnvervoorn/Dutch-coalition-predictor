29 Stemming motie Handelsmissies en exportpromotie Aan de orde is de stemming over een aangehouden motie ingediend bij het VAO Handelsmissies en exportpromotie te weten: - de gewijzigde motie-Thieme/Verhoeven over human rights due diligence (33400-V nr. 159 was nr. 119). (Zie vergadering van 27 maart 2013.) De voorzitter: De gewijzigde motie-Thieme/Verhoeven (33400-V nr. 159 was nr. 119) is in die zin nader gewijzigd dat zij thans luidt: Motie De Kamer gehoord de beraadslaging overwegende dat de Nederlandse regering via Atradius exportkredietverzekeringen verstrekt aan veelal risicovolle projecten van bedrijven in ontwikkelingslanden met potentieel grote invloed op milieu en mensenrechten; overwegende dat het niet duidelijk is of human rights due diligence zoals omschreven in de OESO-richtlijnen voor multinationale ondernemingen onderdeel van de sociale beoordeling is; constaterende dat Atradius in de beoordeling van een aanvraag een afweging maakt van de positieve neutrale en negatieve sociale en milieu-implicaties en goedkeuring geeft als deze per saldo acceptabel zijn; overwegende dat bij potentieel negatieve gevolgen geen sprake lijkt te zijn van het stellen van voorwaarden en het monitoren van een afgesproken plan van aanpak om negatieve gevolgen te voorkomen; verzoekt de regering om de uitvoering van human rights due diligence expliciet op te nemen in de aanvraagprocedure van exportkredietverzekeringen; verzoekt de regering tevens om ervoor te zorgen dat Atradius voorwaarden verbindt aan projecten met potentieel negatieve effecten voor duurzaamheid mensenrechten en dierenwelzijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 161 was nr. 159 (33400-V). In stemming komt de nader gewijzigde motie-Thieme/Verhoeven (33400-V nr. 161 was nr. 159).De voorzitter: Ik constateer dat de aanwezige leden van de fracties van de ChristenUnie 50PLUS Klein D66 GroenLinks de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is verworpen.