38 Stemmingen moties Artikel 100 Nederlandse deelname aan anti-ISIS coalitie en situatie in Syrië Aan de orde zijn de stemmingen over moties ingediend bij het VAO Artikel 100 Nederlandse deelname aan antiISIS coalitie en situatie in Syrië te weten: - de motie-Karabulut c.s. over een onafhankelijk onderzoek naar burgerslachtoffers door optreden van de coalitie (27925 nr. 640); - de motie-Karabulut c.s. over de inzet van F-16's boven Irak en Syrië (27925 nr. 641); - de motie-Öztürk over respecteren van de soevereiniteit van Irak (27925 nr. 642); - de motie-Ploumen/Van Ojik over kinderen van uitreizigers terug naar Nederland begeleiden (27925 nr. 643). (Zie vergadering van heden.) De voorzitter: Op verzoek van mevrouw Karabulut stel ik voor haar motie (27925 nr. 641) aan te houden. Daartoe wordt besloten. De voorzitter: De motie-Ploumen/Van Ojik (27925 nr. 643) is in die zin gewijzigd dat zij thans luidt: Motie De Kamer gehoord de beraadslaging overwegende dat Nederlanders die naar Syrië zijn gereisd om voor ISIS te strijden zelf ten volle verantwoordelijk zijn voor de situatie waar zij nu in zitten; overwegende dat kinderen van uitreizigers het slachtoffer zijn geworden van de verwerpelijke keuze van hun ouders en daardoor nu in onveiligheid slechte omstandigheden en grote angst leven; verzoekt de regering te bevorderen dat de Nederlandse vrouwen van ISIS-strijders worden berecht voor mogelijke misdaden die zij hebben begaan en dat hun kinderen de bescherming krijgen waarop zij krachtens het Internationaal Verdrag inzake de Rechten van het Kind recht hebben; verzoekt de regering tevens om als Nederlandse kinderen die met instemming van hun moeders door organisaties die lokaal actief zijn — zoals het Rode Kruis — naar een Nederlands consulaat zijn begeleid vanaf daar terugkeer naar Nederland mogelijk te maken en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 644 was nr. 643 (27925). Ik stel vast dat wij hier nu over kunnen stemmen. In stemming komt de motie-Karabulut c.s. (27925 nr. 640). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Öztürk (27925 nr. 642). De voorzitter: Ik constateer dat de leden van de fractie van DENK voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Ploumen/Van Ojik (27925 nr. 644 was nr. 643). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen.