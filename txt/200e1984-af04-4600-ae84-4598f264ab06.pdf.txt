23 Stemmingen moties Regio's en grensoverschrijdende samenwerking Stemmingen moties Regio's en grensoverschrijdende samenwerking Aan de orde zijn de stemmingen over moties ingediend bij het tweeminutendebat Regio's en grensoverschrijdende samenwerking te weten: - de motie-Chakor over het versneld uitvoeren van de aanbevelingen uit het rapport "Elke regio telt!" en het opstellen van een concreet plan daarvoor (29697 nr. 147); - de motie-Chakor over borgen dat jongeren structureel beter betrokken worden bij de ontwikkeling en investeringen in hun regio (29697 nr. 148); - de motie-Flach/Zeedijk over een actieplan opstellen voor een meer evenredige verdeling van de rijkswerkgelegenheid over de provincies (29697 nr. 149); - de motie-Kamminga/Zeedijk over onderzoek naar meer flexibiliteit in de arbeidsvoorwaarden zodat het makkelijker wordt om bij de rijksoverheid te werken als je buiten de Randstad woont (29697 nr. 150). (Zie vergadering van 12 juni 2024.) De voorzitter: De motie-Kamminga/Zeedijk (29697 nr. 150) is in die zin gewijzigd dat zij thans luidt: Motie De Kamer gehoord de beraadslaging overwegende dat rijkswerkgelegenheid voor het overgrote deel is geconcentreerd in de Randstad; constaterende dat hierdoor de meeste medewerkers van de rijksoverheid en in het bijzonder bij de beleidsministeries in de Randstad en omgeving wonen; van mening dat werken voor het Rijk geen synoniem zou moeten zijn voor wonen in de Randstad en dat een goede vertegenwoordiging vanuit het hele land beleidsvorming ten goede komt; verzoekt de regering om in kaart te brengen welke mogelijkheden er nu al zijn in de arbeidsvoorwaarden of arbeidsomstandigheden om ook als je verder van de Randstad woont bij de rijksoverheid inclusief de beleidsministeries te kunnen werken zonder te hoeven verhuizen en te onderzoeken of er meer flexibiliteit mogelijk is en gaat over tot de orde van de dag. Zij krijgt nr. 152 was nr. 150 (29697).Ik stel vast dat wij hier nu over kunnen stemmen. In stemming komt de motie-Chakor (29697 nr. 147). De voorzitter: Ik constateer dat deze motie met algemene stemmen is aangenomen. In stemming komt de motie-Chakor (29697 nr. 148). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA JA21 en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Flach/Zeedijk (29697 nr. 149). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Kamminga/Zeedijk (29697 nr. 152 was nr. 150). De voorzitter: Ik constateer dat deze gewijzigde motie met algemene stemmen is aangenomen.