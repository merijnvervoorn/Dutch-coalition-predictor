3 Extra regeling van werkzaamheden De voorzitter: Ik geef het woord aan de heer Wilders. De heer Wilders (PVV): Voorzitter. De situatie met betrekking tot alles wat met de asieltsunami die over ons land raast te maken heeft verslechtert met de dag. Hadden we het hier vorige week donderdag nog over zo'n 1.800 asielzoekers per week die Nederland binnenkomen nu we een paar dagen verder zijn is het aantal bijna verdubbeld: meer dan 3.000 asielzoekers per week komen ons land binnen. Daartussen zitten ook terroristen zegt Europa zegt Eurojust en zegt zelfs de paus. Iedereen zegt dat dit gebeurt. We hebben een ontzettend groot veiligheidsprobleem in Nederland. Ik zou niet willen dat wij dat onderwerp verschuiven naar een volgende week terwijl dat nu net de urgentie is. Nederland zit te wachten op een antwoord op een veilig Nederland. Nederland wacht op een antwoord op die asieltsunami die islamitische tsunami die over ons land reist. Ik wil voorstellen om het debat over de cijfers — een procentje meer hier en een procentje minder daar — het debat over de Miljoenennota dus te verschuiven naar volgende week en deze week nu hier ter plekke vandaag het debat te houden over een oplossing van de asielproblematiek. Het debat van vorige week is nu al achterhaald en Nederland schreeuwt om een oplossing. De voorzitter: U verzoekt om de Algemene Beschouwingen uit te stellen en nog vandaag een debat te houden over het vluchtelingenvraagstuk. De heer Van Haersma Buma (CDA): De CDA-fractie deelt de analyse over de ernst en de urgentie van het probleem dat de heer Wilders nu naar voren brengt. De spreektijden die we vandaag voor het debat hebben zijn echter zo lang dat ik bang ben dat als we nu een debat over het vluchtelingenprobleem houden met een spreektijd van vier of vijf minuten de spreektijd minder zal zijn dan de meesten sowieso aan het onderwerp zullen wijden. Datzelfde geldt zo vermoed ik voor het antwoord van de premier. Wat mij betreft staat niets eraan in de weg om het belangrijke probleem die donkere wolk van het vluchtelingenprobleem die over de APB hangt uitgebreid in dit debat aan de orde te stellen. De voorzitter: Dus u steunt het verzoek niet. De heer Slob (ChristenUnie): Het zijn Algemene Beschouwingen dus staat het iedere fractie vrij om haar eigen thema's te kiezen. Wij zullen veel aandacht besteden aan de vluchtelingenproblematiek. De heer Wilders heeft zeker een punt het vraagt aandacht maar wat ons betreft kan het worden meegenomen in deAlgemene Beschouwingen. Geen steun dus voor dit verzoek. De heer Van der Staaij (SGP): Ook de SGP vindt dat het een heel belangrijk vraagstuk is dat we ook uitstekend in het kader van de Algemene Politieke Beschouwingen aan de orde kunnen stellen. Daarom geen steun voor een afzonderlijk debat. Mevrouw Thieme (PvdD): Ik zie geen reden waarom we het niet vandaag tijdens het debat uitvoerig aan de orde kunnen laten komen. De heer Zijlstra (VVD): Het heet niet voor niets Algemene Politieke Beschouwingen. We gaan over alles praten en dit zal een belangrijk onderdeel vormen in ieder geval in mijn bijdrage. Dat zal voor de heer Wilders ook gelden denk ik. Daar hebben we in dit politieke debat meer tijd voor dan in een specifiek debat. Als je het onderwerp echt belangrijk vindt praat je daarover in het belangrijkste debat van het jaar zou ik zeggen. De VVD zal dat doen en anderen ook neem ik aan. Geen steun dus. De heer Klein (Klein): De Algemene Beschouwingen gaan over algemene politieke zaken ook over zaken in de troonrede. Het is belangrijk om dit onderwerp apart te bespreken. Voor de Algemene Beschouwingen is vijf minuten voldoende maar dit onderwerp moeten we meer tijd geven. 52% van de Nederlanders wil de grenzen openhouden 46% wil hier goede voorzieningen houden en daarover moeten we praten. We moeten ervoor zorgen dat het op een goede manier gebeurt. Steun dus voor het verzoek van de heer Wilders. De heer Pechtold (D66): Geen steun. Ik ben het eens met de voorgaande sprekers. Vorige week hebben we erover gesproken en ik zal er namens mijn fractie ook vandaag over spreken tijdens de ruime spreektijd. Wel zou ik graag volgende week een debat erover willen. Wat mij betreft kan dat worden ingepland. Daar zou ik het verslag van de JBZ-Raad bij willen betrekken en de antwoorden op de schriftelijke vragen die zijn gesteld. Dan kunnen we dat samen met het kabinetsstandpunt behandelen. De voorzitter: Een verzoek daartoe is door een van de collega's aangemeld voor de regeling van vanmiddag. U geeft geen steun aan het verzoek van de heer Wilders. De heer Klaver (GroenLinks): Voor zover er nog geen aandacht voor het thema vluchtelingen was is die er nu wel. Laten we hiermee stoppen en snel met de Algemene Beschouwingen beginnen. Daarin kan dit thema ruim aan de orde komen.De heer Van Klaveren (Groep Bontes/Van Klaveren): Wij delen de analyse dat dit het meest prangende onderwerp is. Dat is ook de reden waarom wij vorige week een motie van wantrouwen hebben ingediend op dit onderwerp. Maar wij denken inderdaad dat het belangrijk is om dit onderwerp zo snel mogelijk en in de meest brede zin des woords te behandelen. Dat kan prima vandaag. De heer Roemer (SP): Geen steun. Het komt vandaag en morgen uitgebreid aan de orde. Als volgende week een debat nodig is dan steunen we dat zeker. Het blijft belangrijk elke dag opnieuw. De voorzitter: Dat is het verzoek van vanmiddag. De heer Samsom (PvdA): Het is het belangrijkste onderwerp van dit moment. Daarom zouden we het moeten bespreken bij het belangrijkste debat van het jaar dat zo meteen begint: de Algemene Politieke Beschouwingen. De voorzitter: Mijnheer Wilders u hebt niet de steun van de Kamer. De heer Wilders (PVV): Nee ik heb inderdaad niet de steun. Ik vind dat bijzonder jammer. Nogmaals dit is niet alleen het belangrijkste thema van dit moment maar ook het thema dat bij uitsluiting nu een oplossing behoeft. Het zou niet samen met honderd andere thema's moeten worden besproken. Ik zie dat ik daar tot mijn grote spijt geen meerderheid voor heb. Ik kom ook niet echt in de buurt van de meerderheid die ik daarvoor nodig heb. We zullen het dan betrekken bij het debat deze week. Jammer maar het is niet anders. De voorzitter: Hiermee is er een einde gekomen aan deze extra regeling van werkzaamheden. Om 10.30 uur beginnen we met de Algemene Beschouwingen. De vergadering wordt van 10.25 uur tot 10.30 uur geschorst.