24 Regeling van werkzaamheden De voorzitter: Dan is nu aan de orde de regeling van werkzaamheden. Op verzoek van de aanvrager stel ik voor het dertigledendebat over de mislukte cao-onderhandelingen bij Defensie van de agenda af te voeren. Ik stel voor toe te voegen aan de agenda van de Kamer: - het wetsvoorstel Algemene regels inzake het elektronisch verkeer in het publieke domein en inzake de generieke digitale infrastructuur (Wet digitale overheid) (34972). Op verzoek van de fractie van 50PLUS benoem ik: - in de vaste commissie voor Infrastructuur en Waterstaat het lid Sazias tot plaatsvervangend lid in de bestaande vacature; - in de vaste commissie voor Koninkrijksrelaties het lid Sazias tot plaatsvervangend lid in de bestaande vacature; - in de contactgroep België het lid Sazias tot lid. Op verzoek van een aantal leden stel ik voor de volgende door hen ingediende moties opnieuw aan te houden: 24095-466; 24095-467; 35000-V-21; 35006-11; 35006-9; 3464810; 34058-22; 34041-34; 34000-XIII-90; 33835-69; 33750-XIII80; 33605-XIII-15; 33576-24; 33529-78; 33400-XIII-118; 33400XIII-117; 33400-XIII-115; 33400-VI-110; 32813-31; 32670-134; 32336-37; 31936-207; 30196-270; 30175-209; 30175-208; 30175-207; 29383-238; 28694-107; 28694-106; 27858-257; 27858-256; 27858-195; 27858-194; 27858-158; 27858-157; 27858-156; 27858-128; 27858-126; 27625-295; 27428-311; 27428-302; 26991-449; 21501-32-1105; 21501-32-1104; 2150132-1019; 21501-32-1017; 21501-32-752; 21501-32-687; 2150132-681; 21501-20-734; 21501-08-552; 21501-08-551; 3500026; 32813-312; 32813-310; 27625-465; 29684-177; 29684-176; 31765-377; 23235-161; 29684-171; 34682-21; 34682-12; 32847485; 31125-100. Ik stel voor toe te voegen aan de agenda van de Kamer: - het VAO Ruimtevaart met als eerste spreker de heer Amhaouch namens het CDA; - het VAO Arbeidsomstandigheden/Handhaving met als eerste spreker de heer Renkema namens GroenLinks; - het VAO Wapenexportbeleid met als eerste spreker mevrouw Karabulut namens de SP; - het VAO Politie met als eerste spreker mevrouw Kuiken namens de PvdA. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Van Dam namens het CDA.De heer Van Dam (CDA): Voorzitter dank u wel. Ik vraag steun om het reeds eerder toegewezen debat over de MH17 met voorrang in te plannen. Met "voorrang" bedoel ik dan eigenlijk in de week na de Algemene Politieke Beschouwingen. Ik wil het u niet aandoen om deze week in de agenda te moeten rommelen. Wij wachten ook nog op antwoorden op Kamervragen. Volgende week lijkt mij ook vrij onmogelijk dus de eerstvolgende week is de week daarna. Ik doe dit verzoek mede namens collega Sjoerdsma van D66. De voorzitter: Is iedereen het daarmee eens? Oké. Dan gaan we dat plannen. Dank jullie wel. Dan geef ik nu het woord aan mevrouw Kuiken namens de PvdA. Mevrouw Kuiken (PvdA): Voorzitter. Als er iets ergs gebeurt dan wil je er zeker van zijn dat hulp snel komt. In nood telt elke seconde. Nu bleek onlangs weer uit een rapport van de inspectie dat er grote problemen zijn met de regionale meldkamers door verouderde techniek en onvoldoende bemensing. Dat probleem speelt al jarenlang; ik heb hier ook gestaan met Opstelten. Zeker na de laatste crisis in de meldkamer 112 vind ik het heel belangrijk om hier een debat over te voeren. Daarvoor vraag ik steun van de collega's. Mevrouw Helder (PVV): Voorzitter mijn fractie vindt dat het snel moet. Normaal zou je zeggen: doe het bij een AO Politie. Maar dat stroomt altijd heel snel vol dus ik zou in een procedurevergadering willen voorstellen om snel een AO Nationale veiligheid af te spreken en in te plannen. Dus geen steun voor een plenair debat. Liever sneller in een AO. De heer Stoffer (SGP): Steun. De heer Van Dam (CDA): Ik sluit me aan bij de woorden van mevrouw Helder. De heer Van den Berge (GroenLinks): Voorzitter GroenLinks steunt een debat maar als een AO sneller is dan liever een AO. Maar voor nu steun. De heer Van Raak (SP): Ik steun het voorstel van mevrouw Helder. De heer Kuzu (DENK): Steun voor het voorstel van mevrouw Helder. Mevrouw Van der Graaf (ChristenUnie): De ChristenUnie deelt de zorgen over de regionale meldkamers maar steunt het voorstel zoals zojuist door mevrouw Helder naar voren is gebracht.De voorzitter: U heeft geen steun mevrouw Kuiken. Mevrouw Kuiken (PvdA): Nee we gaan morgen weer terug naar de procedurevergadering. Dank u wel. De voorzitter: Dank u wel. Dan geef ik nu het woord aan de heer Wiersma namens de VVD. De heer Wiersma (VVD): Voorzitter dank. Vorige week kwam een rapport uit over het feit dat statushouders nog steeds heel moeilijk werk vinden. We weten allemaal hoe belangrijk het vinden van werk is maar het lukt ons niet. Dat is zonde. Daarover zou ik graag een debat willen voeren met de minister van integratie. De heer Paternotte (D66): Voorzitter. Het is een ongelofelijk belangrijk onderwerp dus steun. Ik kan me ook voorstellen dat we dit betrekken bij de behandeling van de nieuwe Wet inburgering want die is nou juist bedoeld om dit probleem bij de wortel aan te pakken. De heer Peters (CDA): Ik wil het graag steunen. De voorzitter: De heer Stoffer namens de Christen... eh — dat is de tweede keer oh — namens de SGP. De heer Stoffer (SGP): Ik neem het u niet kwalijk voorzitter. Steun. De heer Jasper van Dijk (SP): Ik vind een brief hierover een goed idee. Een debat hoeft niet want we krijgen die Wet inburgering dus doe het daar maar. Mevrouw Kuiken (PvdA): Voorzitter steun maar nu zou ik liever een AO dan een debat willen. De voorzitter: Wel of geen steun? Mevrouw Kuiken (PvdA): Nou ja dan zeg ik "steun". Anders is het zo flauw.De heer Kuzu (DENK): Voorzitter geen steun. Behandelen bij de Wet inburgering. De heer De Graaf (PVV): Wel steun. De heer Van den Berge (GroenLinks): Voorzitter steun voor een kabinetsreactie niet voor een debat. Het lijkt me sneller gaan en beter op z'n plek in het debat dat komt over de inburgeringswet maar dus wel steun voor een kabinetsreactie. De heer Bruins (ChristenUnie): Steun voor het debat. De voorzitter: Dank u wel. U heeft een meerderheid. De heer Wiersma (VVD): Dank voorzitter. Ik snap overigens het verzoek van het betrekken bij de inburgeringswet maar het probleem is iets nijpender. Die nieuwe wet hebben we pas over twee jaar. Ik zou het daarom al eerder willen doen. De voorzitter: Eerder dan twee jaar? Het is goed. Dank u wel. Ik stel voor het stenogram van dit deel van de vergadering door te geleiden naar het kabinet. Mevrouw Belhaj? De heer Paternotte namens mevrouw Belhaj? D66. De heer Paternotte (D66): Voorzitter. Wij willen voorstellen het VAO over de Nederlandse bijdrage aan de anti-ISIS-coalitie even uit te stellen omdat we nog willen wachten op een brief van de minister die er nog niet is. Dit namens mevrouw Belhaj. De voorzitter: Is iedereen daarmee akkoord? Dat is het geval. Dan is dat geregeld. Dan ga ik naar de heer Krol namens 50PLUS. De heer Krol (50PLUS): Mevrouw de voorzitter. Het begon met een debat alleen over de drugsproblematiek in Brabant daarna breidde het zich uit naar heel Nederland. De afgelopen weken is er zo veel extra informatie op ons bord gekomen dat ik u zou willen vragen om de spreektijd iets uit te breiden. De voorzitter: Wat is iets? Het is nu vier minuten?De heer Krol (50PLUS): Van vier minuten naar zes minuten als dat zou kunnen De voorzitter: Zes minuten. Iedereen is het ermee eens? Ja bij uitbreiding van spreektijden is iedereen het ermee eens. Ik hoef het niet eens te vragen. Dank u wel meneer Krol. Dan ga ik naar de heer Paternotte namens D66. De heer Paternotte (D66): Voorzitter. De directeur van Schiphol nv heeft vorige week nog eens op een bewonersbijeenkomst gezegd dat hij wil dat er serieus onderzoek gedaan wordt naar Schiphol-inzee. Voor de zomer zei de minister: ik doe op dit moment helemaal niets; ik wacht op een uitspraak van de Kamer. Er staat een Kamerdebat op de rol. Mijn voorstel is dat we hierover snel duidelijkheid geven aan de minister zodat zij ofwel verder kan of kan stoppen. Daarvoor stel ik voor het debat zo snel mogelijk na de Algemene Beschouwingen in te plannen. De heer Graus (PVV): Steun namens de Partij voor de Vrijheid. Mevrouw Kuiken (PvdA): Voorzitter steun. De heer Remco Dijkstra (VVD): Geen steun nu. Je bouwt het niet zomaar. Daarnaast zou ik graag in de Luchtvaartnota dit onderwerp zien terugkomen. Ik ben benieuwd wat daarin staat voordat we hier een debat over gaan voeren. De heer Van Raan (PvdD): Steun voorzitter. De heer Amhaouch (CDA): Steun voorzitter. De heer Stoffer (SGP): Steun. De heer Laçin (SP): Juist omdat wij het ook in de Luchtvaartnota willen terugzien is het verstandig om daarvoor het woord daarover te voeren; anders zijn we te laat. Dus steun voor het debat. De heer Baudet (FvD): Dit is een onderwerp waar Jan Paternotte en ik elkaar vinden. Steun. De voorzitter: Nou dat is ook goed om te weten!De heer Bruins (ChristenUnie): Het is goed steun. Mevrouw Kröger (GroenLinks): Steun. De voorzitter: Nou u heeft een meerderheid meneer Paternotte. De heer Paternotte (D66): Dank u wel. De voorzitter: Dank u wel. Dan ga ik nu naar mevrouw Van den Hul namens de PvdA. Mevrouw Van den Hul (PvdA): Altijd gezellig in de Tweede Kamer. Voorzitter. Het schooljaar is nog niet eens goed en wel begonnen of het water staat veel scholen alweer aan de lippen vanwege het lerarentekort. We hebben het al eerder gezien. Schoolbesturen waarschuwen: pas vanaf 5 jaar naar school. Het lerarentekort neemt toe. Nu komt de OESO met een rapport waarin wordt gepleit voor een versteviging van de aantrekkelijkheid van het beroep leraar door het verhogen van de salarissen iets wat wij ook al een tijd vinden. Wij willen daarover snel met de minister in debat. De heer Van Meenen (D66): Voorzitter. Belangrijk rapport. Ik zou graag een brief van de regering ontvangen hoe men hiernaar kijkt en die betrekken bij de begrotingsbehandeling van OCW. Dus geen steun. De heer Remco Dijkstra (VVD): Ja hetzelfde: betrekken bij de begroting na de brief. De heer Markuszower (PVV): Steun voorzitter. De heer Öztürk (DENK): Steun. Mevrouw Westerveld (GroenLinks): Voorzitter. Die begroting duurt nog een paar maanden terwijl er nu klassen naar huis worden gestuurd. Dus wat ons betreft steun voor dit verzoek. De heer Rog (CDA): Ik steun mijn collega Van Meenen.De heer Kwint (SP): Vorige week hadden we het ook over het lerarentekort en een mogelijk debat. Toen hebben de coalitiepartijen toegezegd snel een algemeen overleg te willen. Daar gaan we het donderdagochtend over hebben. Dus misschien is het handig om dan ook dat rapport erbij te betrekken. Dat lijkt me de snelste manier om het hier in de Kamer te kunnen bespreken want het is belangrijk zat. De voorzitter: En voor nu? De heer Kwint (SP): Voorkeur dus voor een AO maar nu geen steun voor een apart debat. De heer Bruins (ChristenUnie): Ik volg de heer Kwint. De voorzitter: Ja dan gaat u twijfelen hè meneer Kwint. Mevrouw Van den Hul u heeft geen meerderheid. Mevrouw Van den Hul (PvdA): Ik zie het. We gaan dan inderdaad donderdag een lans breken voor een heel snel te plannen AO. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Ik zie dat de heer Geurts de heer Omtzigt vervangt? De heer Geurts (CDA): Dat klopt voorzitter. De heer Omtzigt had enige koninklijke spoed. Hij had het volgende gezegd kunnen hebben. Hij wil graag een VSO Ambtshalve toekenning kindgebonden budget deze week nog in te plannen inclusief stemmingen en graag de staatssecretarissen Van Ark en Snel erbij. De voorzitter: Inclusief stemmingen? De heer Geurts (CDA): Ja inclusief stemmingen. De voorzitter: Dank u wel. Daar zullen we rekening mee houden. De heer Moorlag namens de PvdA.De heer Moorlag (PvdA): Voorzitter. Als je in een dorp op het platteland woont wil je er zeker van zijn dat er een huisarts is dat je kinderen naar school kunnen en dat de bus blijft rijden. Maar dat is geen vanzelfsprekendheid aan de randen van Nederland. Uit de meest recente cijfers van het CBS blijkt dat de bevolking daar heel sterk krimpt: 10% tot 17% in mijn eigen provincie Groningen maar ook in andere gebieden. Daarom wil ik graag op korte termijn een debat voeren over de leefbaarheid van het platteland met de coördinerend minister voor de regio's. Dat is de minister van LNV. De heer Geurts (CDA): Voorzitter. We bespreken binnenkort de begroting van LNV. Dus als de heer Moorlag dit onderwerp wil bespreken dan zou het bij die begrotingsbehandeling kunnen. Maar ik geef hem ook in overweging om dit bij Binnenlandse Zaken te beleggen want daar valt krimp en dus ook dit onderwerp onder. Dus het zou bij de begroting van Binnenlandse Zaken kunnen of bij die van LNV maar geen steun voor een apart debat. De heer Weverling (VVD): Ik had het niet mooier kunnen zeggen dan de heer Geurts dat deed. Want LNV doet regiodeals maar krimp zit volgens mij inderdaad bij BZK. De voorzitter: Dus geen steun. De heer Öztürk (DENK): Steun. Mevrouw Bromet (GroenLinks): Voorzitter. Het is goed dat de heer Moorlag zegt dat het niet alleen over Groningen gaat maar ook over de andere krimpgebieden. Dus tot zover hartstikke goed. Ik zou de heer Moorlag willen voorstellen om een AO hierover in te plannen dat ook "krimp" heet of misschien een net iets andere naam heeft want ik kan me voorstellen dat er ook LNV-aspecten aan zitten. Maar geen steun voor een plenair debat. Mevrouw Dik-Faber (ChristenUnie): Voorzitter. Ik denk dat de heer Geurts het goed onder woorden gebracht heeft. Ik sluit me daarbij aan. De heer Futselaar (SP): Voorzitter. Het is een belangrijk onderwerp. Ik wil het debat dus wel steunen. Wel wil ik meegeven dat misschien meer dan alleen de minister van LNV noodzakelijk is en stel dus voor om bijvoorbeeld de minister van Binnenlandse Zaken daarbij uit te nodigen. Maar ik steun de aanvraag. Mevrouw Diertens (D66): De krimpproblematiek gaat meerdere ministeries aan dus ik zou graag een debat willen hebben over krimp in de regio.De heer Madlener (PVV): Steun voor de lijn van Geurts. De voorzitter: U heeft geen meerderheid meneer Moorlag. De heer Moorlag (PvdA): Nee. Ik zal de suggestie overnemen om te bezien of we een algemeen overleg kunnen organiseren. Dank u wel. De voorzitter: Ik had ook begrepen dat — ik meen dat u niet in de commissie voor Binnenlandse Zaken zit — de commissie voor Binnenlandse Zaken een algemeen overleg over bevolkingsdaling en krimp op de lijst heeft staan. Misschien kan het daarbij worden betrokken. Dank u wel meneer Moorlag. Daarmee zijn we ook aan het einde gekomen van de regeling van werkzaamheden. De vergadering wordt van 16.07 uur tot 17.02 uur geschorst. Voorzitter: Martin Bosma