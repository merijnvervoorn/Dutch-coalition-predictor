7 Beëdiging Kinderombudsman Aan de orde is de beëdiging van de Kinderombudsman. De voorzitter: Aan de orde is de beëdiging van mevrouw M. Kalverboer tot substituut-ombudsman tevens Kinderombudsman. Ik verzoek de leden en de overige aanwezigen in de zaal en op de publieke tribune voor zover dat mogelijk is te gaan staan. Mevrouw M. Kalverboer is in het gebouw der Kamer aanwezig om de voorgeschreven verklaringen en beloften af te leggen. Ik verzoek de griffier haar binnen te leiden. Nadat mevrouw Kalverboer door de griffier is binnengeleid legt zij in handen van de voorzitter de bij de wet voorgeschreven verklaringen en beloften af. De voorzitter: Ik wens u van harte geluk met de aanvaarding van uw functies. Mevrouw Kalverboer kan na de regeling van werkzaamheden worden gefeliciteerd in het Ledenrestaurant. Dank u wel. (Applaus)