23 Stemming motie Ontwikkelingen rondom het coronavirus d.d. 15 april 2021 Aan de orde is de stemming over een aangehouden motie ingediend bij het debat over de ontwikkelingen rondom het coronavirus d.d. 15 april 2021 te weten: - de motie-Stoffer/Van Haga over de financiële steun voor filiaalbedrijven zo snel mogelijk verruimen (25295 nr. 1122). (Zie vergadering van 15 april 2021.) De voorzitter: De motie-Stoffer/Van Haga (25295 nr. 1122) is in die zin gewijzigd dat zij thans luidt: Motie De Kamer gehoord de beraadslaging overwegende dat financiële steun op basis van de Tegemoetkoming Vaste Lasten (TVL) voor diverse filiaalbedrijven met tal van winkels in (lokale) winkelstraten slechts een zeer beperkt deel van de vaste lasten vergoedt; overwegende dat dit veroorzaakt wordt doordat er een maximale vergoeding per onderneming geldt wat zeer nadelig uitpakt voor filiaalbedrijven; constaterende dat het kabinet op 28 januari jongstleden heeft toegezegd om met dergelijke filiaalbedrijven in gesprek te gaan om te bezien of er een oplossing voor dit probleem gevonden kan worden; overwegende dat er ruim vier maanden later nog geen geschikte oplossing is gepresenteerd terwijl de problemen zich verder opstapelen met het risico op forse leegstand in (lokale) winkelstraten; verzoekt de regering de financiële steun voor filiaalbedrijven zo snel mogelijk te verruimen en gaat over tot de orde van de dag. Zij krijgt nr. 1282 was nr. 1122 (25295). Ik stel vast dat wij hier nu over kunnen stemmen. In stemming komt de gewijzigde motie-Stoffer/Van Haga (25295 nr. 1282 was nr. 1122). De voorzitter: Ik constateer dat de leden van de fracties van de SP BIJ1 Volt DENK de PvdD Fractie Den Haan de SGP BBB JA21 FVD Groep Van Haga en de PVV voor deze gewijzigde motiehebben gestemd en de leden van de overige fracties ertegen zodat zij is verworpen.