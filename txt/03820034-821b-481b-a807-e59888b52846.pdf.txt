11 Stemmingen moties Verbannen haatimam in Nederland Aan de orde zijn de stemmingen over moties ingediend bij het dertigledendebat over een verbannen haatimam die in Nederland verblijft te weten: - de motie-De Graaf over vervolging van de in België als staatsgevaarlijk aangemerkte imam (29614 nr. 67); - de motie-De Graaf over sluiting van moskeeën en culturele centra (29614 nr. 68); - de motie-Kuiken over proportionele maatregelen om haatboodschappen aan te pakken (29614 nr. 69). (Zie vergadering van 3 april 2018.) De voorzitter: Op verzoek van mevrouw Kuiken stel ik voor haar motie (29614 nr. 69) aan te houden. Daartoe wordt besloten. In stemming komt de motie-De Graaf (29614 nr. 67). De voorzitter: Ik constateer dat de leden van de fracties van 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Graaf (29614 nr. 68). De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen.