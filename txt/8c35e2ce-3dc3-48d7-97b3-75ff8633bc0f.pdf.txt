10 Regeling van werkzaamheden De voorzitter: Op verzoek van een aantal leden stel ik voor enkele door hen ingediende moties opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor de volgende moties opnieuw gaat lopen: 31135- 35; 21501-20-734; 2150132-687; 21501-32-769; 21501-32-770; 26991-377; 26991-378; 27625-295; 27858-126; 27858-128; 27858-156; 27858-157; 27858-158; 27858-194; 27858-195; 27858-256; 27858-257; 28286-692; 28286-681; 28286-684; 28286-685; 28286-686; 28286-689; 28286-690; 28286-693; 28694-106; 28694-107; 29683-184; 30196-215; 31389-107; 31389-108; 32563-42; 32563-43; 32563-44; 33037-58; 33400-XIII-133; 33410-60; 33750-XIII-74 en 31135-35. Ook stel ik voor de volgende stukken van de stand van werkzaamheden af te voeren: 21501-28-120; 2014Z21413; 29893-177; 29893-175; 2014Z21766; 29984-534; 29893-172; 29893-171; 29893-170; 29893-168; 29984-486; 33652-29; 33652-28; 2014Z20931; 2014Z20967; 2014Z19894; 221121913; 21501-33-511; 21501-33-514; 25268-101; 30597-482; 30597-484; 26643-335; 34000-VII-29; 33934-10; 33864-5; 2014Z20743; 2014Z21720; 2014Z21670; 2014Z21632; 29893173; 31936-232; 31936-230; 22112-1904; 33997-15 en 31936205. Overeenkomstig de voorstellen van de voorzitter wordt besloten. De voorzitter: Het woord is aan mevrouw Agnes Mulder. Mevrouw Agnes Mulder (CDA): Voorzitter. Wij hebben schriftelijke vragen gesteld aan de minister van Economische Zaken over langetermijncontracten en gasverkoop. Die vragen hebben wij ingezonden op 6 november. Wij vragen ons af wanneer we de antwoorden van de minister kunnen krijgen. De voorzitter: Ik stel voor het stenogram van dit deel van de vergadering door te geleiden naar het kabinet. Daartoe wordt besloten. De voorzitter: Namens mevrouw Siderius gaat mevrouw Karabulut nu het woord voeren. Mevrouw Karabulut (SP): Inderdaad voorzitter. Mijn collega Siderius wil spoedige beantwoording van schriftelijke vragen over de Mutsaersstichting die wordt bedreigd in haar voortbestaan. Het gevolg kan zijn dat kinderen op straat komen te staan. Mijn collega Siderius heeft verzocht om deze vragen voor afge-lopen vrijdag te beantwoorden. Dat is niet gebeurd. Wij ontvangen de antwoorden graag zo spoedig mogelijk. De voorzitter: Ik stel voor het stenogram van dit deel van de vergadering door te geleiden naar het kabinet. Daartoe wordt besloten. De voorzitter: Het woord is aan de heer Bashir. De heer Bashir (SP): Voorzitter. Op 28 november heb ik Kamervragen gesteld aan de staatssecretaris van Infrastructuur en Milieu over het afschaffen van de ov-chipkaart op Texel. Dat dreigt al te gebeuren op 14 december. Ik verzoek daarom mijn Kamervragen spoedig te beantwoorden het liefst uiterlijk maandag. De voorzitter: Ik stel voor het stenogram van dit gedeelte van het vergadering door te geleiden naar het kabinet. Daartoe wordt besloten. De voorzitter: Het woord is aan mevrouw Van Veldhoven. Haar punt stond niet op de lijst maar omdat het de agenda van morgen betreft geef ik haar toch het woord om een vooraankondiging te doen. Mevrouw Van Veldhoven (D66): Voorzitter dit is allemaal korte termijn. Ik wacht nog één minuut op informatie van het ministerie. Die informatie gaat bepalen of we vanavond alsnog een VAO zouden moeten houden of dat het ook morgen kan. Dit heeft alles te maken met het moment van stemming in een Europese Raad. Ik hoop dat het morgen kan. Misschien kunt u de vergadering even heel kort schorsen. Dan kan ik het u toelichten en kan ik nog even wachten op de informatie van het ministerie. Men heeft mij daar beloofd om binnen één minuut te reageren maar de reactie is er nog niet. De voorzitter: Ik heb even overlegd met de griffier. Volgens ons is het handig om met beide mogelijkheden rekening te houden. We laten de leden via het schema dat toch nog moet worden rondgestuurd weten of het VAO wel of niet doorgaat. Mevrouw Van Veldhoven (D66): Ik zal het even toelichten voorzitter. Er wordt aanstaande vrijdag in de Raad Concurrentievermogen gestemd over de Fuel Quality Directive. Vanmiddag stemt het Europees Parlement nog over een belangrijke motie die kan bepalen of er al dan niet een impasse ontstaat. Als dat gebeurt is het belangrijk dat het Nederlandse parlement zich daarover nog kan uitspreken. Als er op vrijdag pas wordt gestemdzouden we dat morgen kunnen doen in een VAO na de Milieuraad. Dat zou mijn voorkeur hebben ook omdat we dan eerst nog met de staatssecretaris daarover hebben kunnen spreken. Kan dat in verband met het moment van de stemmingen niet meer omdat hierover bijvoorbeeld al donderdagochtend vroeg wordt gestemd in de Raad Concurrentievermogen dan zouden we daar vandaag dus vanavond nog een VAO met stemmingen naar aanleiding van het algemeen overleg Energieraad over moeten houden. Dat AO is net afgelopen. Ik zeg dus nogmaals dat ik een sterke voorkeur heb om het morgen te doen waardoor we mensen niet onnodig hier hoeven te houden vanavond. Als het echter niet anders kan dan moet het vanavond. Mevrouw Agnes Mulder (CDA): Natuurlijk steun ik dit verzoek. Als dit impact op ons heeft lijkt het me een heel goede zaak om hierover te spreken. De voorzitter: Ik zie dat er geen andere leden willen reageren. We gaan er rekening mee houden. Zodra we meer weten laten we dat via de mail en het schema weten. De vergadering wordt enkele ogenblikken geschorst.