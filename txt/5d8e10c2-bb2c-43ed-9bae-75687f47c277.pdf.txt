2 Vragenuur: Vragen Marijnissen Aan de orde is het mondelinge vragenuur overeenkomstig artikel 136 van het Reglement van Orde. Vragen van het lid Marijnissen aan de minister-president minister van Algemene Zaken over het bericht "Shell ontwijkt dividendbelasting". De voorzitter: We beginnen met de vraag van mevrouw Marijnissen namens de SP. De vraag zou worden gesteld aan de minister-president over het bericht "Shell ontwijkt dividendbelasting". De staatssecretaris van FinanciÃ«n is hier vandaag aanwezig om de vragen van mevrouw Marijnissen te beantwoorden. Mevrouw Marijnissen (SP): ... De voorzitter: Een punt van orde. De heer Wilders. De heer Wilders (PVV): Sorry dit kan toch echt niet. De collega heeft een vraag aangekondigd aan de minister-president. Bij belangrijke onderwerpen doen we dat wel vaker zeker als fractievoorzitter. En dan met alle respect voor de staatssecretaris maar het slaat toch een gigantisch pleefiguur om hier nu te staan? Wij moeten de minister-president hier hebben. Desnoods wil ik hier stemming over hebben in een ordedebatje dadelijk maar ik accepteer niet dat we over dit belangrijke onderwerp waar de kranten vol van staan nu niet met de minister-president kunnen spreken. Dus ik hoop dat u dat alsnog verandert. Anders wil ik nu hoofdelijke stemming over dit onderwerp. De heer Klaver (GroenLinks): Voorzitter. Tenzij de minister-president ziek is of in het buitenland verblijft zie ik geen enkele reden waarom hij hier niet zou kunnen zijn. Dus ik wil graag dat u aan de minister-president overbrengt dat we hem hier zo snel mogelijk verwachten. Wat mij betreft schorsen we dan ook het vragenuur totdat hij hier is. De heer Azarkan (DENK): Ik sluit me daar graag bij aan. Ik denk dat het onderwerp de samenleving bezighoudt over hoe het toch kan die 16 miljard. Het is inderdaad een pleefiguur als we het op deze manier gaan doen. Mevrouw Thieme (PvdD): Als het hoogste gezag van het land vraagt om een debat met de minister-president dan hoort hij ook gewoon te komen.De heer Asscher (PvdA): De minister-president gelooft tot in elke vezel dat de dividendbelasting moet worden afgeschaft voert zelf gesprekken met Unilever en Shell en meldt dat trots als het goed uitkomt. Nu krijgt hij een vraag van collega Marijnissen en moet hij hier zijn. Mevrouw Van Brenk (50PLUS): Wij vinden het niet meer dan logisch bij zo'n belangrijk onderwerp dat de minister-president komt. Daar is ook om verzocht dus wij vinden dat dat gehonoreerd moet worden. De voorzitter: Mevrouw Marijnissen heel kort. Niet inhoudelijk. Mevrouw Marijnissen (SP): Nee absoluut niet. Ik wil me graag aansluiten bij de steun van de collega's. Ik heb de vraag natuurlijk niet voor niets gesteld aan de minister-president. We hebben hier al heel vaak over gesproken. Dit gaat over een heel groot thema. Dus ik sluit me graag aan bij de collega's. Ik geloof niet dat de minister-president op dit moment in het buitenland verblijft tenzij mijn informatie verkeerd is. Maar als dat niet zo is hebben wij hem graag zo snel mogelijk hier. De voorzitter: Zoals jullie weten wordt altijd bij mondelinge vragen ook nagegaan welke bewindspersoon beschikbaar is en welke niet. Dat is hier ook gebeurd. Het kabinet heeft zelf de staatssecretaris namens het kabinet gevraagd om de vragen te beantwoorden. In principe is het wel mogelijk dat het kabinet iemand afvaardigt. Zo is het gegaan. Wie eerst? De heer Wilders. De heer Wilders (PVV): Ik hoor dus niet van u dat de minister-president ziek is in het buitenland of op staatsbezoek is of iemand ontvangt dus hij is er maar hij heeft geen zin om te komen. Nogal laf zou ik zeggen. Dus ik zou u formeel willen vragen formeel nu om mijn verzoek om alsnog de minister-president hier te laten komen in stemming te brengen. De voorzitter: Jullie gaan je daarbij aansluiten denk ik. Dat gevoel heb ik. De heer Klaver (GroenLinks): Voorzitter ik heb gewoon gekeken wie zich op dit moment van de hier aanwezige meerderheid ervoor hebben uitgesproken dat de minister-president moet komen. Dus ik wil u graag verzoeken om deze vraag nu niet door te laten gaan en een bericht naar de minister-president te laten uitgaan dat dit minachting is van de Tweede Kamer maar nog veel belangrijker minachting van de Nederlandse bevolking. Ik vind dat de minister-president hier moet komen. Hij is de man die echt gelooft dat dit moet gebeuren. Hij moet hier staan en het verdedigen.De voorzitter: Maar een meerderheid heeft dit voorstel dus niet gesteund ook al hebben anderen niet het woord gevoerd. De heer Klaver (GroenLinks): Voorzitter volgens mij is er geen meerderheid voor nodig om dit door te geleiden naar de minister-president. U kunt hiertoe besluiten. Als hier wel een meerderheid voor nodig is dan steun ik van harte het voorstel van de heer Wilders. Ik wil dat de minister-president hierbij aanwezig is. Ik denk ook dat het in ons aller belang is als Kamer als wij vragen dat de minister-president hier is dat hij hier ook daadwerkelijk verschijnt. Ik weet niet wat de minister-president te verbergen heeft maar hij is hier niet en dat kan niet. De voorzitter: Nee nee nee. Ik wil eigenlijk het voorstel doen om even kort te schorsen en te kijken wat hier de beste oplossing is want dit wordt allemaal te ingewikkeld ook voor de mensen die dit debat live volgen. Dus dan schors ik voor enkele ... Mevrouw Marijnissen (SP): Voorzitter volgens mij waren de mensen die het woord hebben gevoerd heel duidelijk ... De voorzitter: Ja maar de meerderheid heeft het niet gesteund. Mevrouw Marijnissen (SP): De rest hebben we niet gehoord. De voorzitter: Nee maar dat is dus niet de meerderheid. Mevrouw Marijnissen (SP): Maar kunnen we het dan in stemming brengen? De voorzitter: Dan ga ik eerst schorsen. Nee meneer Azarkan ik ga eerst even kort schorsen. De heer Wilders (PVV): Met alle respect maar ik ken het Reglement van Orde goed ... De heer Azarkan (DENK): Ja maar voorzitter ik stond ... De heer Wilders (PVV): ... en als ik vraag om een stemming dan moet u niet schorsen maar dan moet u stemmingen houden. Ik vraag nu formeel om een stemming.De voorzitter: U vraagt formeel ... De heer Wilders (PVV): Dat heb ik al drie keer gezegd dus u kunt wel schorsen maar ik heb om een stemming gevraagd. De voorzitter: Goed. Maar ook bij stemmingen gaan we even kort schorsen. De heer Azarkan. De heer Azarkan (DENK): Voorzitter ik ben wel heel benieuwd naar het oordeel van de andere partijen. Die kunnen op die manier natuurlijk een stemming voorkomen door aan te geven dat ze dat steunen. De voorzitter: Goed dank u wel. Dan ga ik nu even schorsen. De vergadering wordt van 14.06 uur tot 14.13 uur geschorst. De voorzitter: Ik geef eerst de heer Dijkhoff het woord. De heer Dijkhoff (VVD): Excuus voorzitter ik had het niet helemaal gevolgd. We gaan nu kennelijk stemmen. Het kabinet gaat over zijn eigen afvaardiging. We kunnen niet iemand hierheen stemmen. Ik kan wel uitspreken dat ik geen bezwaar heb en ook wel begrip heb voor het verzoek dat de premier de vraag beantwoordt. We kunnen er wel over stemmen maar dan eindigt dat in een meerderheid die dan wordt doorgeleid. Het kabinet blijft erover gaan natuurlijk. De voorzitter: Daarmee is er eigenlijk een meerderheid die vindt dat de minister-president de mondelinge vragen van mevrouw Marijnissen moet beantwoorden. Ik kijk de heer Geert Wilders aan. Ik zie dat hij akkoord gaat. Ik stel voor om toch maar te beginnen met de volgende mondelinge vragen. Intussen proberen we de minister-president de gelegenheid te geven om naar de Kamer te komen. Ik hoop dat de staatssecretaris van Binnenlandse Zaken in huis is.