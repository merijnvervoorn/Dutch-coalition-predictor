5 Regeling van werkzaamheden De voorzitter: Ik stel voor toestemming te verlenen tot het houden van een wetgevings- c.q. notaoverleg met stenografisch verslag op: - maandag 10 oktober van 10.30 uur tot 12.30 uur van de vaste commissie voor Infrastructuur en Milieu over het wetsvoorstel Wijziging van de Wegenverkeerswet 1994 in verband met een kentekenplicht voor landbouw- en bosbouwtrekkers motorrijtuigen met beperkte snelheid mobiele machines en daardoor voortbewogen aanhangwagens alsmede het niet meer toelaten tot het verkeer van nieuwe motorrijtuigen met beperkte snelheid (34397); - woensdag 9 november van 10.00 uur tot 22.00 uur van de vaste commissie voor Defensie over de begrotingsonderdelen Materieel en Personeel; - maandag 14 november van 10.00 uur tot 17.00 uur van de vaste commissie voor Volksgezondheid Welzijn en Sport over het begrotingsonderdeel Jeugdzorg; - maandag 21 november 2016 van 10.00 uur tot 17.00 uur van de vaste commissie voor Volksgezondheid Welzijn en Sport over het begrotingsonderdeel Sport en Bewegen. Op verzoek van het lid Van Gerven stel ik voor zijn motie (28286 nr. 868) opnieuw aan te houden. Op verzoek van de aanvrager stel ik voor het debat over matchfixing van de agenda af te voeren. Ik stel voor toe te voegen aan de agenda het VAO Sociale veiligheid in het openbaar vervoer met als eerste spreker het lid Van Helvert namens het CDA. Overeenkomstig de voorstellen van de voorzitter wordt besloten. De voorzitter: Het woord is aan de heer Recourt namens de PvdA. De heer Recourt (PvdA): Voorzitter. Ik wil rappelleren. Er is een wet op basis waarvan de Amerikaanse rechter ook in Nederland rechter wil spelen. Daarover heb ik vragen gesteld. De termijn is verstreken. Ik vraag dit door te geven aan het ministerie van Veiligheid en Justitie met het verzoek om snel te antwoorden. De voorzitter: Ik stel voor om het stenogram van dit deel van de vergadering door te geleiden naar het kabinet. Als deze vragen niet voor dinsdag over een week zijn beantwoord dan mag u ze aanmelden voor het mondelinge vragenuur. Het woord is aan mevrouw Van Veldhoven.Mevrouw Van Veldhoven (D66): Voorzitter. We kregen bericht dat van 2 miljoen huishoudens de gegevens over het energieverbruik zijn gestolen. Daarmee zijn veel gegevens toegankelijk geworden voor allerlei partijen die hiermee niets te maken hebben. Mijn partij D66 hecht sterk aan privacy. We willen weten hoe dit heeft kunnen gebeuren. Daarom vraag ik namens mijn collega Kees Verhoeven hierover een debat aan dat voorafgegaan wordt door een brief. De heer Bosman (VVD): Natuurlijk is het belangrijk dat we weten wat er gebeurd is. Die brief is dus essentieel. Ik steun het verzoek om een brief. Na ommekomst daarvan bekijken we of een debat nodig is. De heer Jan Vos (PvdA): Steun voor dit verzoek van de fractie van D66. De heer Krol (50PLUS): Steun voor de brief en het debat. De heer Wassenberg (PvdD): Steun voor brief en debat. Mevrouw Van Tongeren (GroenLinks): Steun voor brief en debat. De heer Smaling (SP): Steun voor brief en debat. Mevrouw Dik-Faber (ChristenUnie): Steun voor het verzoek. De heer Bisschop (SGP): Steun voor de brief. Mevrouw Agnes Mulder (CDA): Steun voor de brief en als het nodig is ook voor een debat maar nu nog geen debat. We moeten eerst nagaan wat de oorzaak is. Mevrouw Klever (PVV): Steun voor een brief. De voorzitter: U hebt geen meerderheid mevrouw Van Veldhoven. Mevrouw Van Veldhoven (D66): Ik dacht dat we een heel eind waren voorzitter maar u hebt vast snel meegeteld.Mevrouw Agnes Mulder (CDA): Dan alsnog steun. De voorzitter: Kijk dan is het geregeld. Mevrouw Van Veldhoven (D66): Hartelijk dank. Fijn om te zien dat de privacy zo breed leeft in de Kamer voorzitter. We kijken uit naar de brief. Daarna kan het debat worden ingepland. De voorzitter: Ik stel voor het stenogram van dit deel van de vergadering door te geleiden naar het kabinet. Op mijn lijstje heb ik als volgende spreker mevrouw Van Toorenburg staan maar het wordt mevrouw Agnes Mulder. Mevrouw Agnes Mulder (CDA): Voorzitter. Mijn collega mevrouw Van Toorenburg wil graag een debat voeren met de minister van Veiligheid en Justitie over het bericht in De Telegraaf getiteld "Rechters slap met misbruik". Het gaat dan over de Nationaal Rapporteur Mensenhandel en Seksueel Geweld tegen Kinderen en de analyse die daarover wordt gemaakt. Wij willen daar graag een debat over voeren in de Tweede Kamer. Ik hoop natuurlijk op steun. Mevrouw Helder (PVV): Ik heb eigenlijk liever dat het met spoed wordt behandeld maar goed ik heb collega Van Toorenburg eerder laten weten het te steunen dus ik steun het. De heer Krol (50PLUS): Ook steun. De heer Van Oosten (VVD): Ik heb vanochtend bij de procedurevergadering aangekondigd vanmiddag een voorstel te doen om een reactie van het kabinet te vragen. Ik wil dat wel even gezegd hebben want dat is wel relevant. Mijn voorstel is om dat te bundelen met een stevig gesprek met de Raad voor de rechtspraak. Aan de hand daarvan wil ik erover gaan praten. Of dat dan in dit debat moet of in een AO laat ik aan de voorzitter. De voorzitter: Dus voorlopig geen steun. De heer Bisschop (SGP): Steun voor het verzoek. Mevrouw Van Tongeren (GroenLinks): Kindermisbruik is een ernstig probleem. Dat speelt al jaren in Nederland. Ik steun daarom het verzoek om hier een debat over te houden. Ik vind dat we dat zo spoedigmogelijk moeten doen. Zeker kinderen zijn helemaal afhankelijk van ons voor hun veiligheid. Ik wil dit dus heel graag. Mevrouw Van Veldhoven (D66): Ik hoop dat D66 op dit onderwerp ook het CDA aan een meerderheidsdebat kan helpen. Van harte steun voor een debat over dit onderwerp. Mevrouw Volp (PvdA): Ik steun dit verzoek maar wel met dien verstande dat we inderdaad een reactie van de Raad voor de rechtspraak daarbij nodig hebben. Mevrouw Dik-Faber (ChristenUnie): Steun voor het verzoek. Mevrouw Kooiman (SP): Ik verleen natuurlijk steun aan dit verzoek maar ik wil het CDA wel meegeven dat een algemeen overleg waarschijnlijk sneller ingepland is dan een plenair debat want ik wil echt niet tot na de verkiezingen wachten voordat we hier een keertje over spreken. De heer Van Oosten (VVD): U concludeerde dat ik geen steun gaf voorzitter. Ik wil er echter wel over praten maar ik wil eerst een reactie van het kabinet hebben en ik vind dat ook de reactie van de Raad voor de rechtspraak daarbij betrokken moet worden. Ik vind het relevant om die mee te kunnen nemen in dat debat. De voorzitter: Maar steunt u het verzoek? De heer Van Oosten (VVD): Ja maar ik denk alleen dat een AO sneller kan. Dat hadden we vanmiddag in de procedurevergadering kunnen bespreken. De voorzitter: Mevrouw Mulder u hebt het goed geregeld voor mevrouw Van Toorenburg want er is een meerderheid voor het houden van een debat. Ik stel voor om het stenogram van dit deel van de vergadering door te geleiden naar het kabinet. Mevrouw Agnes Mulder (CDA): Dank aan de collega's. De voorzitter: Het woord is aan mevrouw Leijten. Ik begrijp dat zij er niet is. Dan is het woord aan de heer Smaling.De heer Smaling (SP): Voorzitter. In het Dagblad van het Noorden stond het bericht dat de minister van Economische Zaken die hier toevallig is op 22 september een besluit neemt over het Drentse windmolenpark Oostermoer. Mijn fractie wil voor die tijd eigenlijk twee dingen zien: het rapport over de effecten van die windparken op LOFAR het astronomische programma in de Veenkoloniën en het resultaat van alle zienswijzen die in de regio zijn ingediend. Wat mij betreft kan zo'n besluit niet genomen worden voordat de Kamer daar wat over heeft kunnen zeggen. Ik wil daar een debat over — ik weet dat het kort dag is voor 22 september — en in ieder geval een brief waarin staat hoe de minister van plan is om het besluit te onderbouwen. Mevrouw Klever (PVV): De PVV wil helemaal geen windmolenpark dus van harte steun voor een debat. Mevrouw Dik-Faber (ChristenUnie): Ik steun het verzoek van de SP om informatie. Als een collega daarom vraagt dan vind ik het terecht dat wij die informatie ook krijgen. Ik wil daar zelf ook heel graag kennis van nemen. We hebben op heel korte termijn al een algemeen overleg over het energieakkoord en de uitvoering daarvan. Ik kan mij voorstellen dat een debat over de windparken ook past bij dat algemeen overleg. Ik steun het verzoek voor een plenair debat dus niet. Mevrouw Van Veldhoven (D66): Het is belangrijk dat er goed wordt aangegeven hoe met de inbreng van burgers uit dat gebied en eventuele burgerinitiatieven wordt omgegaan. Ik wil graag dat dat voor dat AO gebeurt want dat lijkt mij de snelste manier om deze informatie mee te nemen in de besluitvorming. Ik verleen dus geen steun aan het verzoek om daar een apart debat over te voeren want ik ben bang dat dat pas over heel lange tijd kan worden ingepland. Ik denk dat het belangrijk is om snel helderheid te geven. De heer Bisschop (SGP): Ik kan mij in die lijn vinden. De voorzitter: In de lijn van mevrouw Van Veldhoven? De heer Bisschop (SGP): Juist. Dus toelichting maar nog geen debat. De heer Albert de Vries (PvdA): De minister weet heel goed hoe de Kamer erover denkt. Er is een motie aangenomen over het schrappen van de dubbele lijn. Er is aandacht gevraagd voor de problematiek van LOFAR. Het is allemaal bekend bij de minister. Ik ga er dus van uit dat hij daar in zijn besluit rekening mee houdt. Als hij dat niet doet moeten we met hem debatteren.De voorzitter: Dus geen steun. Mevrouw Agnes Mulder (CDA): Ik herken natuurlijk de zorgen uit mijn eigen regio heel goed. Ik vind het van belang dat hier goed over gesproken wordt. De brief steun ik. Ik denk dat de snelste mogelijkheid is om hierover te spreken in het AO begin oktober. Ik hoop dat de minister gewoon heel goed in gesprek blijft met de regio. Daar heb ik wel zorgen over. Mevrouw Van Tongeren (GroenLinks): Als een collega informatie wil steun ik dat. Ik denk ook dat het AO de beste gelegenheid is om dit onderwerp aan de orde te stellen. We hebben vandaag een gasdebat. We willen in Nederland van fossiel af maar we zullen dan een energievorm moeten hebben. We kunnen dus niet voor elk windplan blijven liggen. De voorzitter: Mijnheer Smaling u kunt ook rekenen. De heer Smaling (SP): Dat een debat op korte termijn er niet in zit snap ik inderdaad. Ik zou wel graag een brief willen hebben — ik zie u knikken — en wil die ook hebben voordat op 22 september een besluit wordt genomen. Als de brief begin volgende week kan komen graag. De voorzitter: Dat is goed. Dan stel ik voor het stenogram van dit deel van de vergadering door te geleiden naar het kabinet. Mevrouw Leijten is afwezig maar zij zou mede namens de heer Krol een verzoek doen. Daarom is nu het woord aan de heer Krol. De heer Krol (50PLUS): Mevrouw de voorzitter. Mevrouw Leijten zou een verzoek doen voor een debat en een brief over het feit dat de NOS wist te melden dat 10% van de Nederlanders zorg mijdt om financiële redenen. Het is spijtig dat mevrouw Leijten er niet is maar namens haar doe ik dan het verzoek. Mevrouw Klever (PVV): Zorg moet voor iedereen toegankelijk zijn. Financiële redenen mogen nooit mensen van zorg afhouden. Van harte steun voor een debat. Mevrouw Dik-Faber (ChristenUnie): Ik zou graag een reactie willen hebben van het ministerie want er liggen net zo veel rapporten waarin wordt geconcludeerd dat er sprake is van zorgmijding als rapporten waarin wordt geconcludeerd dat zorgmijding niet aan de orde is. Er ligt nu weer een nieuw onderzoek en ik wil daarom graag een reactie van het ministerie. Ik wil het debat wel steunen maar ik geef in overweging dat er over een paar weken een algemeen overleg is gepland over deZorgverzekeringwet. In dat debat kan het aan de orde worden gesteld. Als het ministerie snel met een reactie komt dan hebben we het ook snel op de agenda. Mevrouw Van Tongeren (GroenLinks): Ik sluit mij aan bij het wijze voorstel van de ChristenUnie. De heer Bisschop (SGP): Dat geldt ook voor de SGP. Mevrouw Agnes Mulder (CDA): Dat geldt ook voor de CDA-fractie. De heer Rutte (VVD): Zorgmijding is een serieus onderwerp. Het onderzoek dat vandaag naar buiten is gekomen vind ik niet heel geloofwaardig maar juist door het erover te hebben kunnen we dat soort zaken ontkrachten. Ik wil een brief en ik steun het debat. Mevrouw Bouwmeester (PvdA): Ook steun voor een debat en een brief. Ik zou ook wel willen weten wat de rol van de zorgverzekeraar hierin is en wat zijn belang is. Ik zou wel een fact check willen loslaten op deze campagne van VGZ. Als deze vraag beantwoord kan worden kunnen we op basis van feiten nagaan of het misgaat en zo ja hoe we mensen kunnen helpen. De voorzitter: Mijnheer Krol u hebt een ruime meerderheid achter u om een debat te houden. Ik zal het stenogram van dit deel van de vergadering doorgeleiden naar het kabinet. De heer Krol (50PLUS): Ik neem aan mede namens mevrouw Leijten hartelijk dank. De voorzitter: Dank u wel. We zijn hiermee gekomen aan het einde van de regeling van werkzaamheden. De vergadering wordt enkele ogenblikken geschorst.