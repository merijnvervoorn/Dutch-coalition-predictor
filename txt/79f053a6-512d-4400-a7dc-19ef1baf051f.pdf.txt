16 Stemmingen moties Bloedvoorziening Aan de orde zijn de stemmingen over moties ingediend bij het VSO Bloedvoorziening te weten: - de motie-Ellemeet c.s. over donorselectiebeleid op basis van seksueel risicogedrag (29447 nr. 53); - de motie-Pia Dijkstra/Ellemeet over een pilot voor een donatiebeleid op basis van risicogedrag (29447 nr. 54); - de motie-Van Gerven over behoud van het meerderheidsbelang van de overheid in Sanquin Plasma Products (29447 nr. 55). (Zie vergadering van 4 december 2019.) De voorzitter: De motie-Pia Dijkstra/Ellemeet (29447 nr. 54) is in die zin gewijzigd dat zij thans luidt: Motie De Kamer gehoord de beraadslaging overwegende dat er nog steeds uitsluiting plaatsvindt bij bloeddonatie op basis van seksuele gerichtheid in plaats van risicogedrag hetgeen ook geconstateerd wordt door het College voor de Rechten van de Mens (oordeelnummer 2019-60); constaterende dat Frankrijk en Israël beleid voeren waarbij gedoneerd bloedplasma van mannen die seks hebben met mannen (MSM) ingevroren wordt en zij later na vier maanden opnieuw worden getest hetgeen volgens EURichtlijn 2004/33/EG mogelijk is daar bloedplasma een bewaartermijn van maximaal 36 maanden heeft; constaterende dat gedoneerd bloedplasma wordt gebruikt voor twee doeleinden namelijk voor transfusie en als grondstof voor geneesmiddelen maar dat farmaceutische producenten geen MSM-bloedplasma toestaan als grondstof voor geneesmiddelen; overwegende dat voor bloedplasmatransfusie in Nederland gebruik wordt gemaakt van Omniplasma hetgeen bestaat uit gepoold plasma van circa 600 tot 1.200 donaties aan Sanquin en dat de producent van Omniplasma geen gebruikmaakt van MSM-bloedplasma; verzoekt de regering om in gesprek te gaan met de farmaceutische producenten met als doel dat zij MSMbloedplasma gedoneerd volgens de Franse en Israëlische methode als grondstof voor geneesmiddelen toestaan met inachtneming van de veiligheid van de ontvangers van medicatie; verzoekt de regering voorts om in gesprek te gaan met de producent van Omniplasma met als doel MSMbloedplasma gedoneerd volgens de Franse en Israëlischemethode ook te gebruiken in de productie van Omniplasma met inachtneming van de veiligheid van de ontvangers van Omniplasma; verzoekt de regering tot slot om de uitkomsten van beide gesprekken en eventuele handelingsopties die hieruit voortvloeien zoals het starten van een pilot met een bloedplasmadonatiebeleid voor MSM zoals in Frankrijk en Israël voor de zomer van 2020 aan de Tweede Kamer te sturen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 56 was nr. 54 (29447). Ik stel vast dat wij hier nu over kunnen stemmen. Mevrouw Dijkstra was gisteren jarig heb ik gehoord. Van harte gefeliciteerd! (Geroffel op de bankjes) In stemming komt de motie-Ellemeet c.s. (29447 nr. 53). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD het CDA de ChristenUnie de PVV FvD en Van Haga voor deze motie hebben gestemd en de leden van de fractie van de SGP ertegen zodat zij is aangenomen. In stemming komt de gewijzigde motie-Pia Dijkstra/Ellemeet (29447 nr. 56 was nr. 54). De voorzitter: Ik constateer dat de leden van de fracties van de SP de PvdA GroenLinks de PvdD Van Kooten-Arissen 50PLUS D66 en Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Gerven (29447 nr. 55). De voorzitter: Ik constateer dat de leden van de fracties van de SP de PvdA de PvdD DENK Van Kooten-Arissen 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen.