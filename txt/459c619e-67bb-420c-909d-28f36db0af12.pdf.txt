6 Regeling van werkzaamheden (stemmingen) De voorzitter: Voordat we gaan stemmen zijn er nog een aantal aangehouden moties maar ik geef eerst even het woord aan de heer Omtzigt. De heer Omtzigt (Lid Omtzigt): Voorzitter. We hebben een wetgevingsoverleg gehad over de Wet hersteloperatie toeslagen. Die wet gaat over hoe we zorgen voor herstel voor de ouders die slachtoffer zijn geworden van datgene waar het kabinet op is afgetreden. Ik zou dat wetsvoorstel — daar zijn echt nog veel vragen over — graag nog plenair behandelen. Dat wil ik het liefst nog deze week of volgende week. Daarom zou ik een plenaire opening dus geen heropening van het debat willen vragen. De voorzitter: Dus uitstel en dan heropening en dan op korte termijn? De heer Omtzigt (Lid Omtzigt): Ja. Het is dus niet uitstel om het uitstel. Het is alleen uitstel om het openen. De voorzitter: Ik kijk even naar de collega's want dat vraagt om een meerderheidsbesluit. Mevrouw Paul (VVD): Voorzitter. Geen steun vanuit onze kant. We hebben uitgebreid over dit wetsvoorstel gesproken tijdens een WGO. Als ik kijk naar de regelingen die voorliggen dan zie ik dat het heel belangrijk is dat we daar voortgang in houden dus behandeling in de Eerste Kamer en vervolgens implementatie van regelingen waar ouders en kinderen op wachten. Mevrouw Kat (D66): Voorzitter. Wat ons betreft moet er ook snel een parlementaire behandeling komen ook om de uitvoering van de kindregeling dit jaar te laten plaatsvinden. Dus geen steun. De voorzitter: Dus geen steun. De heer Grinwis (ChristenUnie): Voorzitter. Wat mij betreft gaan we stemmen. Het is belangrijk dat deze wet snel wordt uitgevoerd. Ouders wachten namelijk op tegemoetkoming.Mevrouw Piri (PvdA): Voorzitter mijn fractie steunt het verzoek van de heer Omtzigt. De heer Van Haga (Groep Van Haga): Steun namens BVNL en ook namens JA21. Mevrouw Van der Plas (BBB): Ook steun namens BBB. De heer Bontenbal (CDA): Geen steun. Wij vinden het belangrijk dat er nu over gestemd wordt. Mevrouw Teunissen (PvdD): Steun namens de Partij voor de Dieren. De heer Edgar Mulder (PVV): Steun. Mevrouw Leijten (SP): Steun voor heropening. Mevrouw Bromet (GroenLinks): Steun van GroenLinks. De voorzitter: De heer Kuzu en dan mevrouw Koekkoek nog. De heer Kuzu (DENK): Voorzitter steun ook mede namens mevrouw Gündoğan. Mevrouw Koekkoek (Volt): Steun ook mede namens BIJ1. De heer Stoffer (SGP): Steun. De heer Van Houwelingen (FVD): Steun. De voorzitter: Er is geen meerderheid voor uw verzoek meneer Omtzigt. Dan geef ik het woord aan mevrouw Bikker. Zij heeft ook nog een verzoek. Daarna mag de heer Thijssen nog. Mevrouw Bikker (ChristenUnie): Ik verzoek om de motie-Ceder/Hammelburg op stuk nr. 6 aan te houden. Die staat onder punt 20 stemmingen overmoties ingediend bij het notaoverleg over de beleidsnota Buitenlandse Handel en Ontwikkelingssamenwerking. De voorzitter: Op verzoek van de heer Ceder stel ik voor zijn motie (36180 nr. 6) aan te houden. Daartoe wordt besloten. De heer Thijssen (PvdA): Ik wil graag de motie-Thijssen/Amhaouch op stuk nr. 14 aanhouden. Die staat ook onder punt 20. De voorzitter: Op verzoek van de heer Thijssen stel ik voor zijn motie (36180 nr. 14) aan te houden. Daartoe wordt besloten. De voorzitter: Dan gaan we stemmen.