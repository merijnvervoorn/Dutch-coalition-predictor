8 Regeling van werkzaamheden De voorzitter: Ik stel voor de volgende wetsvoorstellen toe te voegen aan de agenda van de Kamer: - Wijziging van de Jeugdwet en de Wet maatschappelijke ondersteuning 2015 teneinde de uitvoeringslasten bij het aanbesteden van diensten als bedoeld in die wetten te verlichten alsmede grondslagen op te nemen voor het stellen van regels die bij de inkoop of subsidiëring van die diensten in acht worden genomen (Wet maatschappelijk verantwoord inkopen Jeugdwet en Wmo 2015) (35816); - Wijziging van de Zorgverzekeringswet in verband met het afschaffen van de collectiviteitskorting (35872); - Wijziging van de begrotingsstaat van het Ministerie van Volksgezondheid Welzijn en Sport (XVI) voor het jaar 2021 (elfde incidentele suppletoire begroting) (35906). Ik stel voor dinsdag 30 november aanstaande ook te stemmen over de ingediende moties bij de wetgevingsoverleggen over het onderdeel Cultuur van de begroting van OCW voor 2022 en over het onderdeel Water van de begroting van IenW voor 2022. Ik stel voor toestemming te geven aan de vaste commissie voor Financiën voor het houden van een wetgevingsoverleg met stenografisch verslag op maandag 29 november van 17.45 uur tot uiterlijk 23.00 uur over het wetsvoorstel Wijziging van de Wet op de accijns en enkele andere wetten in verband met implementatie van de horizontale accijnsrichtlijn (EU) 2020/262 richtlijn alcoholaccijns (EU) 2020/1151 en richtlijn btw en accijns bij defensie-inspanningen (EU) 2019/2235 (Wet implementatie richtlijnen accijns 2022) (35918). Op verzoek van een aantal leden stel ik voor de volgende door hen ingediende moties opnieuw aan te houden: 3524210; 32852-161; 32852-160; 32852-102; 32813-706; 32793-530; 31409-288; 27529-246; 25295-1119; 25295-987; 35570-XII-55; 32813-840; 32813-838; 28089-194; 30175-382. Overeenkomstig de voorstellen van de voorzitter wordt besloten.