16 Stemmingen moties Toename Nederlandse invoer palmolie Aan de orde zijn de stemmingen over moties ingediend bij het debat over de toename van de Nederlandse invoer palmolie te weten: - de motie-Kröger/Laçin over een proactieve Nederlandse rol in het monitoren van het EU-palmoliebeleid (30196 nr. 638); - de motie-Kröger/Diks over overleg met producenten van levensmiddelen over het reduceren van het gebruik van palmolie (30196 nr. 639); - de motie-Kröger over duurzame en legale productie van door Nederland geïmporteerde palmolie (30196 nr. 640); - de motie-Van Eijs over het aanmelden van andere biobrandstoffen als biobrandstof met hoog ILUC-risico (30196 nr. 641); - de motie-Van Eijs over het samen met de banken en voedselindustrie verduurzamen van palmolie en andere plantaardige olie (30196 nr. 642). (Zie vergadering van 3 april 2019.) De voorzitter: Op verzoek van mevrouw Kröger stel ik voor haar motie (30196 nr. 640) aan te houden. Daartoe wordt besloten. De voorzitter: De motie-Kröger/Laçin (30196 nr. 638) is in die zin gewijzigd dat zij thans luidt: Motie De Kamer gehoord de beraadslaging overwegende dat de gedelegeerde handeling van de EU rondom palmolie (C(2019) 2055 final) het risico van sluiproutes met zich meebrengt waardoor palmolie gelinkt aan ontbossing en landroof nog steeds gebruikt kan worden als biobrandstof; verzoekt de regering een proactieve rol te spelen bij de monitoring van dit beleid en de Nederlandse kennis hierover aan te bieden aan de EU en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 645 was nr. 638 (30196). Ik stel vast dat wij hier nu over kunnen stemmen.Mevrouw Ouwehand verzoekt om eerst te stemmen over haar motie bij agendapunt 19 de stemming over een motie ingediend bij de Vaststelling van de begrotingsstaat Buitenlandse Handel en Ontwikkelingssamenwerking (XVII) voor het jaar 2019 alvorens te stemmen over onderstaande moties. Ik neem aan dat daar geen bezwaar tegen is. De heer Van Nispen wil iets zeggen. De heer Van Nispen (SP): Ik heb daar geen bezwaar tegen voorzitter. Maar er was enige twijfel of onze fractie wel opgenoemd was bij de fracties die net voor de motie 33628 nr. 56 hebben gestemd. Dus voor alle zekerheid zeg ik: wij zijn ook voor die motie. De voorzitter: Ja. De SP is genoemd. Dank u wel. We gaan dus eerst stemmen over een motie van mevrouw Ouwehand bij agendapunt 19 helemaal aan het einde van de stemmingslijst.