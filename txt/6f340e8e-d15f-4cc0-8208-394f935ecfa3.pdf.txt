7 Regeling van werkzaamheden De voorzitter: Voordat wij gaan stemmen zijn er een aantal leden die nog even het woord willen. Omdat het lid dat bovenaan mijn lijstje staat nog niet zichtbaar is in de zaal geef ik eerst het woord aan de heer Klein. De heer Klein (50PLUS/Klein): Voorzitter. Ik wil niet de kans lopen dat mijn geweldige motie wordt afgewezen dus ik wil de motie op stuk nr. 28 graag aanhouden. De voorzitter: Op verzoek van de heer Klein stel ik voor zijn motie (34000 nr. 28) aan te houden. Daartoe wordt besloten. De heer Van Ojik (GroenLinks): Voorzitter. Ik ga zelfs twee moties onder agendapunt 6 aanhouden namelijk nr. 20 en nr. 22. De voorzitter: Op verzoek van de heer Van Ojik stel ik voor zijn moties (34000 nrs. 20 en 22) aan te houden. Daartoe wordt besloten. Mevrouw Thieme (PvdD): Voorzitter. Ik wil graag mijn motie op stuk nr. 24 over de vergroening van het belastingstelsel aanhouden. De voorzitter: Op verzoek van mevrouw Thieme stel ik voor haar motie (34000 nr. 24) aan te houden. Daartoe wordt besloten.