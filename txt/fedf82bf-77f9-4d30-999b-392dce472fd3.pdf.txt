14 Stemmingen moties Economische structuurversterking en werkgelegenheid Zeeland Aan de orde zijn de stemmingen over moties ingediend bij het VAO Economische structuurversterking en werkgelegenheid Zeeland te weten: - de motie-Bisschop c.s. over de uitvoering van de adviezen van de commissie-Balkenende (29697 nr. 27); - de motie-Albert de Vries c.s. over de oplossing voor DELTA uitwerken in overleg met de aandeelhouders (29697 nr. 28); - de motie-Agnes Mulder/Bisschop over het inzetten van middelen uit het Afvalfonds voor de uitvoering van de adviezen van de commissie-Balkenende (29697 nr. 29). (Zie vergadering van 25 oktober 2016.) De voorzitter: De motie-Bisschop c.s. (29697 nr. 27) is in die zin gewijzigd dat zij thans is ondertekend door de leden Bisschop Dijkgraaf Albert de Vries Bruins Koolmees Gesthuizen en Agnes Mulder en luidt: Motie De Kamer gehoord de beraadslaging overwegende dat de motie-Van der Staaij c.s. (34550 nr. 22) is aangenomen met de steun van 147 zetels bij drie absenten; overwegende dat de Kamer zeer hecht aan spoedige uitvoering van de motie; verzoekt de regering uiterlijk een week voor de stemmingen over de begrotingen voor 2017 de Kamer te informeren over de stand van zaken van de wijze waarop het kabinet steun verleent aan de uitvoering van de adviezen van de commissie-Balkenende inclusief de financiële middelen die vanuit bestaande begrotingsartikelen en regelingen in 2017 specifiek beschikbaar gesteld en gereserveerd gaan worden en in overleg met de provincie Zeeland werk te maken van een nader plan van aanpak en dit in het eerste kwartaal van 2017 aan de Kamer voor te leggen en gaat over tot de orde van de dag. Zij krijgt nr. 30 was nr. 27 (29697). Ik stel vast dat wij hier nu over kunnen stemmen. In stemming komt de gewijzigde motie-Bisschop c.s. (29697 nr. 30 was nr. 27).De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Albert de Vries c.s. (29697 nr. 28). De voorzitter: Ik constateer dat de aanwezige leden van de fracties van de PvdA D66 Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Agnes Mulder/Bisschop (29697 nr. 29). De voorzitter: Ik constateer dat de aanwezige leden van de fracties van de SP Klein de Groep Kuzu/Öztürk de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. De heer Dijkgraaf (SGP): Nu de motie-Bisschop c.s. op stuk nr. 27 met algemene stemmen is aangenomen heb ik de volgende vraag. De minister van Economische Zaken heeft gezegd pas in het voorjaar met financiële dekking te komen voor Zeeland. Deze motie zegt: doe dat voor de stemmingen over de begrotingen. Ik zou daarom uiterlijk volgende week maandag een brief van de minister van Economische Zaken willen ontvangen over de manier waarop hij deze motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet.