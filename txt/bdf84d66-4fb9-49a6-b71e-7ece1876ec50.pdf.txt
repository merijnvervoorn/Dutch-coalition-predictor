10 Regeling van werkzaamheden De voorzitter: Ik heb begrepen dat we een extra regeling van werkzaamheden hebben. Meneer Verhoeven het is fijn om u weer te zien. Dat is lang geleden. Ik geef u nu het woord. Nee dit is niet de laatste keer. We hebben nog een paar weken te gaan. Wat heeft u allemaal gedaan terwijl ik hier aan het voorzitten was? De heer Verhoeven (D66): Voorzitter dank u wel. Ik verstond niet wat u zei. Excuus daarvoor. De voorzitter: Ik begrijp dat u bezig bent geweest met de regeling. De heer Verhoeven (D66): Ja ik heb een extra regeling van werkzaamheden aangevraagd mede namens de volgende partijen. Dat moet in deze coronatijden namelijk op basis van een meerderheid. Die partijen zijn de SP de PvdA DENK de PVV 50PLUS de Partij voor de Dieren de SGP GroenLinks en het lid Van Kooten-Arissen. Ik hoop oprecht dat ik niemand vergeet. Daarbij wil ik het verzoek doen om komende week een eigenstandig Kamerdebat te voeren over het GGD-datalek de berichten die daarover de afgelopen dagen zijn verschenen en natuurlijk de gevolgen voor miljoenen Nederlanders die mogelijk getroffen zijn door de datahandel die daaruit is voortgevloeid. De voorzitter: Ja maar meneer Verhoeven u weet dat dit gewoon een regeling is. Het debat wordt later gevoerd. De heer Verhoeven (D66): Zeker voorzitter. Ik wil het debat laten plaatsvinden met minister De Jonge van Volksgezondheid en minister Dekker voor Rechtsbescherming en voor privacy. De voorzitter: Ok√©. Ik ga gewoon het rijtje af. Ik zie de heer Geurts namens het CDA. De heer Geurts (CDA): Voorzitter de CDA-fractie zou dat willen steunen maar zet er een komma achter. Er heeft vanmorgen in de VWScommissie een schriftelijke ronde over dat datalek plaatsgevonden. Dus na ommekomst van die antwoorden het debat inplannen. Dat zou kunnen betekenen dat het een week later wordt.De heer Bruins (ChristenUnie): Voorzitter. Ik heb al twee keer plenair afscheid genomen van de heer Verhoeven. Ik ga dat niet nog een derde keer doen met een hele loftuiting. De heer Verhoeven (D66): Ik heb van u geen afscheid genomen. De heer Bruins (ChristenUnie): Dat is ook helemaal niet nodig want ik ga niet weg. Ik sluit me graag aan bij de woorden van de heer Geurts. Het is verstandig om die schriftelijke ronde even af te wachten maar wel steun voor dit debat. De heer Aartsen (VVD): Steun voor het verzoek van de heer Verhoeven voorzitter. De heer Stoffer (SGP): Volop steun. De voorzitter: De SP is gewoon medeondersteuner. Meneer Van Kent uw naam staat eronder. Wilt u dat nog een keer bevestigen? De heer Van Kent (SP): Dat klopt voorzitter. Namens mijn collega zou ik ook heel graag willen vragen om de antwoorden op de gestelde vragen heel snel naar de Kamer te zenden. Dan kan het debat heel snel ingepland worden maar wel in die volgorde. De voorzitter: Ja dat is goed. Meneer Verhoeven u heeft gewoon een meerderheid. Wilt u het debat volgende week houden? De heer Verhoeven (D66): Ik wil het graag volgende week. Het is me nog niet vaak overkomen dat zo veel partijen me steunen. Belegen kaas smaakt goed zullen we maar zeggen. Ik zou inderdaad graag de antwoorden van de twee schriftelijke rondes krijgen. De Kamer heeft namelijk twee schriftelijke rondes gedaan. Wat mij betreft kunnen we dan volgende week debatteren. Verder sluit ik me aan bij wat de collega's daarover hebben gezegd. De voorzitter: Dan stel ik voor het stenogram van dit deel van de vergadering door te geleiden naar het kabinet. We gaan kijken of we het debat volgende week kunnen inplannen. Dank u wel meneer Verhoeven. De vergadering wordt van 17.43 uur tot 17.54 uur geschorst.