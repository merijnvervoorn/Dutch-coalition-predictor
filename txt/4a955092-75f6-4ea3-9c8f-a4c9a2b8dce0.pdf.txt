6 Stemmingen Tijdelijke wet ambulancezorg Aan de orde zijn de stemmingen in verband met het wetsvoorstel Verlenging en wijziging van de Tijdelijke wet ambulancezorg (34623). (Zie vergadering van 23 mei 2017.) De voorzitter: Het amendement-Nijboer (stuk nr. 8) is ingetrokken. Ik stel vast dat daarmee wordt ingestemd. In stemming komt het amendement-Marijnissen (stuk nr. 9 II). De voorzitter: Ik constateer dat de leden van de fracties van de SP de PvdD en 50PLUS voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 9 voorkomende amendementen als verworpen kunnen worden beschouwd. In stemming komt het gewijzigde amendement-Gerbrands (stuk nr. 12 I). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie de PVV en FvD voor dit gewijzigde amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 12 voorkomende gewijzigde amendementen als aangenomen kunnen worden beschouwd. In stemming komen de gewijzigde amendementen-Keijzer (stuk nrs. 17 I en II). De voorzitter: Ik constateer dat de leden van de fracties van GroenLinks DENK 50PLUS het CDA en FvD voor deze gewijzigde amendementen hebben gestemd en de leden van de overige fracties ertegen zodat zij zijn verworpen. Ik stel vast dat door de verwerping van deze gewijzigde amendementen het andere op stuk nr. 17 voorkomende gewijzigde amendement als verworpen kan worden beschouwd. In stemming komt het amendement-Arno Rutte/Pia Dijkstra (stuk nr. 15).De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor dit amendement hebben gestemd en de leden van de overige fracties ertegen zodat het is aangenomen. In stemming komt het gewijzigde amendement-Keijzer (stuk nr. 16). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie en FvD voor dit gewijzigde amendement hebben gestemd en de leden van de overige fracties ertegen zodat het is aangenomen. Mevrouw Marijnissen (SP): Voorzitter. We stemmen vandaag over zowel een verlenging als een wijziging van de Tijdelijke wet ambulancezorg. Wij zijn er helemaal van overtuigd dat die verlenging een goede zaak is maar we zijn het niet eens met de wijziging. We denken namelijk dat die de deur op een kier zet naar het introduceren van marktwerking en tornt aan de term "ambulanceverpleegkundige". We hebben middels een amendement geprobeerd om die wijziging eruit te halen zodat we wel in konden stemmen met de verlenging maar dat amendement heeft net helaas niet op een meerderheid kunnen rekenen. Daarom zullen wij tegen dit wetsvoorstel stemmen. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Gerbrands (stuk nrs. 12 I tot en met III) het amendement-Arno Rutte/Pia Dijkstra (stuk nr. 15) en het gewijzigde amendement-Keijzer (stuk nr. 16). De voorzitter: Ik constateer dat de leden van de fracties van de PvdA GroenLinks DENK D66 de VVD de SGP het CDA de ChristenUnie de PVV en FvD voor dit wetsvoorstel hebben gestemd en de leden van de overige fracties ertegen zodat het is aangenomen.