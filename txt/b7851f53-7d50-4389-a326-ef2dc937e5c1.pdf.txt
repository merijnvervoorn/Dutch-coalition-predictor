6 Regeling van werkzaamheden De voorzitter: Ik deel aan de Kamer mee dat de vaste commissie voor Koninkrijksrelaties tot haar voorzitter heeft gekozen het lid Pechtold en tot haar ondervoorzitter het lid Remco Dijkstra. Ik stel voor de volgende wetsvoorstellen toe te voegen aan de agenda van de Kamer: - het wetsvoorstel Implementatie van de wijzigingen van de Code en aanhangsels bij het Maritiem Arbeidsverdrag 2006 die door de Internationale Arbeidsconferentie zijn goedgekeurd op 11 juni 2014 (Trb. 2016 85) (34794); - het wetsvoorstel Wijziging van de Wet op het financieel toezicht de Wet marktordening gezondheidszorg de Pensioenwet en de Wet verplichte beroepspensioenregeling ter implementatie van de richtlijn nr. 2016/97/EU van het Europees Parlement en de Raad van 20 januari 2016 betreffende verzekeringsdistributie (herschikking) (PbEU 2016 L 26) (Wet implementatie richtlijn verzekeringsdistributie) (34770). Het Presidium heeft de recessen tot en met het zomerreces 2019 vastgesteld. Deze zullen op de agenda van de Kamer worden vermeld. Op verzoek van de fractie van DENK benoem ik in de vaste commissie voor Landbouw Natuur en Voedselkwaliteit het lid Öztürk tot lid en het lid Azarkan tot plaatsvervangend lid in de bestaande vacatures. Ik stel voor dinsdag a.s. ook te stemmen over de ingediende moties bij de wetgevingsoverleggen over Media en over Water. Op verzoek van een aantal leden stel ik voor de volgende door hen ingediende moties opnieuw aan te houden: 25883303; 32813-134. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Ellemeet namens GroenLinks. Mevrouw Ellemeet (GroenLinks): Voorzitter. We hebben gisteren bij EenVandaag kunnen zien en horen dat de abortuszorg onder druk staat door het faillissement van CASA. Vrouwen moeten nu al langer wachten op een abortus wat leidt tot veel nervositeit en onrust. En er dreigen nog meer wachtlijsten. Om die reden vraag ik een debat aan met de minister van VWS voorafgegaan door een brief. De heer Van Nispen (SP): Voorzitter. Mijn collega Kooiman heeft liever een brief waarin staat hoe het wordt opgelost dan nu een debat testeunen omdat het waarschijnlijk heel lang gaat duren voordat zo'n debat kan worden gehouden. Mevrouw Dijksma (PvdA): Ja voorzitter Laten we het gewoon allebei doen. Eerst een brief waarin alles wordt opgelost en als het dan niet meer nodig is kunnen we het debat alsnog schrappen. Maar vooralsnog steun voor mevrouw Ellemeet. Mevrouw Agema (PVV): Steun voor een brief maar niet voor een debat want ik zou dit bij een van de 42 algemeen overleggen willen voeren die over medisch-ethische kwesties. Mevrouw Pia Dijkstra (D66): Ook graag een brief en dan kijken we daarna of het nodig is om dat debat nog te voeren. Mevrouw Aukje de Vries (VVD): Wel steun voor een brief maar niet voor een debat. Ik denk dat wij het eventueel ook bij een ander onderwerp zouden kunnen betrekken. Mevrouw Van den Berg (CDA): Voorzitter geen steun voor het debat wel voor de brief. De heer Voordewind (ChristenUnie): Graag een brief; geen debat. De heer Van der Staaij (SGP): Ook wat de SGP betreft graag een brief maar niet een separaat debat. De voorzitter: Mevrouw Ellemeet u hebt geen steun voor het houden voor een debat ook niet voor een dertigledendebat. Mevrouw Ellemeet (GroenLinks): Voorzitter ik zou dan graag willen vragen om de brief zo snel mogelijk te ontvangen omdat vrouwen nu al worden geconfronteerd met dit probleem. De voorzitter: Ik wil u in herinnering brengen dat de begroting VWS volgende week aan de orde is. Ik stel voor het stenogram van dit deel van de vergadering door te geleiden naar het kabinet. De heer Wassenberg namens de Partij voor de Dieren. Ik zie dat u geen baard meer heeft.De heer Wassenberg (PvdD): Het draagvlak thuis voor mijn baard was toch wat aan het afnemen en als rechtgeaard democraat heb ik daarnaar geluisterd. De voorzitter: Fijn dat u dat met ons deelt. Gaat u gang. De heer Wassenberg (PvdD): Voorzitter volgens een uitgelekt rapport van de Onderzoeksraad voor Veiligheid is de jaarwisseling het gevaarlijkste moment van het jaar. Volgens de OVV faalt de politieaanpak van de handel in vuurwerk en rommelen heel veel gemeenten maar wat aan. Elk jaren vallen er opnieuw honderden gewonden en soms zelfs doden. Wij hebben het over een ernstig en vooral structureel probleem. Daarover zou ik graag een debat willen met de minister van Veiligheid en Justitie. Van Justitie en Veiligheid zoals het tegenwoordig heet. De heer Van Dam (CDA): Steun voor de brief als het rapport ook echt officieel er is. De importantie van het onderwerp rechtvaardigt dat wij nog voor de jaarwisseling hierover een debat voeren. De voorzitter: Geen steun dus voor een debat. De heer Van Dam (CDA): Wél steun voor een debat. De voorzitter: Wel steun voor een debat? Oké. Dat is belangrijk om te noteren. Mevrouw Helder (PVV): Voorzitter. Net als de oud op nieuwwisseling een traditie is is het ook een traditie om daar een algemeen overleg over te houden. In dat kader is naar dit onderzoek door de OVV gevraagd. Ik wil het dus ook bij het jaarlijkse AO vuurwerk en jaarwisseling betrekken. De voorzitter: Geen steun dus. De heer Wassenberg (PvdD): Dat is pas in de zomer. Mevrouw Den Boer (D66): Voorzitter. Wij zien ten eerste heel graag het rapport tegemoet. Wij zien ook graag eerst een brief van de minister. Daarna pas steun voor het debat maar wel vóór de jaarwisseling.De heer Krol (50PLUS): Ja omdat het heel snel is voor de jaarwisseling een debat. Zeker ook steun voor het openbaar maken van het rapport en voor een brief. De voorzitter: Voor de jaarwisseling 20..? De heer Krol (50PLUS): Dit jaar want 10.000 ... Laten wij niet tot volgend jaar wachten. De heer Arno Rutte (VVD): Voorzitter het is wel bijzonder dat zo'n belangrijk rapport is gelekt. Het rapport nog niet maar wel berichtgeving daarover. Het rapport schijnt vrijdag te komen. wij willen heel graag een goede kabinetsreactie daarop. Als die er is kan het debat plaatsvinden. De voorzitter: Dus wel steun. De heer Arno Rutte (VVD): Onder die voorwaarde: steun. De heer Van der Staaij (SGP): Voorzitter ook steun voor het verzoek om het rapport snel te ontvangen en voor een apart debat vóór de komende jaarwisseling. Wij kunnen het niet betrekken bij de begroting Justitie en Veiligheid omdat het rapport nog niet definitief is. Vandaar de steun voor een apart debat. Mevrouw Buitenweg (GroenLinks): Mevrouw de voorzitter ik vrees dat er op een gegeven moment een oproep komt voor een moratorium op het bespreken van dit onderwerp dus wat mij betreft moeten wij dit vooral zo snel mogelijk doen. Zo snel mogelijk dus een brief en een debat. De heer Van Raak (SP): Het rapport moeten wij nog krijgen. Ik neem aan dat dit heel snel kan. Als ze het kunnen lekken kunnen ze het ook naar de Kamer sturen. Daarna zo snel mogelijk een debat het liefst voor het nieuwe jaar. De heer Voordewind (ChristenUnie): Voorzitter het lijkt mij verstandig dat wij het rapport zo snel mogelijk bij de Kamer krijgen — het is blijkbaar klaar — en dat wij dat gepaard laten gaan met een kabinetsreactie. Dan kunnen wij daar voor de jaarwisseling nog over spreken. Steun voor het debat. De voorzitter: Mijnheer Wassenberg u hebt een meerderheid.De heer Wassenberg (PvdD): Het zou fijn zijn als het dit jaar nog kan plaatsvinden. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Van Tongeren namens GroenLinks. Mevrouw Van Tongeren (GroenLinks): Dank u wel voorzitter. Ik heb twee verzoeken. Bij het eerste punt viel mijn mond open van verbazing. Het kabinet heeft blijkbaar de gaskraan voor de export van Gronings gas naar het buitenland verder opengezet in plaats van dichtgedraaid. Wij hebben op platts.com kunnen lezen dat 2017 een recordjaar wordt voor de export van Gronings gas. Wij behandelen binnenkort de begroting van EZK. Ik wil van de minister van Economische Zaken een brief met uitleg hoe dit kan gebeuren en hoe hij hierop nog kan ingrijpen want wij zitten nog in dit gasjaar. De voorzitter: U wilt een brief? Mevrouw Van Tongeren (GroenLinks): Ja ik wil daar een brief over. Ja. De voorzitter: Dank u wel maar voor een brief heeft u echt geen steun nodig. Daar hoeft u geen steun voor uit te spreken. Mevrouw Beckerman (SP): Voorzitter uiteraard steun. De heer Henk Nijboer en ikzelf hebben over deze kwestie ook al schriftelijke vragen ingediend. De antwoorden willen we ook graag betrekken bij het debat. De voorzitter: Heeft u ook schriftelijke vragen gesteld mevrouw Agnes Mulder? Mevrouw Agnes Mulder (CDA): Nee mevrouw de voorzitter. Maar als er toch vragen worden beantwoord dan ook graag een antwoord op de vraag of het überhaupt zo is. De voorzitter: Ik stel voor het stenogram van dit deel van de vergadering door te geleiden naar het kabinet. Het volgende verzoek mevrouw Van Tongeren. Mevrouw Van Tongeren (GroenLinks): Voorzitter het lijkt alsof de nieuwe minister Ollongren wel de krantenwijk overgenomen heeft maar vergeten is tevragen of de fiets daar ook bij komt. De taken rond de Omgevingswet zijn overgenomen door Binnenlandse Zaken maar niet de eenmalige 200 miljoen die daarvoor nodig is. Daarover en over hoe dat opgelost wordt zou ik graag een brief ontvangen. Als het nodig is wil ik een debat of anders bij het relevante WGO of de begrotingsbehandeling. De voorzitter: Wie hierover? De heer Nijboer (PvdA): Ja voorzitter het lijkt een enorme rekenblunder van dit kabinet: 200 miljoen! Het kan afgewenteld worden op huurders want de begroting bestaat niet uit veel meer dan de huurtoeslag. Steun voor de brief. Het is ook echt nodig om hier een debat over te voeren. Mevrouw Beckerman (SP): Steun voor brief en debat. Mevrouw Van Eijs (D66): Alleen steun voor een brief geen debat. De heer Ronnes (CDA): Voorzitter steun voor een brief geen debat. De heer Wassenberg (PvdD): Steun voor brief en debat. Mevrouw Laan-Geselschap (VVD): Alleen steun voor een brief niet voor het debat. De heer Kops (PVV): Het kan prima betrokken worden bij het WGO van 11 december. Geen steun. De heer Voordewind (ChristenUnie): Steun voor de brief niet voor het debat. De voorzitter: Mevrouw Van Tongeren u heeft geen meerderheid voor het houden van een debat. Mevrouw Van Tongeren (GroenLinks): Nee dan kan dit toegevoegd worden aan de lijst dertigledendebatten. Komt de brief met de antwoorden op tijd dan is het misschien helemaal niet nodig als er een oplossing is. Anders kunnen we ook bij het WGO Wonen en Ruimte hier verder met de minister over debatteren. De voorzitter: Ik stel voor het stenogram van dit deel van de vergadering door te geleiden naar het kabinet.De heer Van der Lee namens GroenLinks. De heer Van der Lee (GroenLinks): Voorzitter. We hebben uit de Britse en Nederlandse media kunnen vernemen dat Unilever haar besluit over de vestiging van haar hoofdkantoor heeft uitgesteld omdat ze zich nogal in een moeilijk pakket vindt zitten. De concurrentie tussen Engeland en Nederland is nu zo groot dat ze niemand tegen de schenen wil stoten. Dit brengt mij tot het verzoek aan u voorzitter om een debat te mogen houden met de minister van Economische Zaken die als eerste verantwoordelijk is voor het vestigingsklimaat en ook voor de mate waarin wij daarbij de concurrentie met anderen opzoeken. Dit lijkt bedrijven eerder in problemen te brengen dan vooruit te helpen. Mevrouw Leijten (SP): Voorzitter een onrustig politiek klimaat zegt Unilever door aan de andere kant de brexit en hier de discussie over de dividendbelasting. De voorzitter: U steunt het debat. Mevrouw Leijten (SP): Ik steun het debat maar ik zeg ook tegen de heer Van der Lee: 14 december hebben wij de hoorzitting over de dividendbelasting. Unilever komt dan ook en laten we ze het dan vooral zelf vragen. De heer Van der Lee (GroenLinks): Graag. De heer Paternotte (D66): Voorzitter ik begrijp best dat de heer Van der Lee om dit debat vraagt. Mevrouw Leijten wijst terecht op de hoorzitting van 14 december. Bovendien is er ook een debat op 21 december. Dat noemen wij een AO Bedrijfslevenbeleid. Dan spreken we precies over dit onderwerp. Wat mij betreft is het prima om hier een brief over te vragen maar er is op dit moment geen reden voor een debat. De voorzitter: Dus geen steun. De heer Amhaouch (CDA): Voorzitter ik denk dat de heer Van der Lee wel heel snel in de bestuurskamer stuitert. Ik zou inderdaad de volgorde van de collega van D66 willen afwachten. De heer Veldman (VVD): Voorzitter daar kan ik me bij aansluiten. Er komt een hoorzitting aan. We hebben 21 december een AO Bedrijfslevenbeleid en daar kan het heel goed bij betrokken worden als de heer Van der Lee dat wil. Dus geen steun voor een debat.De heer Nijboer (PvdA): Voorzitter Nederland heeft 14 miljard geboden. Het is nu wachten op het bod van Engeland. Een zeer onwenselijke situatie! Het zou heel terecht zijn dat we hierover een debat hebben. De voorzitter: Dus u steunt het. De heer Wassenberg (PvdD): Daar sluit ik mij bij aan: steun voor een debat. De voorzitter: Mijnheer Van der Lee? De heer Van der Lee (GroenLinks): Ik zie dat er een meerderheid is — daar sluit ik me dan zelf ook bij aan — om een brief te vragen. Het zou goed zijn als die er voor het AO is. Ik zet voor de zekerheid het debat graag op de lijst met dertigledendebatten want die 30 leden zijn er. Ik denk dat we in de toekomst nog vaker over dit hele belangrijke onderwerp zullen spreken. Dank u wel. De voorzitter: Dank u wel. Verder stel ik voor het stenogram van dit deel van de vergadering door te geleiden naar het kabinet. Mevrouw Özütok tot slot namens GroenLinks. Mevrouw Özütok (GroenLinks): Dank u wel voorzitter. Vanmorgen konden wij in de media vernemen dat vrouwen vaak minder verdienen dan mannen doordat de werkgevers vragen naar het laatste loon en vrouwen dus niet ingedeeld worden naar kennis en kunde. GroenLinks wil hierover graag een debat met de minister van Onderwijs Cultuur en Wetenschap en voorafgaand aan dat debat zou ik graag een brief van de minister willen. Mevrouw Den Boer (D66): Wij zouden eerst heel graag een brief zien en daarna steun voor het debat. De voorzitter: Mevrouw Geluk. U moet het knopje van de interruptiemicrofoon ingedrukt houden. Mevrouw Geluk-Poortvliet (CDA): Voorzitter geen steun voor een debat wel voor de brief. De heer Wassenberg (PvdD): Steun voor het debat. De heer Jasper van Dijk (SP): Steun.De heer Nijboer (PvdA): Nooit je inkomensgegevens geven voorzitter want de uitkomst is oneerlijk dus steun voor het debat. De heer Beertema (PVV): Geen steun voor een debat. De heer Van Oosten (VVD): Geen steun voor een debat; een brief is prima. De voorzitter: Geen meerderheid mevrouw Özütok. Mevrouw Özütok (GroenLinks): Ja maar ik hoor wel een meerderheid steun geven voor de brief. Ik zou de brief graag willen krijgen voorafgaand aan het debat dat gisteren hier is afgesproken met de minister van Justitie en OCW. Dank u wel. De voorzitter: Dank u wel. Voor een brief heeft u geen meerderheid nodig zeg ik erbij. Ik stel voor het stenogram van dit deel van de vergadering door te geleiden naar het kabinet. Dank u wel. De vergadering wordt enkele ogenblikken geschorst.