9 Stemmingen Implementatiewet richtlijn en verordening kapitaalvereisten Aan de orde zijn de stemmingen in verband met het wetsvoorstel Wijziging van de Wet op het financieel toezicht en enige andere wetten ter implementatie van richtlijn 2013/36/EU van het Europees Parlement en de Raad van 26 juni 2013 betreffende toegang tot het bedrijf van kredietinstellingen en het prudentieel toezicht op kredietinstellingen en beleggingsondernemingen tot wijziging van Richtlijn 2002/87/EG en tot intrekking van de Richtlijnen 2006/48/EG en 2006/49/EG (PbEU 2013 L 176) en ter implementatie van verordening (EU) nr. 575/2013 van het Europees Parlement en de Raad van 26 juni 2013 betreffende prudentiÃ«le vereisten voor kredietinstellingen en beleggingsondernemingen en tot wijziging van Verordening (EU) nr. 648/2012 (PbEU 2013 L 176) (Implementatiewet richtlijn en verordening kapitaalvereisten) (33849). (Zie wetgevingsoverleg van 14 april 2014.) In stemming komt het gewijzigde amendement-Aukje de Vries (stuk nr. 10 I). De voorzitter: Ik constateer dat de aanwezige leden van de fracties van de PVV Van Vliet en de VVD voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement het andere op stuk nr. 10 voorkomende gewijzigde amendement als verworpen kan worden beschouwd. De voorzitter: De aanwezige leden van de fractie van de VVD wordt aantekening verleend dat zij geacht wensen te worden tegen het in artikel I onderdeel OO onder 2 opgenomen onderdeel c te hebben gestemd. In stemming komt het wetsvoorstel. De voorzitter: Ik constateer dat de aanwezige leden van de fracties van de PVV Van Vliet de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor dit wetsvoorstel hebben gestemd en de aanwezige leden van Groep Bontes/Van Klaveren ertegen zodat het is aangenomen.