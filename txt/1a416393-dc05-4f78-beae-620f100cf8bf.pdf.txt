9 Stemming Negende incidentele suppletoire begroting inzake tijdelijk prijsplafond energie voor kleinverbruikers Aan de orde is de stemming in verband met het wetsvoorstel Wijziging van de begrotingsstaat van het Ministerie van Economische Zaken en Klimaat (XIII) voor het jaar 2022 (Negende incidentele suppletoire begroting inzake tijdelijk prijsplafond energie voor kleinverbruikers) (36220). (Zie vergadering van 30 november 2022.) De voorzitter: Alvorens we gaan stemmen over het wetsvoorstel zijn er twee stemverklaringen. Allereerst is de heer Omtzigt en dan mevrouw Van der Plas BBB. De heer Omtzigt (Lid Omtzigt): Voorzitter. Het prijsplafond houdt in dat alle huishoudens met een kleinverbruikaansluiting twee keer €190 euro gekregen hebben. Twee maanden geleden heb ik hier voorgesteld om dat niet uit te betalen aan huishoudens met een vast energiecontract. Die hadden geen compensatie nodig want die hebben geen gestegen energiekosten dit jaar maar gedaalde energiekosten door een lagere btw. Het is echter aan iedereen uitbetaald en dat heeft 1 miljard extra gekost. Huishoudens die bijvoorbeeld een grootverbruikaansluiting hebben die in hun appartementencomplex doorgegeven wordt per huishouden en wel gestegen energiekosten hebben hebben geen gebruik kunnen maken van deze regeling. De regeling is al ingegaan dus we kunnen wel tegenstemmen maar het geld is al uitgekeerd. De Kamer heeft net besloten om het niet te toetsen aan de Grondwet en geen maximumprijzen in te stellen zodat wij straks zelf gasprijzen van €460 gaan vergoeden onder het prijsplafond. Ik ben niet principieel tegen een prijsplafond. Sterker nog ik denk dat mensen dat keihard nodig hebben maar ik ben wel tegen deze uitvoering. Daarom zal ik tegenstemmen. De voorzitter: Dank u wel meneer Omtzigt. Dan geef ik het woord aan mevrouw Van der Plas BBB ook voor een stemverklaring. Mevrouw Van der Plas (BBB): Dank u wel voorzitter. Ik kan heel erg meegaan in wat de heer Omtzigt zegt. Ook bij mij schuurt dat enorm. Toch zal ik voor het wetsvoorstel stemmen omdat miljoenen mensen gewoon financieel heel erg in de knel zitten. Ik hoop dat de mensen die de twee keer €190 niet nodig hebben die zullen doneren aan een goed doel of aan een voedselbank. Dus hoewel het heel erg schuurt ga ik om deze reden toch voor het wetsvoorstel stemmen. De voorzitter: Dank u wel mevrouw Van der Plas.In stemming komt het wetsvoorstel. De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA BBB de PVV FVD en Groep Van Haga voor dit wetsvoorstel hebben gestemd en de leden van de overige fracties ertegen zodat het is aangenomen.