22 Stemmingen moties Hersteloperatie kinderopvangtoeslagen Aan de orde zijn de stemmingen over moties ingediend bij het VAO Hersteloperatie kinderopvangtoeslagen te weten: - de motie-Leijten c.s. over gedupeerden voor 1 februari 2021 een brief sturen met het verzoek zich te melden bij de UHT (31066 nr. 721); - de motie-Leijten/Nijboer over volledige inzage voor de ouders in de gegevens op basis waarvan zij beoordeeld worden (31066 nr. 722); - de motie-Bromet over meer slachtoffers bij de hersteloperatie betrekken door hen op nieuwe manieren te bereiken (31066 nr. 723); - de motie-Omtzigt over een "hotspot archief toeslagenschandaal" inrichten (31066 nr. 724); - de motie-Omtzigt over een oplossing zoeken voor ouders die onder bewind staan of in de Wsnp zitten (31066 nr. 725); - de motie-Lodders/Van Weyenberg over creatieve mogelijkheden voor gegevensuitwisseling over gedupeerde ouders (31066 nr. 726). (Zie vergadering van 5 november 2020.) De voorzitter: De motie-Omtzigt (31066 nr. 724) is in die zin gewijzigd dat zij thans luidt: Motie De Kamer gehoord de beraadslaging constaterende dat er archieven van bezwaarstukken in de toeslagenaffaire te vroeg en illegaal vernietigd zijn; constaterende dat er in het toeslagenschandaal zeer regelmatig stukken lange tijd zoek geweest zijn; verzoekt de regering een "hotspot archief toeslagenschandaal" in te richten en ervoor te zorgen dat daar fysiek kopieën aanwezig zijn van alle relevante archiefstukken inclusief die uit persoonlijke dossiers; verzoekt de regering geen stukken over de kinderopvangtoeslag te vernietigen maar alle stukken over te brengen naar de hotspot en de opzet daarvan initieel en permanent door de ADR of de Inspectie Overheidsinformatie te laten toetsen; verzoekt de regering tevens te rapporteren over de stand van deze operatie voor 20 januari 2021 en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 728 was nr. 724 (31066). De voorzitter: De motie-Omtzigt (31066 nr. 725) is in die zin gewijzigd dat zij thans luidt: Motie De Kamer gehoord de beraadslaging constaterende dat een fors aantal ouders in de kinderopvangtoeslagaffaire onder bewind staan of in de Wet schuldsanering natuurlijke personen zitten; van mening dat er voor ouders echt een einde aan de problemen moet komen; verzoekt de regering ervoor te zorgen dat ouders die nu door de onterechte terugvorderingen in de schulden zijn gekomen onder bewind staan of in de Wsnp zitten na afronding ook echt een nieuwe start kunnen maken; verzoekt de regering om samen met schuldhulpverleners bewindvoerders en hun brancheorganisaties ervoor te zorgen dat na de compensatie de financiële problemen die zijn ontstaan door de terugvordering van toeslagen in zijn geheel zijn opgelost en de ouders die recht hebben op compensatie ook financiële ruimte overhouden om een nieuwe start te maken; verzoekt de regering ten slotte de Kamer hierover bij de volgende voortgangsrapportage te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 729 was nr. 725 (31066). Ik stel vast dat wij nu over deze gewijzigde moties kunnen stemmen. In stemming komt de motie-Leijten c.s. (31066 nr. 721). De voorzitter: Ik constateer dat deze motie met algemene stemmen is aangenomen. In stemming komt de motie-Leijten/Nijboer (31066 nr. 722). De voorzitter: Ik constateer dat deze motie met algemene stemmen is aangenomen. In stemming komt de motie-Bromet (31066 nr. 723).De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Omtzigt (31066 nr. 728 was nr. 724). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Omtzigt (31066 nr. 729 was nr. 725). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Lodders/Van Weyenberg (31066 nr. 726). De voorzitter: Ik constateer dat deze motie met algemene stemmen is aangenomen.