7 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Dik-Faber/Klaver (31793 nr. 128) Daartoe wordt besloten. De voorzitter: Voordat wij gaan stemmen geef ik eerst het woord aan mevrouw Schouten. Mevrouw Schouten (ChristenUnie): Voorzitter. Ik vraag om uitstel van de stemmingen bij punt 6 en punt 7 met betrekking tot de wijziging van de socialezekerheidswetten in verband met de regeling van de bestuurlijke boete. Ik moet nog een amendement wijzigen en dat is nog niet rond. Daarom vraag ik om een week uitstel van de stemmingen. De voorzitter: Ik hoor graag of hiervoor een meerderheid is. De heer Van Weyenberg (D66): Prima. De heer Kerstens (PvdA): Ik vind het ook een goed idee. De heer Pieter Heerma (CDA): Ook akkoord. De heer De Graaf (PVV): Geen probleem mee. Mevrouw Van Tongeren (GroenLinks): Akkoord. Mevrouw Schut-Welkzijn (VVD): Akkoord. De voorzitter: Een meerderheid is voor dit voorstel. Wij stemmen vandaag dus niet over de punten 6 en 7 van de stemmingslijst.