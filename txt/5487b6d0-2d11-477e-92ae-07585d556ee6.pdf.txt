13 Stemmingen moties Veiligheidsonderwerpen Aan de orde zijn de stemmingen over moties ingediend bij het VAO Veiligheidsonderwerpen te weten: - de motie-Helder over stopzetten van subsidie voor straatcoaches en buurtvaders (28684 nr. 413); - de motie-Oskam over het maximaal besteedbare bedrag voor gedetineerden (28684 nr. 414); - de motie-Oskam over lering trekken uit uitstapprogramma's (28684 nr. 415); - de motie-Oskam over een recherche-eenheid tegen outlawmotorgangs (28684 nr. 416); - de motie-Kooiman over straatcoaches vervangen door wijkagenten (28684 nr. 417). (Zie vergadering van 8 oktober 2014.) De voorzitter: De motie-Helder (28684 nr. 413) is in die zin gewijzigd dat zij thans luidt: Motie De Kamer gehoord de beraadslaging constaterende dat er (veel) gemeenschapsgelden gaan naar projecten waarin straatcoaches/buurtvaders overlast en criminaliteit moeten voorkomen; constaterende dat de regering slechts meldt dat het resultaat van dergelijke projecten afhankelijk is van de "specifieke lokale omstandigheden" zonder een (duidelijke) conclusie en gevolgen aan het rapport van Movisie over dit onderwerp te verbinden; constaterende dat er straatcoaches/buurtvaders zijn die de criminaliteit en overlast eerder stimuleren dan tegengaan zoals bijvoorbeeld de buurtvader die weigert de derde overvaller in Deurne aan te geven; verzoekt de regering de subsidie die voor straatcoaches en buurtvaders wordt gebruikt per direct stop te (laten) zetten dan wel in ieder geval de straatcoaches en buurtvaders die politie en justitie niet helpen bij het oppakken/straffen van daders per direct te (laten) ontslaan of ontheffen van deze functie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 419 was nr. 413 (28684).De voorzitter: De motie-Oskam (28684 nr. 414) is in die zin gewijzigd dat zij thans luidt: Motie De Kamer gehoord de beraadslaging overwegende dat gedetineerden in Nederland €500 per maand op hun rekening kunnen laten storten en er binnen de inrichtingen wisselend wordt omgegaan met het maximaal besteedbare bedrag van €100 per week; overwegende dat outlawmotorgangs speciale fondsen hebben om gedetineerde leden te voorzien van deze gelden; overwegende dat het bedrag van €500 veel te hoog is voor de bestedingsmogelijkheden van gedetineerden en tevens onverstandig omdat zij hiermee invloed kunnen uitoefenen op hun omgeving; verzoekt de regering dit bedrag van €500 terug te brengen naar €250 per maand voor gesloten en halfopen inrichtingen en zorg te dragen voor adequaat toezicht op de besteding van deze gelden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 420 was nr. 414 (28684). Ik stel vast dat wij nu over deze gewijzigde moties kunnen stemmen. De voorzitter: Ik geef gelegenheid tot het afleggen van een stemverklaring vooraf. Mevrouw Helder (PVV): Voorzitter. De PVV vindt dat gedetineerden in de gevangenis moeten werken ook voor een natje en een droogje. Wij zijn principieel tegen het ontvangen van gelden van buitenaf. De motie-Oskam op stuk nr. 414 gaat van een geheel ander uitgangspunt uit vandaar dat de PVV tegen deze motie zal stemmen. In stemming komt de gewijzigde motie-Helder (28684 nr. 419 was nr. 413). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Oskam (28684 nr. 420 was nr. 414).De voorzitter: Ik constateer dat de aanwezige leden van de fracties van het CDA de SGP Van Vliet en 50PLUS/Baay-Timmerman voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Oskam (28684 nr. 415). De voorzitter: Ik constateer dat de aanwezige leden van de fracties van het CDA de ChristenUnie de SGP 50PLUS/Baay-Timmerman D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Oskam (28684 nr. 416). De voorzitter: Ik constateer dat de aanwezige leden van de fracties van het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kooiman (28684 nr. 417). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de SGP GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.