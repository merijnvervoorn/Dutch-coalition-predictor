12 Eurogroep/Ecofin-Raad Aan de orde zijn de stemmingen over moties ingediend bij het VAO Eurogroep/Ecofin-Raad te weten: - de motie-Nijboer over sectorspecifieke maatregelen en een economisch stimuleringspakket (21501-07 nr. 1659); - de motie-Nijboer over stimuleringspakketten om het economische en maatschappelijke leed van de pandemie te ledigen (21501-07 nr. 1660); - de motie-Alkaya over mogelijke stimuleringsmaatregelen uitwerken die kunnen worden ingezet wanneer de economische situatie daarom vraagt (21501-07 nr. 1661); - de motie-Alkaya over verzet tegen een stelsel waarin welvaartsverschuiving plaatsvindt van schuldenaars naar investeerders (21501-07 nr. 1662); - de motie-Azarkan over de Kamer regelmatig updaten over de effecten van de genomen maatregelen (21501-07 nr. 1663); - de motie-Azarkan over bevorderen dat banken niet overgaan tot een negatieve spaarrente op spaartegoeden tot 100.000 euro (21501-07 nr. 1664). (Zie vergadering van heden.) In stemming komt de motie-Nijboer (21501-07 nr. 1659). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. De heer Nijboer (PvdA): Voorzitter. Normaal gesproken zou dit leiden tot een hoofdelijke stemming waarbij de uitslag 75-75 zou zijn. Dit betekent dat de motie uiteindelijk niet is aangenomen. Ik zou dit — ik wil het geen circus noemen want het is een parlement — niet opvoeren maar het leidt er wel toe dat we kunnen vaststellen dat echt de helft van dit parlement ... Dat er dus geen meerderheid in dit parlement is om die stimuleringsmaatregelen niet te nemen. Het is dus een nadrukkelijke oproep om meer te doen om de economische effecten van de coronacrisis te verzachten. Dank u wel. De voorzitter: De motie wordt dus aangehouden? De heer Nijboer (PvdA): Nee de motie wordt ingetrokken want zij is op morgen gericht.De voorzitter: Aangezien de motie-Nijboer (21501-07 nr. 1659) is ingetrokken maakt zij geen onderwerp van beraadslaging meer uit. In stemming komt de motie-Nijboer (21501-07 nr. 1660). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Alkaya (21501-07 nr. 1661). De voorzitter: Ik constateer dat deze motie met algemene stemmen is aangenomen. In stemming komt de motie-Alkaya (21501-07 nr. 1662). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Azarkan (21501-07 nr. 1663). De voorzitter: Ik constateer dat deze motie met algemene stemmen is aangenomen. In stemming komt de motie-Azarkan (21501-07 nr. 1664). De voorzitter: Ik constateer dat deze motie met algemene stemmen is aangenomen. De voorzitter: Hiermee zijn we aan het eind gekomen van de stemmingen. Dank jullie wel ook de minister van Financiën. De vergadering wordt van 17.40 uur tot 18.38 uur geschorst.