7 Regeling van werkzaamheden De voorzitter: Ik stel aan de Kamer voor de Eerste Kamer te laten weten dat de heer Pieter Heerma de plaats zal innemen van de heer Van Hijum bij de verdediging van het Voorstel van wet tot wijziging van de Wet aanpassing arbeidsduur teneinde flexibel werken te bevorderen (32889). Op verzoek van een aantal leden stel ik voor enkele door hen ingediende moties opnieuw aan te houden. Dit betekent dat de in artikel 69 tweede lid van het Reglement van Orde genoemde termijn van twee maanden voor de volgende moties opnieuw gaat lopen: 21501-32-681; 26991-449; 30196-270; 32336-37; 33400-VI110; 32813-31; 31389-111; 21501-32-752; 33576-24; 28286736; 28286-737; 28286-740; 28286-738; 28286-739; 28286735; 33400-XIII-113; 33400-XIII-114; 33400-XIII-106; 31389101; 33400-XIII-115; 33400-XIII-117; 33400-XIII-118; 3352978; 33750-XIII-80; 33920-6; 33605-XIII-15; 28973-145; 28286738; 21501-32-770; 33576-34; 33576-35. Tevens deel ik mee dat de volgende aangehouden moties zijn vervallen: 32824-82; 27923-191; 31793-106; 30872-174; 29453-361; 30234-109; 33529-69; 23645-583. Ik stel voor toe te voegen aan de agenda: - het VSO over de reactie op de door LTO aangeboden petitie over muizenschade in Noord-Nederland (27858 nr. 298) met als eerste spreker mevrouw Ouwehand van de Partij voor de Dieren; - het VSO over vrijwillige ouderbijdrage in het primair onderwijs (31293 nr. 221) met als eerste spreker mevrouw Siderius van de SP; - het VSO over afstemming van erkenning van beroepskwalificaties met buurlanden (22452 nr. 44) met als eerste spreker mevrouw Straus van de VVD. Overeenkomstig de voorstellen van de voorzitter wordt besloten. De voorzitter: Het woord is aan de heer Van Gerven van de SP. De heer Van Gerven (SP): Voorzitter. Wij werden alweer twee of drie maanden geleden opgeschrikt door heel ernstige signalen van het ziekenhuis ZorgSaam in Terneuzen Zeeuws-Vlaanderen: een verlies van 7 miljoen over 2013 en een verwacht verlies van 25 miljoen in 2014. Wij begrijpen dat daar grote acute problemen zijn en dat een faillissement dreigt. Een cruciale rol daarbij speelt CZ het Centraal Ziekenfonds want 80% van de patiënten daar is verzekerd bij CZ. Wij willen een debat met de minister om een tweede Ruwaard van Putten Ziekenhuis-scenario te voorkomen. Dat debat moet spoedig worden gehouden. Ik vraag daarvoor steun aan de Kamer.De voorzitter: Er is een verzoek om steun voor het spoedig houden van een debat over een dreigend faillissement voor het ziekenhuis ZorgSaam in Terneuzen. Mevrouw Klever (PVV): Ik steun het verzoek om een debat. We moeten echt niet nog meer ziekenhuizen in krimpgebieden hebben die failliet gaan. We moeten daar zeker snel met de minister over spreken. Mevrouw Ouwehand (PvdD): Steun voor het verzoek. De heer Rutte (VVD): De minister heeft vorige week een heel goede brief over zorg in krimpgebieden geschreven. Ik snap heel goed dat de heer Van Gerven zich daar zorgen over maakt. Het is goed om daar op niet al te lange termijn in brede zin over te praten. Laten wij via de procedurevergadering snel een AO daarover regelen en dan deze kwestie grondig bespreken. De voorzitter: U deelt de mening dat erover moet worden gesproken maar niet in een plenair debat naar aanleiding van één situatie. De heer Rutte (VVD): Precies. De heer Dijkgraaf (SGP): Ik sluit mij daarbij aan. Het lijkt mij goed om het breed in een AO te bespreken. Het lijkt mij echter ook goed om een brief over deze heel specifieke situatie te krijgen want het is wel een dreigende situatie in een krimpgebied. Ik wil dus wel een brief maar steun niet het verzoek om een debat. De voorzitter: Mijnheer Rutte u hebt een nabrander zo zie ik. De heer Rutte (VVD): Ik was vergeten dat ik mijn woorden mede namens de Partij van de Arbeid sprak. De heer Van Gerven (SP): Ik dank de heer Rutte voor het ook nog noemen van de Partij van de Arbeid want de bezetting van de Kamer is nog wat mager op deze dag na de verkiezingen. Ik begrijp dat er geen meerderheid is voor het houden van een debat nu. Ik stel voor dat de minister die volgens mij twee weken geleden nog in dat gebied is geweest op korte termijn een brief stuurt het liefst voor aanstaande dinsdag om 12.00 uur over de huidige stand van zaken en over hoe het zit met de signalen over de faillissementsdreiging die ik heb gehoord. Dan kunnen wij die in de procedurevergadering van de commissie volgende week betrekken bij de besluit-vorming over het spoedig voeren van het debat in wat mij betreft een AO. De voorzitter: Voor het stenogram merk ik op dat ik instemmend geknik van de Kamerleden zie. Ik zal het stenogram van dit gedeelte van de vergadering doorgeleiden naar het kabinet met het verzoek om de reactie voor de procedurevergadering van de vaste commissie voor VWS volgende week te sturen zodat de commissie daar in de procedurevergadering over kan spreken. Het woord is aan de heer Geurts. O het is mijnheer Knops. Mijnheer Geurts is een beetje veranderd. Nee hoor! Mijnheer Knops ga uw gang. De heer Knops (CDA): Ja sommige mensen transformeren heel snel voorzitter. De heer Geurts zit in een overleg dus hij kan hier niet zijn. Namens hem wil ik rappelleren over de onbeantwoorde vragen aan de staatssecretaris van Economische Zaken over Gemeenschappelijke Marktordeningsubsidies en de rol van de Nederlandse overheid. De voorzitter: Dat zijn vragen die zijn ingezonden op 16 januari. Op 5 februari is er een bericht van uitstel gekomen. Ik zal het stenogram van dit gedeelte van de vergadering doorgeleiden naar het kabinet. Hiermee is een einde gekomen aan de regeling van werkzaamheden. De vergadering wordt enkele ogenblikken geschorst.