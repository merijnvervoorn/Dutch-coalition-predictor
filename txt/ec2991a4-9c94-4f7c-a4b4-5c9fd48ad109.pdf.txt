27 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor toe te voegen aan de agenda van de Kamer: - het wetsvoorstel Wijziging van de Postwet 2009 in verband met de wijziging van de toegangsregulering van postvervoerders tot een landelijk netwerk voor postaanbieding de borging van de continuïteit van de universele postdienst de flexibilisering van de eisen aan de universele postdienst en de bescherming van de arbeidspositie van postbezorgers (35423); - het wetsvoorstel Wijziging van de Mijnbouwwet (het verwijderen of hergebruiken van mijnbouwwerken en investeringsaftrek) (35462); - het wetsvoorstel Regels ter bevordering van de totstandkoming en realisatie van maatschappelijke initiatieven gericht op duurzame ontwikkeling door na een daartoe strekkend verzoek deze initiatieven in regelgeving op te nemen (Wet ruimte voor duurzaamheidsinitiatieven) (35247). Aangezien alle ingeschreven sprekers zich hebben teruggetrokken stel ik voor het VSO Verkeersveiligheid van de agenda af te voeren. Op verzoek van de fractie van de PVV benoem ik in de vaste commissie voor Volksgezondheid Welzijn en Sport het lid Jansen tot lid in plaats van het lid Edgar Mulder. Op verzoek van een aantal leden stel ik voor de volgende door hen ingediende moties opnieuw aan te houden: 33037317; 35000-XIV-23; 25087-199. Ik stel voor toe te voegen aan de agenda: - het VAO Toereikendheid en doelmatigheid onderwijsbekostiging met als eerste spreker mevrouw Westerveld namens GroenLinks; - het VAO Aanvraag gegevensuitwisseling/Gegevensbescherming/ICT/E-Health/Slimme zorg/Administratieve lasten met als eerste spreker mevrouw Van den Berg namens het CDA; - het VAO Visserij met als eerste spreker de heer Weverling namens de VVD; - het VAO Klimaatakkoord gebouwde omgeving met als eerste spreker de heer Koerhuis namens de VVD. Overeenkomstig de voorstellen van de voorzitter wordt besloten. De voorzitter: Dan zou ik de heer Ziengs het woord geven namens de vaste commissie voor Binnenlandse Zaken maar ik zie hem niet. Dan ga ik naar de heer Wilders. Het mag ook bij de interruptiemicrofoon. Ik hoor dat de heer Ziengs eraan komt. Dan krijgt hij straks het woord. De heer Wilders.De heer Wilders (PVV): Voorzitter dank u wel. Morgen hebben we een belangrijk debat over corona. Mijn enige bescheiden vraag is of we de spreektijd met één minuut zouden kunnen uitbreiden naar vijf minuten. De voorzitter: Heeft iemand daar bezwaar tegen? Nee? Dan gaan we dat doen. Meneer Ziengs u mag inmiddels de microfoon pakken en spreken namens de vaste commissie voor Binnenlandse Zaken. De heer Ziengs (VVD): Ik moest er nog hard voor lopen voorzitter. De voorzitter: Dat zie ik. De heer Ziengs (VVD): Maar het is gelukt. Goed voor de conditie. De aanvraag is als volgt. Er was weer wat zaalruimte zo heb ik begrepen. De voorzitter: Nou … De heer Ziengs (VVD): Min of meer in ieder geval. Morgen zal er een WGO plaatsvinden over de Tijdelijke wet verkiezingen covid-19. We hebben binnenkort gemeentelijke herindelingen. Ik wil de vooraankondiging doen dat er ook nog stemmingen te verwachten zijn op donderdag. Daarvoor sta ik hier als voorzitter van die vaste Kamercommissie. De voorzitter: Dat is goed overgekomen meneer Ziengs. Jullie hebben morgen of donderdag als het goed is een notaoverleg. Daarna willen jullie over de ingediende moties stemmen. De heer Ziengs (VVD): Het staat voor morgenmiddag gepland ja. De voorzitter: Prima. Dan zullen we daar in de planning rekening mee houden. Dank u wel meneer Ziengs. Heb ik niemand overgeslagen of vergeten? Nee? Dan zijn we hiermee aan het einde gekomen van de regeling van werkzaamheden. De vergadering wordt van 15.35 uur tot 16.00 uur geschorst.