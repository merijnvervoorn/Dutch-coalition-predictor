19 Stemming motie Duurzaam vervoer Aan de orde is de stemming over een aangehouden motie ingediend bij het tweeminutendebat Duurzaam vervoer te weten: - de motie-De Hoop over voldoende zekerheid bieden voor het overeind blijven van de huidige dienstregelingen (31305 nr. 345). (Zie vergadering van 1 juni 2022.) In stemming komt de motie-De Hoop (31305 nr. 345). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de fracties van D66 de ChristenUnie de VVD en het CDA ertegen zodat zij is verworpen. De heer Wassenberg Partij voor de Dieren. De heer Wassenberg (PvdD): Voorzitter. Helemaal aan het begin stemden wij over dierproeven. Dat was onder punt 6 de allereerste motie de motie op stuk nr. 128. Daar heeft de Kamer in grote meerderheid voor gestemd. Veel dank daarvoor. Maar de minister had die ontraden. Dus ik zou graag een brief van de minister willen over hoe hij die gaat uitvoeren. De voorzitter: Dank u wel. We zullen dit doorgeleiden naar het kabinet. Dan dank ik u zeer ook de minister voor haar aanwezigheid hier. Ik schors de vergadering voor een enkel moment en dan gaan we over tot de regeling van werkzaamheden. De vergadering wordt enkele ogenblikken geschorst.