13 Stemming motie Tweede incidentele suppletoire begroting inzake COVID-19crisismaatregel herverzekering leverancierskredieten Aan de orde is de stemming over een motie ingediend bij de behandeling van het wetsvoorstel Wijziging van de begrotingsstaat van het Ministerie van Financiën (IXB) voor het jaar 2020 (Tweede incidentele suppletoire begroting inzake COVID-19 crisismaatregel herverzekering leverancierskredieten) te weten: - de motie-Alkaya c.s. over ervoor zorgen dat het bedrijfsleven de geleden schade draagt (35433 nr. 6). (Zie wetgevingsoverleg van 15 april 2020.) In stemming komt de motie-Alkaya c.s. (35433 nr. 6). De voorzitter: Ik constateer dat de leden van de fracties van de SP de PvdA GroenLinks de PvdD DENK en Van Kooten-Arissen voor deze motie hebben gestemd en de leden van de overige fracties ertegen zodat zij is verworpen. De heer Azarkan. De heer Azarkan (DENK): Voorzitter. Het zijn drukke tijden bij de fractie van DENK. Vandaar dat wij ons even lieten afleiden. De voorzitter: Dat is ons niet opgevallen. De heer Azarkan (DENK): Dat dacht ik al. Bij de stemmingen over de Tijdelijke wet verlenging tijdelijke huurovereenkomsten willen wij bij de stemming over het amendement-Smeulders (35431 nr. 21I) worden geacht vóór te hebben gestemd. Ik zat niet op te letten. De voorzitter: Dan zal deze opmerking in de Handelingen worden opgenomen.