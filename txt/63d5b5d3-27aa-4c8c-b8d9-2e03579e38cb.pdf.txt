7 Regeling van werkzaamheden De voorzitter: Ik stel voor dinsdag aanstaande ook te stemmen over de brief van de vaste commissie voor Veiligheid en Justitie over het opmaken van een voordracht van drie kandidaten ter vervulling van een vacature in de civiele kamer van de Hoge Raad (33785 nr. 15). Op verzoek van de aanvragers stel ik voor de volgende debatten van de agenda van de Kamer af te voeren: - het debat over de controles op zware verkeersovertredingen; - het debat over het bericht dat de EU rekeningrijden wil invoeren. Ik stel voor de volgende wetsvoorstellen toe te voegen aan de agenda van de Kamer: - het wetsvoorstel Goedkeuring van het op 27 september 2012 te Straatsburg tot stand gekomen Verdrag van Straatsburg van 2012 inzake de beperking van aansprakelijkheid in de binnenvaart (CLNI 2012) (Trb. 2013 72) (34621) en het wetsvoorstel Wijziging van Boek 8 van het Burgerlijk Wetboek in verband met de uitvoering van het Verdrag van Straatsburg van 2012 inzake de beperking van aansprakelijkheid in de binnenvaart (CLNI 2012) (Trb. 2013 72) (34622); - het wetsvoorstel Wijziging van de Uitvoeringswet verordening Europese procedure voor geringe vorderingen en de Uitvoeringswet verordening Europese betalingsbevelprocedure ter uitvoering van Verordening (EU) 2015/2421 van het Europees Parlement en de Raad van 16 december 2015 tot wijziging van verordening (EG) nr. 861/2007 tot vaststelling van een Europese procedure voor geringe vorderingen en Verordening (EG) nr. 1896/2006 tot invoering van een Europese betalingsbevelprocedure (PbEU 2015 L 341/1) (34609). Ik deel mee dat de volgende aangehouden moties zijn vervallen: 31289-155; 34550-XII-45; 34550-VIII-33; 27625-358; 27926273; 28642-91; 29628-672; 34550-XII-34; 34550-XII-42; 34550VIII-32; 30196-454; 34348-88; 31293-342; 34550-XVI-40; 34550-XVI-47; 34550-XVI-49; 34550-XVI-52; 34550-XVI-61; 34550-XVII-22; 34550-XVI-80; 34550-XVI-84; 34550-XVI-87; 34550-XVI-89; 31765-221; 34550-XVII-35; 29544-752; 29502126. Aangezien voor de stukken 29383 nr. 276 en 33136 nr. 14 de termijnen zijn verstreken stel ik voor deze stukken voor kennisgeving aan te nemen. Op verzoek van een aantal leden stel ik voor de volgende door hen ingediende moties opnieuw aan te houden: 23235-161; 31239-158; 30196-394; 33043-55; 30196-324; 34228-13. Tot slot stel ik voor de volgende stukken van de stand van werkzaamheden af te voeren:34668-1; 34668-2; 19637-2275; 34047-20; 24557-144; 2017Z01636; 28345-173; 28345-142; 2017Z01937; 24587-670; 33844-11; 24587-668; 28345-174; 25883-281; 29323-09; 2017Z01508; 2017Z01381; 2017Z01295; 2017Z01134; 2017Z01124; 2017Z01120; 32793-254; 32793-253; 29477-411; 34534-4; 2017Z00411; 2017Z01097; 24587-672; 2016Z22775; 29383-277; 33136-15; 31765-262; 34104-166; 31765-261; 30982-25; 30982-24; 30982-22; 30545-193; 29515-370; 221122006; 24515-317; 26448-539; 22112-2005; 21501-31-386; 2015Z18212; 2015Z25250; 21501-31-385; 27923-227; 27923231; 31293-348; 27923-230; 31293-338; 27923-232; 27923228; 27923-225; 2016Z10481; 27923-220; 34300-VIII-147. Ik stel voor toe te voegen aan de agenda: - het VAO Ouderenmishandeling met als eerste spreker het lid Van der Burg namens de VVD; - het VAO Leraren onderwijs arbeidsmarkt en lerarenopleidingen met als eerste spreker het lid Van Meenen namens D66; - het VAO Beveiliging Kamerverkiezingen 2017 met als eerste spreker het lid Gesthuizen namens de SP. Overeenkomstig de voorstellen van de voorzitter wordt besloten. De voorzitter: Ik geef het woord aan de heer Omtzigt. De heer Omtzigt (CDA): Voorzitter. Op 17 januari heb ik vragen ingediend over de MH17 over de radargegevens die uit Rusland gekomen zijn over het feit dat de mailbox van de politiek assistent niet meer lijkt te bestaan en gegevens over het onderzoek uit de maanden onmiddellijk na de ramp er dus niet meer zijn. Ik had de regering gevraagd om die vragen binnen drie weken te beantwoorden. Die drie weken zijn voorbij. Ik zou de regering willen verzoeken om deze vragen voor dinsdag 10.00 uur een voor een te beantwoorden en die antwoorden aan de Kamer te sturen. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het eind gekomen van de regeling van werkzaamheden. De vergadering wordt enkele ogenblikken geschorst.