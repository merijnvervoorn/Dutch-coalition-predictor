13 Stemmingen moties Rapport parlementaire enquêtecommissie aardgaswinning Groningen Aan de orde zijn de stemmingen over moties ingediend bij het debat over het rapport van de parlementaire enquêtecommissie aardgaswinning Groningen te weten: - de motie-Klaver c.s. over het opzeggen van het vertrouwen in de minister van Algemene Zaken (35561 nr. 19); - de motie-Van Haga over het opzeggen van het vertrouwen in het kabinet (35561 nr. 28). (Zie vergadering van heden.) De voorzitter: Aan de orde zijn de stemmingen van woensdag 7 juni 2023. Voordat we gaan stemmen geef ik het woord aan de heer Kops van de PVV voor een stemverklaring. De heer Kops (PVV): Voorzitter. Een stemverklaring over de motie van de heer Van Haga. Die motie zegt het vertrouwen op in het kabinet. Daar zijn we het uiteraard mee eens maar dat geldt niet voor de overwegingen in deze motie. Deze motie zegt feitelijk het vertrouwen op in het kabinet met als reden dat het gasveld wordt gesloten. De heer Van Haga wil de gaswinning juist verder opschroeven. Daar zijn we het uiteraard niet mee eens. Daarom zullen wij tegen deze motie stemmen. Dank u wel. De voorzitter: Dank u wel meneer Kops. We gaan stemmen over moties ingediend bij het debat over het rapport van de parlementaire enquêtecommissie aardgaswinning Groningen. In stemming komt de motie-Klaver c.s. (35561 nr. 19). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Lid Omtzigt BBB JA21 de PVV FVD en Groep Van Haga voor deze motie hebben gestemd en de leden van de fracties van D66 de ChristenUnie de VVD de SGP en het CDA ertegen zodat zij is verworpen. In stemming komt de motie-Van Haga (35561 nr. 28). De voorzitter: Ik constateer dat de leden van de fracties van JA21 FVD en Groep Van Haga voor deze motie hebben gestemd en de leden van de fracties van de SP GroenLinks Volt DENK de PvdA de PvdD D66 Lid Omtzigt de ChristenUnie deVVD de SGP het CDA BBB en de PVV ertegen zodat zij is verworpen. Daarmee zijn we aan het einde gekomen van deze stemmingen en van deze dag. Ik dank iedereen ook de ondersteuning voor de afgelopen twee dagen.