20 Regeling van werkzaamheden De voorzitter: Ik deel de Kamer mee dat: - de vaste commissie voor Europese Zaken tot haar voorzitter heeft gekozen het lid Azmani en tot haar ondervoorzitter het lid Belhaj; - de vaste commissie voor Buitenlandse Zaken tot haar ondervoorzitter heeft gekozen het lid Voordewind; - de algemene commissie voor Buitenlandse Handel en Ontwikkelingssamenwerking tot haar voorzitter heeft gekozen het lid De Roon en tot haar ondervoorzitter het lid Veldman; - de contactgroep Duitsland tot haar voorzitter heeft gekozen het lid Omtzigt en tot haar ondervoorzitter het lid De Groot. Op verzoek van de D66-fractie benoem ik: - in de vaste commissie voor Buitenlandse zaken het lid Belhaj tot lid in plaats van het lid Pia Dijkstra en de leden Pia Dijkstra en Groothuizen tot plaatsvervangend lid in plaats van de leden Belhaj en Pechtold; - in de vaste commissie voor Europese Zaken het lid Sjoerdsma tot lid in plaats van het lid Belhaj en de leden Belhaj en Den Boer tot plaatsvervangend lid in plaats van de leden Sjoerdsma en Pechtold; - in de vaste commissie voor Justitie en Veiligheid het lid Verhoeven tot lid in plaats van het lid Van Meenen en het lid Van Meenen tot plaatsvervangend lid in plaats van het lid Verhoeven; - in de vaste commissie voor Onderwijs Cultuur en Wetenschap het lid Sneller tot lid in plaats van het lid Diertens en de leden Diertens en Van Eijs tot plaatsvervangend lid in plaats van de leden Sneller en Pechtold. Op verzoek van de PvdA-fractie benoem ik: - in de vaste commissie voor Financiën het lid Asscher tot plaatsvervangend lid in plaats van het lid Moorlag. Op verzoek van een aantal leden stel ik voor de volgende door hen ingediende moties opnieuw aan te houden: 28286-875; 34346-3; 28286-871. Ik stel voor toe te voegen aan de agenda: - het VAO Scheepvaart met als eerste spreker het lid Van Tongeren namens GroenLinks; - het VAO Arbeidsmarktbeleid in de zorg met als eerste spreker het lid Agema namens de PVV; het VAO Verwerving F-35 met als eerste spreker het lid Jasper van Dijk namens de SP. Overeenkomstig de voorstellen van de voorzitter wordt besloten.De voorzitter: Dan geef ik nu het woord aan de heer Van Rooijen namens 50PLUS die ik al een hele tijd niet heb gezien bij de regeling van werkzaamheden. De heer Van Rooijen (50PLUS): Voorzitter dank voor het knipoogje. Daar staan we dan weer samen! Voorzitter. Op 7 december heeft het Centraal Planbureau een rapport uitgebracht "Langer doorwerken: keuzes voor nu en later". Wij zouden graag aan de minister van Sociale Zaken een brief vragen en wel tijdig voor het debat over de begroting volgende week. Dat betekent dus voor aanstaande dinsdag 14.00 uur. Dan kunnen we er ook nog naar kijken. De voorzitter: Ik stel voor het stenogram van dit deel van de vergadering door te geleiden naar het kabinet. Het woord is aan mevrouw Van Tongeren namens GroenLinks. Mevrouw Van Tongeren (GroenLinks): Voorzitter. Ik wil graag een brief waarin wordt aangegeven hoe onze minister van Economische Zaken aankijkt tegen de oplopende winsten bij het Centrum Veilig Wonen. Er wordt inmiddels al 24 miljoen per jaar verdiend aan de ellende van de Groningers. Mijn tweede vraag gaat ook over een brief die we graag ontvangen voor de begrotingsbehandeling. Die gaat over het feit dat de leveringszekerheid steeds gesteld wordt als "we moeten wel zo veel gas oppompen want de leveringszekerheid …". Daarover is donderdag door de minister een brief gestuurd met een contraexpertise van DNV GL. Maar bij die stukken zit geen enkele inhoudelijke onderbouwing. De Kamer wil graag zelf kunnen volgen wat de redenering is en daarom de onderbouwing ontvangen. Dat lukt mogelijk niet voor de begroting maar dan willen we die zo spoedig mogelijk ontvangen. De voorzitter: Ik stel voor het stenogram van dit deel van de vergadering door te geleiden naar het kabinet. Het woord is aan mevrouw Van Brenk namens 50PLUS. Mevrouw Van Brenk (50PLUS): Voorzitter. De Nationale DenkTank heeft een bericht geschreven en een rapport gemaakt "Schaf sollicitatieplicht werkloze oudere af". Nou is dat al langer een wens van 50PLUS. Maar wij hebben een nieuwe minister en we hebben volgende week de begrotingsbehandeling SZW. Wij zouden dus graag een reactie van deze minister willen ontvangen zo mogelijk voor dinsdag 12.00 uur. Dank u wel.De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Het woord is aan mevrouw Diertens van D66. Mevrouw Diertens (D66): Dank u wel voorzitter. Ik wil graag een debat aanvragen over seksuele intimidatie en misbruik in de sport. Vanmorgen is hierover een rapport uitgebracht. Vooral het percentage kinderen dat misbruikt is is schokkend. Om dit debat goed voor te bereiden zal ik via de procedurevergadering ook een rondetafel aanvragen met de onderzoekscommissie die vanochtend het rapport heeft uitgebracht. De voorzitter: Goed maar het gaat hier om het aanvragen van een debat. Ik zie mevrouw Bruins Slot van het CDA. Mevrouw Bruins Slot (CDA): Kinderen en hun ouders moeten erop kunnen vertrouwen dat ze in een veilige omgeving kunnen sporten. Daarom steun voor het debat maar het lijkt me wel verstandig om ook eerst de reactie van de minister voor Medische Zorg af te wachten. Maar ook steun voor het rondetafelgesprek. De heer Van Nispen (SP): De SP steunt natuurlijk van harte dit debat maar we hebben nog geen kabinetsreactie. Die reactie wil ik eerst hebben niet alleen van de minister voor Medische Zorg maar ook van de minister van Justitie en Veiligheid. Mevrouw Gerbrands (PVV): Steun voor het debat na de kabinetsreactie. De heer Van der Lee (GroenLinks): Steun voor het debat en de reactie vanuit het kabinet. De heer Van der Staaij (SGP): Ook wat de SGP betreft steun voor het debat. Wel graag een kabinetsreactie vooraf. De heer Gijs van Dijk (PvdA): Daar kan ik me bij aansluiten. Steun voor debat en reactie. De heer Öztürk (DENK): Alle steun vanuit DENK. De heer Voordewind (ChristenUnie): Steun voor debat en kabinetsreactie. De heer Rudmer Heerema (VVD): Absoluut steun voor het debat maar ik wil daarbij aangeven dat ik het ook belangrijk vind dat we wat meer informatievan de sportbonden zelf krijgen. Wellicht kan dat via een procedurevergadering in een rondetafelgesprek. Dat wil ik graag meegeven aan de indiener. Mevrouw Sazias (50PLUS): Daar wil ik me graag bij aansluiten. Dus een reactie van het kabinet maar ook van de sportbonden en heel veel steun voor het debat. De heer Wassenberg (PvdD): Steun voor brief en debat. De voorzitter: U heeft een ruime meerderheid voor het houden van een debat. Verder stel ik voor het stenogram van dit deel van de vergadering door te geleiden naar het kabinet. De heer Gijs van Dijk namens de PvdA. De heer Gijs van Dijk (PvdA): Voorzitter. We hebben vanmorgen een uitgebreide diepgaande studie van het Sociaal en Cultureel Planbureau gekregen De sociale staat van Nederland. Het Cultureel Planbureau heeft goed nieuws want het gaat goed met ons het gaat goed met veel van ons het gaat goed met Nederland. Het Planbureau constateert ook een aantal knelpunten. Ik denk dat zo'n brede studie een goed debat verdient. Daarom graag een debat met daarvoor natuurlijk een uitgebreide reactie van het kabinet omdat het niet alleen Sociale Zaken raakt maar ook de zorg en van alles. De heer De Graaf (PVV): Als het zo goed gaat voorzitter dan kan het bij Sonja's goed nieuws show en anders volgende week bij de begroting want dan hebben we er alle tijd voor. De heer Pieter Heerma (CDA): Het rapport van het Sociaal en Cultureel Planbureau laat in ieder geval heel veel verschillende kanten zien. Het lijkt mij prima om daar een debat over te voeren met de minister van Sociale Zaken. Ik zou ook graag eerst een reactie willen. Dan kunnen we wat mij betreft in het voorjaar daarover een debat voeren. De heer Wiersma (VVD): Ik kan die lijn volgen. Het lijkt mij prima om dit zo snel mogelijk te bespreken. Dat kan natuurlijk bij de begrotingsbehandeling van volgende week. Daarnaast geeft de heer Van Dijk terecht aan dat het rapport heel veel terreinen raakt dus laten we daarna kijken wat dan nodig is. Eventueel een debat in het voorjaar. De voorzitter: Dus voorlopig geen steun of wel? De heer Wiersma (VVD): Een debat in het voorjaar vind ik dan prima.De voorzitter: Dus u steunt het verzoek. De heer Van Kent (SP): Steun voor het verzoek met de suggestie om het eventueel samen te voegen met het debat over de val van de middenklasse een debat dat al gepland staat naar aanleiding van het WRR-rapport dat daarover gaat. De heer Öztürk (DENK): De uitkomsten laten zien dat we zo snel mogelijk een breed debat hierover moeten voeren een apart debat. Alle steun daarvoor. De heer Verhoeven (D66): Eigenlijk dezelfde lijn als de heer Heerma dus steun voor het debat en dan later een moment waarop het goed gevoerd kan worden. De heer Van der Lee (GroenLinks): Ook steun namens de GroenLinks-fractie ook omdat een aantal ongelijkheden zich lijken te verdiepen. Het is een breed rapport dus graag een uitgebreid debat. Mevrouw Van Brenk (50PLUS): Steun voor het verzoek van de PvdA. De heer Van der Staaij (SGP): Op zichzelf prima om het in ieder geval bij de begroting van Sociale Zaken te betrekken maar ik aarzel eerlijk gezegd om steun uit te spreken in dit debat juist omdat het over zoveel verschillende beleidsterreinen gaat. Krijg je dan niet het risico als je met de minister van Sociale Zaken gaat spreken over onderwijs inkomen en allerlei andere onderdelen dat dan ook weer heel veel wordt verwezen naar andere bewindslieden? Dus daarom op dit moment even geen steun voor dit debat. De heer Wassenberg (PvdD): Wel steun voor het debat ook steun voor de kabinetsreactie liefst niet al te ver weg in 2018. De voorzitter: Meneer Gijs van Dijk u heeft een meerderheid voor het houden van een debat. Verder stel ik voor het stenogram van dit deel van de vergadering door te geleiden naar het kabinet. Daarmee zijn wij aan het einde gekomen van de regeling van werkzaamheden. Ik schors de vergadering voor enkele ogenblikken. De vergadering wordt enkele ogenblikken geschorst.