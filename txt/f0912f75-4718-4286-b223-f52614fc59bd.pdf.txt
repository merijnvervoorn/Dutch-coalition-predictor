8 Regeling van werkzaamheden (stemmingen) De voorzitter: Dan is er nu een korte regeling van werkzaamheden voor de stemmingen. Ik stel voor zo dadelijk ook te stemmen over de aangehouden motie-Amhaouch/Paternotte (35000-XII nr. 34) en de motie-Ronnes/Laan-Geselschap (32847 nr. 427). Daartoe wordt besloten. De voorzitter: Dan geef ik nu mevrouw Dik-Faber namens de ChristenUnie het woord. Mevrouw Dik-Faber (ChristenUnie): Dank u wel voorzitter. Ik zou de Kamer willen verzoeken om uitstel tot donderdag van de stemmingen onder de agendapunten 20 en 21 de stemmingen over de Wijziging van de Crisis- en herstelwet (35013). De reden daarvoor is dat er ook een amendement van mij staat waarover ik in conclaaf ben met collega's en een aantal organisaties om tot een verbeterd amendement te komen. Vandaar dus het verzoek om uitstel van de stemmingen. De voorzitter: Heeft iemand bezwaar tegen uitstel? Nee? Dan gaan we donderdag stemmen over de agendapunten 20 en 21. Mevrouw Ploumen namens de PvdA. Mevrouw Ploumen (PvdA): Voorzitter. Ik zou de motie op stuk nr. 142 (32279) onder agendapunt 7 de stemmingen over moties ingediend bij het VAO Zwangerschap en geboorte willen aanhouden. De voorzitter: Op verzoek van mevrouw Ploumen stel ik voor haar motie (32279 nr. 142) aan te houden. Daartoe wordt besloten. De voorzitter: Ik vergat om mevrouw Laan-Geselschap eerst het woord te geven namens de VVD. Mevrouw Laan-Geselschap (VVD): Dank voorzitter. Ik zou de motie op stuk nr. 846 (29628) onder agendapunt 11 de stemmingen over moties ingediend bij het debat over de evaluatie van de Politiewet 2012 graag aanhouden.De voorzitter: Op verzoek van mevrouw Laan-Geselschap stel ik voor haar motie (29628 nr. 846) aan te houden. Daartoe wordt besloten. De voorzitter: Mevrouw Kröger tot slot namens GroenLinks. Mevrouw Kröger (GroenLinks): Ik wil heel graag de motie op stuk nr. 231 (29893) onder agendapunt 16 de stemmingen over moties ingediend bij het VAO Spoorveiligheid/ERTMS aanhouden. De voorzitter: Op verzoek van mevrouw Kröger stel ik voor haar motie (29893 nr. 231) aan te houden. Daartoe wordt besloten.