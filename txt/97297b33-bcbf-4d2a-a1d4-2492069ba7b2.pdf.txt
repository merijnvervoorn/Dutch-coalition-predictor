27 Stemming motie Begroting Onderwijs Cultuur en Wetenschap 2021 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Onderwijs Cultuur en Wetenschap (VIII) voor het jaar 2021 te weten: - de motie-Van der Molen/Wiersma over de komende jaren structureel jaarlijks 2 miljoen extra voor de Taalunie (35570VIII nr. 59). (Zie vergadering van 15 oktober 2020.) De voorzitter: De motie-Van der Molen/Wiersma (35570-VIII nr. 59) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat Nederland en Vlaanderen binnen de Taalunie samenwerken om de studie van het Nederlands buiten het eigen taalgebied te promoten; constaterende dat in Europees perspectief Nederland en BelgiÃ« extreem weinig hierin investeren en deze investering steeds minder wordt; overwegende dat met het amendement "middelen voor de internationale Neerlandistiek infrastructuur" een eenmalige additionele investering voorgesteld wordt voor de internationale neerlandistiek; verzoekt de minister om met haar Vlaamse collega's in gesprek te gaan om ervoor te zorgen dat ook Vlaanderen haar bijdrage levert en de Kamer voor het zomerreces hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 146 was nr. 145 (35570-VIII). Ik stel vast dat wij hier nu over kunnen stemmen. In stemming komt de nader gewijzigde motie-Van der Molen/Wiersma (35570-VIII nr. 146 was nr. 145). De voorzitter: Ik constateer dat de leden van de fracties van de SP Krol GroenLinks de PvdD 50PLUS Van Kooten-Arissen DENK D66 de VVD de SGP het CDA de ChristenUnie de PVVen FvD voor deze nader gewijzigde motie hebben gestemd en de leden van de fractie van de PvdA ertegen zodat zij is aangenomen.