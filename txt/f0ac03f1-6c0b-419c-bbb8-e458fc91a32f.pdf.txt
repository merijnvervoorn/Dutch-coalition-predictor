Voorzitter De heer Van der Ham (D66): Er zijn al voldoende leden voor een spoeddebat maar ik vind het wel van belang om voor het debat een brief van de minister te hebben met haar opstelling richting de provincie Brabant. Dat vind ik van groot belang om een goed debat te kunnen voeren. Mevrouw Kant (SP): Uiteraard wordt het een debat met de minister van Economische Zaken. De voorzitter: Wij gaan proberen dit debat met drie minuten spreektijd te plannen en zullen het stenogram met het verzoek van de heer Van der Ham doorgeleiden naar het kabinet. Ik wijs de Kamer er wel op dat er nu al vier spoeddebatten zijn aangevraagd. De agenda heeft natuurlijk zo zijn beperkingen. Het woord is aan de heer Ulenbelt. De heer Ulenbelt (SP): Voorzitter. Ik verzoek om een debat met de minister van Justitie over zijn weigering om de onderzoeken van de rijksrecherche naar de Catshuisbrand aan de Kamer ter inzage te geven. Ik doe dit verzoek mede namens de fracties van de PvdA de VVD D66 de PVV en GroenLinks. De voorzitter: Wij zullen het plannen. De heer Ulenbelt (SP): 15 mei is het vijf jaar geleden dat er brand in het Catshuis was. De onderste steen is nog steeds niet boven. Zou het debat nog voor deze week kunnen worden gepland? De voorzitter: Ik zal mijn best doen maar er zitten grenzen aan onze tijd en aan de beschikbaarheid van bewindslieden. Het woord is aan de heer Samsom. De heer Samsom (PvdA): Voorzitter. Ik verzoek u de stemmingen over de PKB Derde Structuurschema Elektriciteitsvoorzieningen (SEV III) en over de moties (31410) uitte stellen. De voorzitter: Dat zullen wij doen. Het woord is aan mevrouw Agema. Mevrouw Agema (PVV): Voorzitter. Het is een heuglijke dag vandaag want het Bredase cafe Victoria is in hoger beroep vrijgesproken van overtreding van het rookverbod. Mede namens de fractie van de VVD vragen wij een spoeddebat aan om ervoor te zorgen dat het rookverbod in de horeca zo snel mogelijk van tafel gaat. Mevrouw Joldersma (CDA): Wij steunen het verzoek om een spoeddebat en willen graag een brief over de uitspraak. Mevrouw Verdonk (Verdonk): Felicitaties voor al die kleine horecaondernemers. Ik steun het verzoek om een spoeddebat van harte. De voorzitter: Wij zullen ook dat spoeddebat gaan plannen met drie minuten spreektijd. Het stenogram zullen wij doorgeleiden naar het kabinet. Het woord is aan mevrouw Sap. Mevrouw Sap (GroenLinks): Voorzitter. Tijdens debeantwoording van mijn mondelinge vragen vanmiddag over de kredietverlening heeft de minister van Financien onduidelijkheid gecreeerd over de cijfers door eerst te verwijzen naar een niet bestaand persbericht en door vervolgens te verwijzen naar een ANP-bericht waarin gesproken wordt over een oud persbericht. In dat oude persbericht staan alleen maar oude cijfers. Ik vraag een spoeddebat aan over de echte cijfers over de kredietverlening aan banken. Voorafgaand daaraan wil ik uiterlijk morgenmiddag 12.00 uur een brief van de minister van Financien waarin hij aangeeft hoe het er echt voorstaat met die DNB-gegevens. Mevrouw Blanksma-van den Heuvel (CDA): Voorzitter. Het CDA steunt dit verzoek niet. Wij willen eerst de brief afwachten. Verder is afgesproken dat er een update komt van alle gegevens die voorhanden zijn gevolgd door een uitgebreid overleg. Dat heeft onze steun. De heer Weekers (VVD): Voorzitter. Het laat zich aanzien dat de minister vanmiddag tijdens de beantwoording niet erg zorgvuldig heeft geformuleerd. Ik vind het daarom een goed idee om hem om een brief te vragen zodat wij de echte feiten en cijfers op een rijtje krijgen. Maar of daarover vervolgens een spoeddebat moet worden gevoerd wil ik laten afhangen van de inhoud van de brief. De heer Tang (PvdA): Voorzitter. Een brief is uitstekend maar een spoeddebat lijkt mij wat voorbarig. De heer Tony van Dijck (PVV): Voorzitter. Wij steunen dit verzoek want wij vinden dat dit een wellesnietesspelletje wordt. Mevrouw Koser Kaya (D66): Voorzitter. De minister moet nu maar eens echt duidelijkheid geven. Graag de brief gevolgd door een spoeddebat. De voorzitter: Maar dus eerst een brief. Mevrouw Gesthuizen (SP): Voorzitter. Op dit moment geen steun voor een debat wel voor een brief. De heer Cramer (ChristenUnie): Voorzitter. Ik sluit mij daarbij aan. De voorzitter: U hebt geen steun voor een spoeddebat mevrouw Sap wel voor een brief. Het stenogram van dit gedeelte van de vergadering zal worden doorgeleid naar het kabinet. Mevrouw Sap (GroenLinks): Voorzitter. Ik ben blij met de steun voor de brief. Het debat zien wij daarna wel. Aan de orde is de behandeling van: - de brief van het Presidium over een adviesaanvraag aan Actal inzake het wetsvoorstel Wijziging van het Burgerlijk Wetboek (opneming verhuiskostenvergoeding bij renovatie) (31528) (31528 nr. 8). De voorzitter: Ik stel voor conform het voorstel van het Presidium te besluiten en in te stemmen met het verzoekVoorzitter van de vaste commissie voor Wonen Wijken en Integratie inzake een adviesaanvraag aan Actal. Daartoe wordt besloten. Aan de orde is de herstemming over een motie ingediend bij het spoeddebat over gedeeltelijke overname van Nuon en Essent te weten: - de gewijzigde motie-Van Gent over het in overheidshanden blijven van het juridisch en economisch eigendom van de kerncentrale Borssele (28982 nr. 78). (Zie vergadering van 23 april 2009.) De voorzitter: Zoals bekend wordt op verzoek van de fractie van het CDA hoofdelijk gestemd over deze motie. Vóór stemmen de leden: Bashir Besselink Blom Boelhouwer Van Bommel Bouwmeester Cramer Van Dam Depla Dibi Jasper van Dijk Van Dijken Dijsselbloem Eijsink Van Gent Gerkens Van Gerven Gesthuizen Gill'ard Halsema Hamer Heemelaar Heerts Heijnen Irrgang Jacobi Jansen Kalma Kant Karabulut Kraneveldt-van der Veen Kuiken Langkamp Leerdam Van Leeuwen Leijten Linhard Luijben Marijnissen Ortega-Martijn Ouwehand Peters Polderman Poppe Van Raak Roefs Roemer De Roos-Consemulder Samsom Sap Slob Smeets Smits Spekman Van der Staaij Tang Timmer Ulenbelt Van der Veen Van Velzen Verbeet Verdonk Vermeij Van der Vlies Voordewind Vos Wiegman-van Meppelen Scheppink De Wit Wolbert Anker en Arib. Tegen stemmen de leden: Van Beek Bilder Biskop Blanksma-van den Heuvel Blok Van Bochove Boekestijn Bosma Brinkman Ten Broeke Van der Burg Van de Camp Qörüz Dezentjé Hamming-Bluemink Tony van Dijck Jan Jacob van Dijk Elias Ferrier Fritsma Van Geel Graus Griffith Van Haersma Buma Van der Ham Haverkamp Van Heugten Van Hijum Ten Hoopen Jager Joldersma Jonker Knops Koopmans Koppejan Ko§er Kaya De Krom Madlener Mastwijk Van Miltenburg Neppérus De Nerée tot Babberich Nicolaï Omtzigt Ormel De Pater-van der Meer Pechtold Pieper Remkes De Roon De Rouwe Rutte Schermers Schinkelshoek Schippers Schreijer-Pierik Smilde Spies Teeven Van Toorenburg Uitslag Vietsch Jan de Vries Van Vroonhoven-Kok Weekers Wilders Willemse-van der Ploeg Zijlstra Aasted-Madsen-van Stiphout Agema en Aptroot. De voorzitter: Ik constateer dat deze motie met 71 tegen 70 stemmen is aangenomen. Alle aanwezigen krijgen de gelegenheid mevrouw Linhard te feliciteren. Ik stel vast dat dit de eerste keer was dat een net benoemd Kamerlid direct hoofdelijk moest stemmen. Het is haar goed afgegaan! De vergadering wordt van 15.45 uur tot 16.00 uur geschorst.Aan de orde is de behandeling van: - het wetsvoorstel Wijziging van de Wet milieubeheer en enkele daarmee verband houdende wetten (modernisering van de regelgeving over de milieueffectrapportage) (31755). De voorzitter: Ik heet de minister van VROM van harte welkom. De algemene beraadslaging wordt geopend. D Mevrouw Agema (PVV): Voorzitter. Het zou fantastisch zijn als de beoogde wetswijziging ook zou leiden tot een vereenvoudiging van de regelgeving met betrekking tot de milieueffectrapportages. Niets anders dan steun om de aanleg van snelwegen spoorwegen en ruimtelijkeordeningsprojecten te verbeteren en te versnellen. De vraag die we echter wél hebben is op welk moment de aangenomen administratievelastenverlichting van 5% ook daadwerkelijk de realiteit zou moeten zijn. En als procedures aanzienlijk worden verkort wanneer kunnen wij dan beoordelen of dat daadwerkelijk ook bereikt is? Het gaat ons dus niet alleen om de gestelde doelen maar ook om de concrete en afrekenbare momenten teneinde te beoordelen of die gestelde doelen daadwerkelijk zijn bereikt. In de stukken werd onze aandacht getrokken naar punt 6 de overige vereenvoudigingen. Een punt van zorg voor ons is de onafhankelijkheid van de Commissie voor de Milieueffectrapportage. Volgens ons zou deze commissie een wetenschappelijke commissie moeten zijn maar is zij dat in de huidige samenstelling eigenlijk niet. Als we alleen naar de kern van de commissie kijken de voorzitter en de ondervoorzitters die voor onbepaalde tijd worden benoemd dan zien we dat die gedomineerd wordt door persoonlijkheden wier loopbaan politiekbestuurlijk is geweest. Het is een echte boboclub. De voorzitter is al 37 jaar VVD-lid en actief geweest in vele functies in of namens zijn partij. Slechts twee van de twaalf ondervoorzitters kunnen we beschouwen als echte wetenschappers. De andere tien zijn toch - en dat spijt ons - partijpolitici topambtenaren of beroepsbestuurders. Bij de plannen die wij vandaag bespreken zit ook het plan om in de toekomst de leden van de commissie en het secretariaat rechtstreeks door de voorzitter te laten benoemen. Een verslechtering van de toch al niet te florissante huidige situatie. Nu gebeuren deze benoemingen nog door een Koninklijk Besluit. Het CDA heeft bij de eerste presentatie van dit plan terecht opgemerkt dat het enige aangevoerde argument dat de nieuwe benoemingswijze minder bestuurlijke lasten meebrengt erg mager is. Het antwoord van de minister hierop dat nu toch alle voordrachten van de commissievoorzitter door een Koninklijk Besluit bekrachtigd worden vinden wij precies even mager. We hebben voor de minister een paar vragen op dit punt. Is het niet zo dat met de afschaffing van het Koninklijk Besluit niets de voor onbepaalde tijd benoemde voorzitter ervan kan weerhouden om in de commissie een groep geestverwanten of anderszins afhankelijken te benoemen en acht de minister dit wenselijk?