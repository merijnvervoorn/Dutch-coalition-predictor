14 Stemmingen overige moties Uitfaseren aftrek wegens geen of geringe eigenwoningschuld Aan de orde zijn de stemmingen over moties ingediend bij de behandeling van het wetsvoorstel Wijziging van de Wet inkomstenbelasting 2001 tot het geleidelijk uitfaseren van de aftrek wegens geen of geringe eigenwoningschuld te weten: - de motie-Snels/Dijkgraaf over het beperken van de aflossingsverplichting (34819 nr. 14); - de motie-Snels over het eigen huis als vermogen (34819 nr. 16). (Zie vergadering van 22 november 2017.) De voorzitter: De motie-Snels (34819 nr. 16) is in die zin gewijzigd dat zij thans luidt: Motie De Kamer gehoord de beraadslaging constaterende dat het van belang is te blijven nadenken over de vormgeving van het fiscale stelsel; overwegende dat de fiscale behandeling van de eigen woning op verschillende wijzen kan worden vormgegeven waarbij het eigen huis bijvoorbeeld niet of niet alleen als inkomen maar ook deels als vermogen zou kunnen worden gekwalificeerd; verzoekt het kabinet om in het kader van de voor 2020 voorziene evaluatie van de fiscale regelingen omtrent het eigen huis varianten in beeld te brengen voor de verschillende mogelijke vormen van de behandeling van het eigen huis in de fiscaliteit en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 18 was nr. 16 (34819). Ik stel vast dat wij hier nu over kunnen stemmen. In stemming komt de motie-Snels/Dijkgraaf (34819 nr. 14). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen.In stemming komt de gewijzigde motie-Snels (34819 nr. 18 was nr. 16). De voorzitter: Ik constateer dat de leden van de fracties van de SP de PvdA GroenLinks DENK D66 en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen.