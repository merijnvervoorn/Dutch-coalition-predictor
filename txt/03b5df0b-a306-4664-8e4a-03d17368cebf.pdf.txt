14 Stemmingen moties Landbouw- en Visserijraad d.d. 30 mei Aan de orde zijn de stemmingen over moties ingediend bij het tweeminutendebat Landbouw- en Visserijraad d.d. 30 mei te weten: - de motie-Van Campen c.s. over zich inzetten om de adoptie van de Raadspositie uit te stellen totdat de gevolgen van het voorstel duidelijk zijn (21501-32 nr. 1543); - de motie-Tjeerd de Groot over op grond van statistisch onderzoek bezien of parkinson moet worden aangemerkt als beroepsziekte onder landbouwers (21501-32 nr. 1544); - de motie-Akerboom over zich inzetten voor behoud van de verplichte IPM-maatregelen en hiervoor medestanders vinden bij andere lidstaten (21501-32 nr. 1545); - de motie-Van der Plas c.s. over een krachtige uitspraak van de minister over hoe bij de natuurherstelwet betrokken Europarlementariërs worden benaderd door de lobby van de Europese Commissie (21501-32 nr. 1546); - de motie-Bisschop c.s. over voorkomen dat op klassieke wijze veredelde planten worden gepatenteerd en planteneigenschappen worden geclaimd (21501-32 nr. 1547); - de motie-Bisschop over zich verzetten tegen het verslechteringsverbod en natuurherstel in eigen hand houden (21501-32 nr. 1548). (Zie vergadering van 8 juni 2023.) De voorzitter: De motie-Van Campen c.s. (21501-32 nr. 1543) is in die zin gewijzigd dat zij thans is ondertekend door de leden Van Campen Boswijk Van der Plas Bisschop Graus Eppink en Van Haga. Zij krijgt nr. 1552 was nr. 1543 (21501-32). Ik stel vast dat wij hier nu over kunnen stemmen. In stemming komt de gewijzigde motie-Van Campen c.s. (21501-32 nr. 1552 was nr. 1543). De voorzitter: Ik constateer dat de leden van de fracties van DENK Lid Gündoğan Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Tjeerd de Groot (21501-32 nr. 1544). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de PVV en FVD voor deze motie hebben gestemd en deleden van de overige fracties ertegen zodat zij is aangenomen. In stemming komt de motie-Akerboom (21501-32 nr. 1545). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Plas c.s. (21501-32 nr. 1546). De voorzitter: Ik constateer dat de leden van de fracties van de SP Lid Omtzigt de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. Mevrouw Van der Plas BBB. Mevrouw Van der Plas (BBB): Dank u wel. Deze motie was ontraden en de minister gaf aan dat het niet aan hem was. Maar ik ben toch wel benieuwd hoe hij dit nu gaat doen en natuurlijk hoe hij de Kamer zo snel mogelijk gaat informeren over welke actie hij hierop heeft ondernomen. De voorzitter: Dank u wel. Ik zal dit doorgeleiden richting kabinet. In stemming komt de motie-Bisschop c.s. (21501-32 nr. 1547). De voorzitter: Ik constateer dat deze motie met algemene stemmen is aangenomen. In stemming komt de motie-Bisschop (21501-32 nr. 1548). De voorzitter: Ik constateer dat de leden van de fracties van Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.