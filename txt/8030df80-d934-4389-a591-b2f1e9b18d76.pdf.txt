9 Rapport "Schaduwdansen" over grensoverschrijdend gedrag in de danssector Rapport "Schaduwdansen" over grensoverschrijdend gedrag in de danssector Aan de orde is het tweeminutendebat Rapport "Schaduwdansen" over grensoverschrijdend gedrag in de danssector (CD d.d. 18/10). De voorzitter: Aan de orde is het tweeminutendebat Rapport "Schaduwdansen" over grensoverschrijdend gedrag in de danssector. Het commissiedebat vond plaats op 18 oktober jongstleden. We hebben vier deelnemers van de zijde van de Kamer. Ik geef graag het woord aan mevrouw Van der Laan van D66 maar niet zonder eerst de staatssecretaris even welkom te hebben geheten. En het gelukkige feit doet zich voor dat zij jarig is. Dat is heel grappig want hiervoor hadden we het Belastingplan van staatssecretaris Marnix van Rij en die was óók jarig. Je verzint het niet dames en heren! Zijn alle staatssecretarissen op één datum jarig? We gaan dit echt uitzoeken. Het is fascinerend. Dit gebeurt volgens mij eens in de 6.500 jaar. Mevrouw Van der Laan u heeft twee minuten. Het woord is aan u. Mevrouw Van der Laan (D66): Ook van mij de felicitaties aan de staatssecretaris. Voorzitter. Twee jaar geleden is het onderzoek gestart naar grensoverschrijdend gedrag in de danswereld. Dat leidt tot erkenning van het leed dat veel dansers is aangedaan van verbaal geweld tot mentaal fysiek en seksueel geweld. Heel erg. Vanaf deze plek wil ik ook mijn waardering uitspreken voor Kim Koumans de klokkenluidster die echt tegen de stroom in haar nek heeft uitgestoken om op zoek te gaan naar erkenning van het onrecht dat haar en andere dansers is aangedaan. Zij verdienen excuses en een tegemoetkoming. Vandaar deze motie. Motie De Kamer gehoord de beraadslaging constaterende dat het rapport Schaduwdansen laat zien dat grensoverschrijdend gedrag in de danssport veel voorkomend is en vaak van ernstige aard; constaterende dat bij andere voorbeelden van wijdverspreid grensoverschrijdend gedrag in de sport expliciet excuses zijn gemaakt vanuit de sportbonden en een tegemoetkoming beschikbaar is gesteld aan de slachtoffers; spreekt uit dat hier excuses en een tegemoetkoming op zeer korte termijn passend zijn;verzoekt de regering in overleg met de bonden te treden om hen op te roepen te komen tot waardige excuses en een tegemoetkoming voor slachtoffers van grensoverschrijdend gedrag in de danssport en de Kamer hierover te informeren voor het volgende wetgevingsoverleg Sport en gaat over tot de orde van de dag. De voorzitter: Deze motie is voorgesteld door de leden Van der Laan Kwint Westerveld en Rudmer Heerema. Zij krijgt nr. 90 (34843). Mevrouw Van der Laan (D66): Dank u wel voorzitter. De voorzitter: Heel goed. Mevrouw Westerveld. Mevrouw Westerveld (GroenLinks): Voorzitter. Terechte woorden van mevrouw Van der Laan richting de slachtoffers want zij verdienen waardering en erkenning. Ik heb twee moties. Motie De Kamer gehoord de beraadslaging constaterende dat het Centrum Veilige Sport Nederland (CVSN) een onafhankelijk instituut wordt; overwegende dat sporters en dansers grensoverschrijdend gedrag kunnen melden bij het Centrum Veilige Sport Nederland; overwegende dat slachtoffers van grensoverschrijdend gedrag vaak ook gespecialiseerde hulp en nazorg nodig hebben maar lang moeten zoeken of lang op de wachtlijst staan; van mening dat slachtoffers van grensoverschrijdend gedrag zo goed mogelijk moeten worden ondersteund bij het doen van een melding en het vinden van de juiste hulp; verzoekt de regering het takenpakket van het nieuwe Centrum Veilige Sport Nederland uit te breiden zodat slachtoffers van grensoverschrijdend gedrag in de sport- en danssector direct ondersteuning krijgen bij psychische problematiek of door het CVSN ondersteund worden bij het vinden van een passende plek en gaat over tot de orde van de dag. De voorzitter: Deze motie is voorgesteld door de leden Westerveld Kwint Rudmer Heerema en Van der Laan. Zij krijgt nr. 91 (34843).Mevrouw Westerveld (GroenLinks): Dan de tweede motie. Motie De Kamer gehoord de beraadslaging constaterende dat slachtoffers van grensoverschrijdend gedrag in het dansen bij gebrek aan ondersteuning zelf een netwerk hebben opgezet met Centrum'45; van mening dat een goedlopend netwerk dat voorziet in de vraag van dansers gebruikt en versterkt moet worden; verzoekt de regering dit netwerk te ondersteunen en te professionaliseren zodat dansers daar nu en in de toekomst terechtkunnen met hun melding en zorgvraag; verzoekt de regering deze organisatie waar wenselijk te koppelen aan het nieuwe Centrum Veilige Sport Nederland zodra dat volledig onafhankelijk is geworden van de sportbonden en de danssector en gaat over tot de orde van de dag. De voorzitter: Deze motie is voorgesteld door de leden Westerveld Kwint Rudmer Heerema en Van der Laan. Zij krijgt nr. 92 (34843). Heel goed. De heer Kwint. De heer Kwint (SP): Dank u wel voorzitter. Dank aan de staatssecretaris en haar collega voor de antwoorden die wij in het debat gekregen hebben. Een van de afspraken die gemaakt is is dat de minister in gesprek gaat met mevrouw Koumans en Centrum Veilige Sport Nederland om het over die meldfunctie te hebben. We merken namelijk dat er aan de ene kant heel veel capaciteit is terwijl er niet zo veel klachten binnenkomen. En aan de andere kant is er een eenling die bijna verzuipt in de klachten. Ik hoop dat wij daarover een terugkoppeling kunnen krijgen en niet omdat ik niet geloof dat dat gesprek niet gaat plaatsvinden — dat zal echt wel gebeuren — maar wel omdat ik graag op de hoogte gehouden wil worden van hoe die meldpuntfunctie eigenlijk zo veel mogelijk wordt uitgebreid. Daarnaast had ik een vraag aan de staatssecretaris gesteld over de accreditatie van dansopleidingen en kreeg ik een briefje van de minister. Eerlijk gezegd stond daar precies in waar ik bang voor was namelijk dat er een beoordelingskader is voor alle hogeronderwijsopleidingen waaronder dansopleidingen. Ja dat wist ik al. Mijn zorg zit er juist in of inspectie die gericht is op zo'n generiek kader dat zeg maar van hbo bedrijfskunde tot medisch gespecialiseerde chirurgie gaat geschikt is voor de specifieke situatie van de danssector. Ik hoef daar niet per se nu een uitgewerkt antwoord op maar het lijkt me wel goed als het ministerie daar kritisch naar kijkt omdat ik denk dat zo'n heel alge-meen generiek kader niet helemaal recht doet aan juist de specifieke situatie van een dansopleiding. Verder was ik voornemens om een motie in te dienen over een excuus maar dat hebben we samen kunnen voegen met de motie van mevrouw Van der Laan. Ik heb dus geen moties maar ik wil hier nogmaals benadrukken in eerste instantie richting de dansbond maar ook richting de andere betrokken partijen dat het nu echt de hoogste tijd is dat het klaar is met het dralen elkaar opzoeken en door blijven praten. De slachtoffers verdienen deze excuses en rap ook een beetje. De voorzitter: Heel goed. De laatste spreker van de zijde van de Kamer is de heer Rudmer Heerema van de VVD. De heer Rudmer Heerema (VVD): Ja voorzitter. Ik heb met veel liefde meegetekend met de moties van mijn collega's die toezien op de excuses die gemaakt moeten worden en het begeleiden van de slachtoffers die gemaakt zijn. Ik heb een motie die toeziet op het voorkomen van nieuwe slachtoffers. Op dit moment kan een pleger van een misdrijf of misbruik in de danssector namelijk gewoon nog zijn gang blijven gaan als die veroordeeld wordt. Daarom heb ik de volgende motie. De Kamer gehoord de beraadslaging constaterende dat de minister heeft aangegeven dat zij een onafhankelijk integriteitscentrum voor veilige sport wil opzetten … De voorzitter: Bedoelt u niet de staatssecretaris? De heer Rudmer Heerema (VVD): Nee de minister heeft het aangegeven. De voorzitter: O de minister. Oké. Dan heb ik niks gezegd sorry. De heer Rudmer Heerema (VVD): De minister heeft het aangegeven en de staatssecretaris is hier vandaag. Motie De Kamer gehoord de beraadslagingconstaterende dat de minister heeft aangegeven dat zij een onafhankelijk integriteitscentrum voor veilige sport wil opzetten; overwegende dat te allen tijde moet worden voorkomen dat plegers van grensoverschrijdend gedrag in de sportsector strafmaatregelen kunnen omzeilen en opnieuw slachtoffers kunnen maken; verzoekt de regering zich er met klem voor in te zetten dat de oprichting van het integriteitscentrum voor veilige sport onder andere tot effect heeft dat plegers van grensoverschrijdend gedrag op geen enkel niveau meer in de sportsector kunnen werken en ervoor te zorgen dat zij ook niet werkzaam kunnen zijn in andere takken van sport en gaat over tot de orde van de dag. De voorzitter: Deze motie is voorgesteld door het lid Rudmer Heerema. Zij krijgt nr. 93 (34843). Heel goed. Tot zover de termijn van de Kamer. Ik schors vier minuutjes en dan gaan we luisteren naar de staatssecretaris. De vergadering wordt enkele ogenblikken geschorst. De voorzitter: Het woord is aan de staatssecretaris. Staatssecretaris Uslu: Dank u wel voorzitter. De heer Kwint had twee vragen. De eerste vraag was of minister Dijkgraaf aandacht kan besteden aan de accreditatie van kleine opleidingen. Dit is een terecht punt en ik geef het door aan collega Dijkgraaf. De tweede vraag had betrekking op de terugkoppeling meldpuntfunctie Centrum Veilige Sport. Namens collegaminister Helder zeg ik dit ook toe. Dan de motie op stuk nr. 90 van mevrouw Van der Laan de heer Kwint en volgens mij ook de heer Heerema. O ja en van mevrouw Westerveld. Ik snap de behoefte aan die erkenning. Mensen zijn gekwetst en beschadigd. Ik kan me heel goed voorstellen dat mensen die te maken hebben gehad met grensoverschrijdend gedrag behoefte hebben aan die erkenning. Ik zeg dat als staatssecretaris maar ook als mens. Dus het kabinet zal de inhoud van de motie bespreken met de betrokken partijen en hen ertoe oproepen om dit op te pakken. De Alliantie Dans veilig zal hen daarbij ondersteunen. De motie geef ik oordeel Kamer. Dan de motie-Westerveld c.s. op stuk nr. 91. Dit is een beoogde rol voor het nieuwe Centrum Veilige Sport voor de sportsector. Voor dansers die niet aan sportbeoefening doen wil ik onderzoeken of Mores hierin een rol kan spelen. Ook deze motie geef ik oordeel Kamer. De motie op stuk nr. 92 is ook van mevrouw Westerveld. We gaan met slachtoffers en Centrum'45 in gesprek overhet netwerk en zullen daarin verkennen wat er nodig is om de dansers goed te begeleiden. Daarbij betrekken we ook de mogelijkheden die er reeds zijn bij huidige meldpunten zoals CVSN en Stichting Mores. Als ik de motie op deze manier kan lezen wil ik deze graag oordeel Kamer geven. De voorzitter: Dat wordt beaamd. Staatssecretaris Uslu: Dan de motie op stuk nr. 93 van de heer Heerema. Ook deze behoefte om plegers van grensoverschrijdend gedrag te weren in de sportsector snap ik natuurlijk. Als ik de motie als inspanningsverplichting voor minister Helder mag lezen wil ik deze oordeel Kamer geven. De voorzitter: Ik kijk even naar de heer Heerema. Hij moet dat beamen of niet. De heer Rudmer Heerema (VVD): Ik zit even na te denken. Een inspanningsverplichting? Ik wil dat dit geregeld wordt. Op het moment dat het een inspanningsverplichting is zou het best zo kunnen zijn dat de minister over twee jaar terugkomt en zegt: nou ik heb het niet kunnen regelen; het is jammer dat plegers van grensoverschrijdend gedrag nog steeds hun gang kunnen gaan in de sportsector en in de danssector. Dat kan natuurlijk niet dus het moet wel geregeld worden. Een inspanningsverplichting is prima maar dat is een eerste stap. We moeten natuurlijk wel bij het einddoel uitkomen. Staatssecretaris Uslu: De minister moet zich wel eerst inspannen om dit voor elkaar te krijgen. Ze gaat zich hiervoor inzetten. Ik kan nu niet zeggen dat dit ook zo geregeld kan worden. Maar zij gaat zich wel hiervoor inspannen en inzetten. De voorzitter: De heer Heerema beaamt de lezing van de staatssecretaris dus dan is het "oordeel Kamer". Staatssecretaris Uslu: Dan ben ik door mijn moties heen. De voorzitter: Heel goed. Dan wens ik u een prettige verjaardag verder. Staatssecretaris Uslu: Dank u wel voorzitter. De beraadslaging wordt gesloten. De vergadering wordt enkele ogenblikken geschorst.