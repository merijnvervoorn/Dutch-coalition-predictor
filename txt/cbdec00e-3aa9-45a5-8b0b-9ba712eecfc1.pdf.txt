31 Stemming motie Investeringen in Nederlandse levensbeschouwelijke universiteiten Aan de orde is de stemming over een motie ingediend bij het tweeminutendebat Investeringen in Nederlandse levensbeschouwelijke universiteiten en beleidsreactie evaluatie financieringswijze ambtsopleidingen aan de Vrije Universiteit te weten: - de motie-Peters/Van der Graaf over afspraken met de VU en de ambtsopleidingen over het budget dat nieuwe opleidingen mee mogen nemen bij een vertrek naar een andere universiteit (31288 nr. 1058). (Zie vergadering van 22 juni 2023.) De voorzitter: De motie-Peters/Van der Graaf (31288 nr. 1058) is in die zin gewijzigd dat zij thans luidt: Motie De Kamer gehoord de beraadslaging overwegende dat ambtsopleidingen belangrijk zijn voor Nederland onder andere aangezien ze geestelijk verzorgers opleiden die werkzaam zijn bij Defensie het gevangeniswezen en in de zorg; overwegende dat ambtsopleidingen altijd vrijheid hadden om te bepalen aan welke universiteit zij zich verbonden en het belangrijk is mede in het licht van hun academische vrijheid dat ze deze vrijheid behouden; constaterende dat er sprake is van nieuwe ambtsopleidingen en nieuwe (extra) financiering aan de VU en het daarom nodig is dat er afspraken komen welk deel van het budget nieuwe opleidingen mee mogen nemen indien ze naar een andere universiteit willen vertrekken; overwegende dat het eenmalige duidelijke afspraken moeten worden en dat deze afspraken dus niet tussentijds eenzijdig aangepast mogen worden door de VU; verzoekt de regering om samen met de VU en de ambtsopleidingen tot afspraken te komen welk deel van het budget nieuwe opleidingen mee mogen nemen indien ze naar een andere universiteit willen vertrekken en de Kamer hierover te informeren voor de begrotingsbehandeling; verzoekt de regering om ook de samenwerkingsafspraken tussen de VU en de ambtsopleidingen waarin dit is vastgelegd gelijktijdig mee te sturen en gaat over tot de orde van de dag.Zij krijgt nr. 1059 was nr. 1058 (31288). Op verzoek van de heer Peters stel ik voor zijn gewijzigde motie (31288 nr. 1059 was nr. 1058) aan te houden. Daartoe wordt besloten.