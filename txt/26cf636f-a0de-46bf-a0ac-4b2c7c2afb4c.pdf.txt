5 Regeling van werkzaamheden De voorzitter: Ik stel voor toe te voegen aan de agenda van de Kamer: - het tweeminutendebat Personeel Defensie (CD d.d. 13/06) met als eerste spreker het lid Krul van het CDA; - het tweeminutendebat Medische kindzorg (CD d.d. 13/06) met als eerste spreker het lid Mohandis van de PvdA. Ik stel voor dinsdag 20 juni aanstaande ook te stemmen over de ingediende moties bij de notaoverleggen over: - de initiatiefnota van de leden Michon-Derkzen en Haverkort over de aanpak van illegaal vuurwerk; - de initiatiefnota van het lid Kat over sneller uit de schulden; - de initiatiefnota van het lid Omtzigt "Voorstellen ter versterking van de onafhankelijkheid van rijksinspecties". Voorts stel ik voor dan te stemmen over de Wet aanvullende regelingen hersteloperatie toeslagen (36352) en de daarbij ingediende moties en over de aangehouden motie-Klaver/Van der Plas (36350 nr. 18). Ik deel aan de Kamer mee dat de vaste commissie voor Economische Zaken en Klimaat tot haar voorzitter heeft gekozen het lid Klink en de vaste commissie voor Sociale Zaken en Werkgelegenheid tot haar ondervoorzitter heeft gekozen het lid Sahla. Ik benoem in de commissie voor de Werkwijze het lid Dassen tot lid. Op verzoek van de fractie van D66 benoem ik in de vaste commissie voor Sociale Zaken en Werkgelegenheid het lid Romke de Jong tot lid in plaats van het lid Belhaj en het lid Belhaj tot plaatsvervangend lid in plaats van het lid Romke de Jong. Overeenkomstig de voorstellen van de voorzitter wordt besloten. De voorzitter: Daarmee zijn we aan het einde gekomen van deze korte regeling van werkzaamheden.