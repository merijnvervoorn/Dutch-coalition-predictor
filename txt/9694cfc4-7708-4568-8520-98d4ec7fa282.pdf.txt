33 Stemmingen moties Belastingheffing over smartengeld van invalide veteranen Stemmingen moties Belastingheffing over smartengeld van invalide veteranen Aan de orde zijn de stemmingen over moties ingediend bij het debat over belastingheffing over smartengeld van invalide veteranen te weten: - de motie-Van Oostenbruggen c.s. over een onafhankelijke juridische en fiscale analyse laten maken van de fiscale positie van de BIV (31066 nr. 1408); - de motie-Van Eijk c.s. over de voor- en nadelen van de drie beschreven varianten verder uitwerken en uitgebreider toetsen (31066 nr. 1409). (Zie vergadering van 13 juni 2024.) De voorzitter: De motie-Van Oostenbruggen c.s. (31066 nr. 1408) is in die zin gewijzigd dat zij thans luidt: Motie De Kamer gehoord de beraadslaging constaterende dat jaarlijks een paar honderd invalide veteranen smartengeld ontvangen uit hoofde van de Bijzondere invaliditeitsverhoging (BIV); verzoekt de regering een onafhankelijke juridische en fiscale analyse te laten verrichten bijvoorbeeld door de landsadvocaat naar de fiscale positie van de BIV waarin in ieder geval de conclusies van de staatssecretaris van FinanciÃ«n rondom de loonbelasting en inkomstenbelasting worden betrokken alsook aspecten rondom terugwerkende kracht; verzoekt de regering verder binnen twaalf weken deze analyse te laten afronden en deze daarna direct met de Kamer te delen en gaat over tot de orde van de dag. Zij krijgt nr. 1411 was nr. 1408 (31066). Ik stel vast dat wij hier nu over kunnen stemmen. In stemming komt de gewijzigde motie-Van Oostenbruggen c.s. (31066 nr. 1411 was nr. 1408). De voorzitter: Ik constateer dat de leden van de fracties van de SP de PvdD DENK Volt D66 NSC de VVD de ChristenUnie de SGP het CDA BBB JA21 FVD en de PVV voor deze gewij-zigde motie hebben gestemd en de leden van de fractie van GroenLinks-PvdA ertegen zodat zij is aangenomen. In stemming komt de motie-Van Eijk c.s. (31066 nr. 1409). De voorzitter: Ik constateer dat de leden van de fracties van de PVV FVD JA21 BBB het CDA de SGP de ChristenUnie de VVD NSC D66 Volt DENK en GroenLinks-PvdA voor deze motie hebben gestemd en de leden van de overige fracties ertegen zodat zij is aangenomen. Tot zover de stemmingen. Ik schors een enkel ogenblik en dan hebben we de regeling van werkzaamheden. De vergadering wordt enkele ogenblikken geschorst.