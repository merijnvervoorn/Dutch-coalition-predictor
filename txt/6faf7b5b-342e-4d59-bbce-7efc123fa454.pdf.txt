44 Stemmingen moties Drugsbeleid Aan de orde zijn de stemmingen over aangehouden moties ingediend bij het tweeminutendebat Drugsbeleid te weten: - de motie-Kuik/Bikker over een overgangsfase van ten hoogste zes weken voor de aanloopfase van het wietexperiment in Breda en Tilburg (24077 nr. 526); - de motie-Kuik/Bikker over het bezit van een gebruikershoeveelheid drugs gepaard laten gaan met in ieder geval een boete (24077 nr. 527). (Zie vergadering van 24 mei 2023.) De voorzitter: De motie-Kuik/Bikker (24077 nr. 526) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering voornemens is voor de aanloopfase van het wietexperiment die tot zes maanden kan duren deelnemende shops in Tilburg en Breda toe te staan zowel binnen het wietexperiment geteelde wiet als illegaal geteelde wiet te verkopen; overwegende dat deze overgangsperiode waarin beide producten mogen worden verkocht voor het experiment zelf op zes weken is vastgesteld en dat een te lange overgangsfase onwenselijk is vanuit handhavingsperspectief en tegenstrijdig is aan de doelstelling van het experiment namelijk het bezien of een gesloten coffeeshopketen mogelijk is; verzoekt de regering voor de aanloopfase in Breda en Tilburg erop toe te zien dat na een periode van zes weken shops alleen binnen het experiment geteelde wiet verkopen en enkel ruimte te bieden hier vanaf te zien wanneer het kwantitatieve aanbod niet toereikend is en gaat over tot de orde van de dag. Zij krijgt nr. 531 was nr. 526 (24077). De voorzitter: De motie-Kuik/Bikker (24077 nr. 527) is in die zin gewijzigd dat zij thans luidt: Motie De Kamer gehoord de beraadslagingconstaterende dat het festivalseizoen in volle gang is en dat op bepaalde festivals drugsgebruik eerder regel dan de uitzondering is; overwegende dat de gebruikers van drugs niet alleen schade toebrengen aan zichzelf en de samenleving maar ook een crimineel verdienmodel in stand houden; overwegende dat het bezit van drugs bij wet verboden is maar gebruikershoeveelheden slechts worden bestraft met afstand en onttrekking aan het verkeer; verzoekt de regering om in gesprek te gaan met het Openbaar Ministerie om het bezit van drugs zo veel mogelijk te ontmoedigen met sancties en een eenduidig landelijk beleid te voeren op de straffen die staan op het bezit van drugs; verzoekt de regering om samen met gemeenten drugspreventieplannen onderdeel te laten zijn van de vergunningverlening van festivals; verzoekt de regering de Kamer hierover te informeren voor de begrotingsbehandeling van 2024 en gaat over tot de orde van de dag. Zij krijgt nr. 532 was nr. 527 (24077). Ik stel vast dat wij hier nu over deze gewijzigde moties kunnen stemmen. In stemming komt de gewijzigde motie-Kuik/Bikker (24077 nr. 531 was nr. 526). De voorzitter: Ik constateer dat de leden van de fracties van DENK Lid Gündoğan Lid Omtzigt de ChristenUnie de SGP het CDA BBB JA21 de PVV en FVD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Kuik/Bikker (24077 nr. 532 was nr. 527). De voorzitter: Ik constateer dat de leden van de fracties van DENK Lid Omtzigt de ChristenUnie de VVD de SGP het CDA JA21 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van deze stemmingen. Ik schors de vergadering voor een enkel moment. Dan hebben we daarna een korte regeling van werkzaamheden. Daarna gaan we verder met een ander tweeminutendebat. De vergadering wordt enkele ogenblikken geschorst.