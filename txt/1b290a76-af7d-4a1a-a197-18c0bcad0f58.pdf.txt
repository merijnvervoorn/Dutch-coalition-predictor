72 Stemmingen moties Islam- en imamopleidingen Aan de orde zijn de stemmingen over moties ingediend bij het VAO Islam- en imamopleidingen te weten: - de motie-Beertema over intrekken van de accreditatie van de IUR en soortgelijke onderwijsinstellingen (33750VIII nr. 121); - de motie-Beertema over betere wettelijke bescherming van hogeronderwijskeurmerken (33750-VIII nr. 122); - de motie-Duisenberg/Jasper van Dijk over een onderzoek door de NVAO met het oog op intrekking van de accreditatie van de IUR (33750-VIII nr. 123); - de motie-Kuzu over het blijven aanbieden van opleidingen tot islamitisch geestelijke op hbo-niveau (33750-VIII nr. 125); - de motie-Kuzu over aanvullende gedegen opleidingen tot imam en islamitisch geestelijk verzorger (33750-VIII nr. 126); - de motie-Van Meenen/Van Weyenberg over een deeltijdopleiding tot imam (33750-VIII nr. 127). (Zie vergadering van heden.) De voorzitter: De motie-Kuzu (33750-VIII nr. 126) is in die zin gewijzigd dat zij thans luidt: Motie De Kamer gehoord de beraadslaging constaterende dat van de drie bekostigde instellingen die middelen hebben ontvangen om islamitisch geestelijk verzorgers pedagogisch werkers imams en islamitisch theologen op te leiden er één heeft besloten hiermee te stoppen; overwegende dat er in Nederland nog steeds een tekort aan imams en islamitisch geestelijk verzorgers is; overwegende dat het voor de aansluiting tussen de islam en de samenleving van zeer groot belang is om een hoogopgeleid Nederlands-islamitisch kader te hebben dat kennis heeft van de gebruiken en waarden van Nederland en de islam; verzoekt de regering er zorg voor te dragen dat er aanvullende en gedegen opleidingen tot imam islamitisch geestelijk verzorger en islamitisch theoloog aan onderwijsinstellingen komen; verzoekt de regering tevens bestaande islamitische instellingen hierbij te betrekken en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 128 was nr. 126 (33750-VIII). De voorzitter: De motie-Kuzu (33750-VIII nr. 125) is in die zin gewijzigd dat zij thans luidt: Motie De Kamer gehoord de beraadslaging constaterende dat de enige HBO-instelling (Inholland) welke een islamitisch-geestelijk opleidingstraject aanbiedt heeft besloten hiermee te stoppen; overwegende dat er nog steeds een tekort aan imams en islamitisch geestelijk verzorgers is; overwegende dat het niet alleen voor studenten met een universitair maar ook voor studenten met een HBO-niveau mogelijk moet zijn een opleiding tot islamitisch geestelijke of islamitisch geestelijk verzorger te volgen; overwegende dat het voor de aansluiting tussen de islam en de samenleving van zeer groot belang is om een hoogopgeleid Nederlands-islamitisch kader te hebben dat kennis heeft van de gebruiken en waarden van Nederland en de islam; verzoekt de regering zich ervoor in te zetten dat er opleidingen tot islamitisch geestelijke en islamitisch geestelijk verzorger aangeboden zullen blijven op HBO-niveau mits de kwaliteit wordt geborgd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 129 was nr. 125 (33750-VIII). De voorzitter: De motie-Van Meenen/Van Weyenberg (33750-VIII nr. 127) is in die zin gewijzigd dat zij thans luidt: Motie De Kamer gehoord de beraadslaging constaterende dat het merendeel van de in Nederland werkende imams nog steeds uit het buitenland wordt aangetrokken; van mening dat het van belang is dat er ook imams in Nederland werken die zijn opgeleid aan een in Nederlandgevestigde imamopleiding en die onze samenleving "van binnenuit" kennen; constaterende dat er op dit moment geen imamopleiding meer bestaat in Nederland; constaterende dat er animo lijkt te bestaan voor het volgen van een deeltijdopleiding; verzoekt de regering zo snel mogelijk met betrokkenen om de tafel te gaan zitten om het animo voor een deeltijdopleiding te peilen en de mogelijke vormgeving van een dergelijke imamopleiding te bespreken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 130 was nr. 127 (33750-VIII). Ik stel vast dat wij nu over deze gewijzigde moties kunnen stemmen. In stemming komt de motie-Beertema (33750-VIII nr. 121). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Beertema (33750-VIII nr. 122). De voorzitter: Ik constateer dat de aanwezige leden van de fracties van de PVV de SGP de VVD Klein Houwers Van Vliet 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Duisenberg/Jasper van Dijk (33750-VIII nr. 123). De voorzitter: Ik constateer dat de aanwezige leden van de fracties van de PVV het CDA de SGP de VVD Klein Houwers Van Vliet 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Kuzu (33750-VIII nr. 128 was nr. 126). De voorzitter: Ik constateer dat de aanwezige leden van de fracties van het CDA Klein de Groep Kuzu/Öztürk D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.In stemming komt de gewijzigde motie-Kuzu (33750-VIII nr. 129 was nr. 125). De voorzitter: Ik constateer dat de aanwezige leden van de fracties van Klein de Groep Kuzu/Öztürk Houwers 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Meenen/Van Weyenberg (33750-VIII nr. 130 was nr. 127). De voorzitter: Ik constateer dat de aanwezige leden van de fracties van het CDA Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.