26 Stemming motie Discriminatie en racisme in Nederland Aan de orde is de stemming over een aangehouden motie ingediend bij het debat over discriminatie en racisme in Nederland te weten: - de motie-Van Brenk over onderzoek naar een verbod op discriminatie op elke denkbare grond (30950 nr. 114). (Zie vergadering van 6 april 2017.) De voorzitter: De motie-Van Brenk (30950 nr. 114) is in die zin gewijzigd dat zij thans luidt: Motie De Kamer gehoord de beraadslaging overwegende dat discriminatie een breed vertakt probleem is in onze maatschappij; overwegende dat artikel 1 van de Grondwet nu godsdienst levensovertuiging politieke gezindheid ras en geslacht expliciet benoemt als discriminatiegrond en overige gronden benoemt als "op welke grond dan ook"; overwegende dat artikel 1 van de Grondwet de maatschappelijke consensus over discriminatie weergeeft ten tijde van de totstandkoming van het artikel (1983) en mogelijk niet meer optimaal recht doet aan de tegenwoordige maatschappelijke werkelijkheid ervaren vormen van discriminatie; overwegende dat elke discriminatiegrond met gelijke kracht moet worden bestreden; overwegende dat boven elke twijfel verheven moet zijn dat elke grond van discriminatie even ernstig is; overwegende dat leeftijdsdiscriminatie vaak voorkomt; verzoekt de regering door een speciale commissie te laten onderzoeken of en op welke wijze het verbod op discriminatie op elke denkbare grond het beste in de Grondwet kan worden opgenomen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 137 was nr. 114 (30950). Ik stel vast dat wij hier nu over kunnen stemmen.In stemming komt de gewijzigde motie-Van Brenk (30950 nr. 137 was nr. 114). De voorzitter: Ik constateer dat de leden van de fracties van GroenLinks de PvdD DENK en 50PLUS voor deze gewijzigde motie hebben gestemd en de leden van de overige fracties ertegen zodat zij is verworpen.