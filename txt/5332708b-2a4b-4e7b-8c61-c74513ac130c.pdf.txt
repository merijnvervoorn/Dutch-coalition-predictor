20 Stemming motie Algemene Politieke Beschouwingen Aan de orde is de stemming over een aangehouden motie ingediend bij de Algemene Politieke Beschouwingen te weten: - de motie-Van der Staaij/Omtzigt over uitspreken dat een volgend kabinet concrete maatregelen moet nemen om de belastingkloof tussen een- en tweeverdieners te verkleinen (35925 nr. 48). (Zie vergadering van 23 september 2021.) De voorzitter: De motie-Van der Staaij/Omtzigt (35925 nr. 48) is in die zin gewijzigd dat zij thans luidt: Motie De Kamer gehoord de beraadslaging overwegende dat de belastingkloof tussen een- en tweeverdieners in het afgelopen decennium is vergroot en dat dit geen recht doet aan de draagkracht van eenverdienersgezinnen; constaterende dat de Commissie Draagkracht dit jaar een rapport heeft gepubliceerd waarin de negatieve effecten van het huidige belastingstelsel op de belastingdruk van eenverdieners duidelijk naar voren komen en dat deze commissie ook voorstellen doet om de belastingdruk tussen een- en tweeverdieners te verkleinen; spreekt uit dat een volgend kabinet concrete maatregelen moet nemen om de belastingkloof tussen een- en tweeverdieners te verkleinen waarbij in het bijzonder rekening wordt gehouden met de inkomenspositie van lage inkomens en middeninkomens en hun hoge marginale druk en gaat over tot de orde van de dag. Zij krijgt nr. 79 was nr. 48 (35925). Ik stel vast dat wij hier nu over kunnen stemmen. In stemming komt de gewijzigde motie-Van der Staaij/Omtzigt (35925 nr. 79 was nr. 48). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de SGP het CDA JA21 BBB de PVV FVD Groep Van Haga en Lid Omtzigt voor deze gewijzigde motie hebben gestemd en de leden van de overige fracties ertegen zodat zij is aangenomen.Daarmee zijn wij aan het einde gekomen van de stemmingen. Ik schors de vergadering voor een enkel moment en daarna gaan we over naar de regeling van werkzaamheden maar niet dan nadat ik mevrouw Van der Plas van BBB het woord heb gegeven zoals een beetje traditie lijkt te worden. Mevrouw Van der Plas (BBB): Sorry voorzitter. Ik doe het echt niet expres. Ik heb een misschien hele stomme vraag maar er is een motie aangenomen van de heer Van Baarle over een externe en onafhankelijke partij onderzoek laten doen naar discriminerende en stigmatiserende uitingen in school- en lesmaterialen. De voorzitter: Die motie is verworpen. Mevrouw Van der Plas (BBB): O is die verworpen? Nou dan is het inderdaad een hele domme vraag. Dat vind ik trouwens wel jammer want ik vond het een goede motie. Maar ja. Niet goed opgelet. De voorzitter: Waarvan akte. Ik stuur dit niet door naar het kabinet zullen we maar zeggen. Dank u wel. De vergadering wordt enkele ogenblikken geschorst.