18 Stemmingen Innovatieve experimenteerruimte onderwijs Aan de orde zijn de stemmingen in verband met het wetsvoorstel Wijziging van enkele onderwijswetten om te voorzien in en een brede en duurzame grondslag voor innovatieve experimenten (Innovatieve experimenteerruimte onderwijs) (33116). (Zie vergadering van 12 april 2012.) In stemming komt het amendement-Van der Ham/Biskop (stuk nr. 9 I). De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie het CDA de PVV en het lid Brinkman voor dit amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit amendement de overige op stuk nr. 9 voorkomende amendementen als aangenomen kunnen worden beschouwd. In stemming komt het wetsvoorstel zoals op onderdelen gewijzigd door de aanneming van de amendementen-Van der Ham/Biskop (stuk nrs. 9 I tot en met VII). De voorzitter: Ik constateer dat dit wetsvoorstel met algemene stemmen is aangenomen.