20 Stemmingen moties Paardenhouderij Aan de orde zijn de stemmingen over aangehouden moties ingediend bij het VAO Paardenhouderij te weten: - de motie-Ouwehand over borging van de Gids voor Goede Praktijken (28286 nr. 785); - de motie-Ouwehand over het opleggen van een educatieve maatregel bij lichte overtredingen (28286 nr. 786). (Zie vergadering van 26 februari 2015.) De voorzitter: De motie-Ouwehand (28286 nr. 786) is in die zin gewijzigd dat zij thans luidt: Motie De Kamer gehoord de beraadslaging overwegende dat veel gevallen van verwaarlozing of slechte verzorging van paarden te maken hebben met een gebrek aan kennis en dat deze gevallen nu niet goed kunnen worden opgevolgd; verzoekt de regering mogelijk te maken dat bij lichte overtredingen een educatieve maatregel kan worden opgelegd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 889 was nr. 786 (28286). Ik stel vast dat wij hier nu over kunnen stemmen. In stemming komt de motie-Ouwehand (28286 nr. 785). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Ouwehand (28286 nr. 889 was nr. 786). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de Groep Kuzu/Öztürk en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.