10 Stemmingen Lerarenregister en registervoorportaal Aan de orde zijn de stemmingen in verband met het wetsvoorstel Wijziging van de Wet op het primair onderwijs de Wet op de expertisecentra de Wet op het voortgezet onderwijs en de Wet educatie en beroepsonderwijs in verband met de invoering van het lerarenregister en het registervoorportaal (34458). (Zie vergadering van 5 oktober 2016.) De voorzitter: Het amendement-Rog (stuk nr. 11) is ingetrokken. Ik stel vast dat daarmee wordt ingestemd. In stemming komt het amendement-Bisschop (stuk nr. 10 I). De voorzitter: Ik constateer dat de aanwezige leden van de fracties van 50PLUS Klein Houwers de SGP de ChristenUnie het CDA de Groep Bontes/Van Klaveren en de PVV voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 10 voorkomende amendementen als verworpen kunnen worden beschouwd. In stemming komt het nader gewijzigde amendementRog/Grashoff (stuk nr. 24 I). De voorzitter: Ik constateer dat dit nader gewijzigde amendement met algemene stemmen is aangenomen. Ik stel vast dat door de aanneming van dit nader gewijzigde amendement de overige op stuk nr. 24 voorkomende nader gewijzigde amendementen als aangenomen kunnen worden beschouwd. In stemming komt het gewijzigde amendement-Beertema (stuk nr. 25 I). De voorzitter: Ik constateer dat de aanwezige leden van de fracties van de SP 50PLUS Houwers de Groep Bontes/Van Klaveren en de PVV voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 25 voorkomende gewijzigde amendementen als verworpen kunnen worden beschouwd.Ik geef gelegenheid tot het afleggen van stemverklaringen vooraf. De heer Bruins (ChristenUnie): Voorzitter. De ChristenUnie is voorstander van een lerarenregister dat gedragen wordt door de beroepsgroep. Het lerarenregister is een middel en geen doel. Het doel van het register is om kwalitatief goede docenten voor de klas te hebben staan. Schoolbesturen en leerkrachten willen dit doel graag samen bereiken. Het lerarenregister kan alleen werken als dat het sluitstuk is van een proces dat gericht is op dat doel van kwaliteitsverbetering. Dat proces is nu nog volop in ontwikkeling. Ik constateer dat de randvoorwaarden op dit moment onvoldoende op orde zijn om het lerarenregister te formaliseren. Leraren worden geacht om zich bij te scholen maar het ontbreekt aan tijd geld en ruimte voor scholen en docenten. Schoolbesturen zien bovendien een enorm lerarentekort op zich afkomen en zullen nog veel creativiteit en flexibiliteit nodig hebben om dat probleem het hoofd te bieden. De ChristenUnie hoopt dat het lerarenregister een succes wordt binnen een breder kader van de ontwikkeling van docenten maar het bovenaf wettelijk vastleggen van dit instrument inclusief de mogelijkheid van het opleggen van sancties is prematuur en treedt op nog onuitgewerkte wijze in de relatie tussen werkgever en werknemer. Daarom zal de ChristenUnie vandaag tegen dit wetsvoorstel stemmen. De heer Jasper van Dijk (SP): Voorzitter. De SP staat sympathiek ten opzichte van de invoering van een lerarenregister. Niettemin hebben wij moeite met het voorliggende wetsvoorstel. Zoals ook de Raad van State stelt is invoering van het register op dit moment voorbarig vanwege het lerarentekort vanwege de gebrekkige regels over onbevoegde leraren vanwege het weinig adequate aanbod van bijscholing en vanwege het gebrek aan tijd en middelen voor leraren. Bovendien wordt de sanctie "onwerkbaar en onevenredig" genoemd en bovendien is onduidelijk of er draagvlak is voor het voorstel. Dat is een belangrijke voorwaarde van de commissie-Dijsselbloem inzake onderwijsvernieuwingen. Vandaar dat wij tegen dit wetsvoorstel stemmen. In stemming komt het wetsvoorstel zoals op onderdelen gewijzigd door de aanneming van de nader gewijzigde amendementen-Rog/Grashoff (stuk nrs. 24 I tot en met XII). De voorzitter: Ik constateer dat de aanwezige leden van de fracties van de PvdA GroenLinks Van Vliet 50PLUS Klein de Groep Kuzu/Öztürk Houwers de VVD het CDA en de PVV voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.