6 Afscheid van het lid De Lange (VVD) Aan de orde is het afscheid van het lid De Lange (VVD). De voorzitter: Aan de orde is het afscheid van de heer De Lange van de VVD. Ik begin met het voorlezen van de brief van de heer De Lange. "Geachte mevrouw Arib beste Khadija De gemeenteraad van Wassenaar heeft mij voorgedragen om burgemeester te worden in het dorp waar ik 46 jaar geleden ben geboren. Met het zomerreces voor de deur is vandaag dan ook een gepast moment om afscheid te nemen van de Tweede Kamer. Dit jaar ben ik twintig jaar actief in de politiek en het bestuur. In Nederland ben je eigenlijk nooit de baas: wij voelen ons thuis in een land waar in vrijheid de macht wordt gedeeld. Overheden hebben elkaar nodig en werken samen om elke dag ons prachtige land nog net weer een beetje beter te maken. Wat mij betreft gaat het altijd om mensen. Het was dan ook prachtig om mee te bouwen aan een gezondheidszorg die draait om de kwaliteit van leven voor mensen waarin samen beslissen de norm is geworden en te werken aan een moderne geestelijke gezondheidzorg die gericht is op herstel en meedoen. Ondanks politieke verschillen is het gelukt om in goed overleg met Kamer en kabinet hierop meters te maken. De goede samenwerking is mede tot stand gekomen door al die betrokken mensen van de Kamerorganisatie die er dagelijks voor zorgen dat wij ons vak kunnen uitoefenen. Dank voor de steun. Hierbij speciale aandacht voor alle medewerkers van de Griffie die de Kamer ondersteunen bij het versterken van de kennispositie. Verder dank ik u en alle collega's de parlementaire pers en al die mensen die mij tijdens tal van werkbezoeken hebben meegenomen naar hun wereld. We kunnen heel trots zijn op al die professionals die zich dag en nacht inzetten voor Nederland. Ik ben ook trots op het team VVD en mijn medewerker Tom Oostvogels. Ik schenk graag aandacht aan mijn vrouw en dochter die geregeld genoegen namen met de tijdbepaling "ik kom vanzelf weer een keertje uit Den Haag terug". Verder nog iets om in de komende jaren in gedachte te houden: Wassenaar is verrassend dichtbij. Sommige partijen hinten zelfs al op een nieuw Akkoord van Wassenaar. Kom dus gerust een keertje langs; dan laat ik je graag een "gewoon bijzonder dorp" zien. Het ga u goed Leendert de Lange" (Geroffel op de bankjes) De voorzitter: Geachte heer De Lange beste LeendertIk kan het niet laten om even terug te komen op een zin uit jouw afscheidsbrief. Je schrijft namelijk dat het vandaag met het zomerreces voor de deur een gepast moment is om afscheid te nemen van de Tweede Kamer. Je voelt 'm al aankomen: dat had je net niet moeten opschrijven. Want het gepaste moment om afscheid te nemen van de Kamer is bij de verkiezingen niet voor het zomerreces. (Geroffel op de bankjes) De voorzitter: Dat gezegd hebbend wil ik toch kort even iets tegen je zeggen. In 2015 ben je in de Tweede Kamer gekomen. In de afgelopen vier jaar heb je je als Kamerlid ingezet voor onder meer geestelijke gezondheidszorg patiëntveiligheid en e-health. Het zijn onderwerpen die dicht bij de mensen staan. Voor jou is dat een voorwaarde voor of misschien wel de kern van politiek bedrijven. Dat zei je ook in je maidenspeech. In diezelfde maidenspeech klonken ook jouw liberale ideeën luid en duidelijk door. Je staat bekend als iemand die de materie wil beheersen die wil meten die grip wil krijgen op de cijfers van het ministerie van VWS. Je staat ook bekend als een nauwgezet Kamerlid dat zijn dossiers op orde had. Het is die vasthoudendheid die ervoor heeft gezorgd dat de minister van VWS voortaan verplicht voortgangsrapportages naar de Kamer stuurt over het probleem van de krappe arbeidsmarkt in de zorg. Beste Leendert. Al twintig jaar ben je actief in de politiek en het bestuur. Je zei het al in je afscheidsbrief: het gaat in de politiek altijd om mensen. Je vertrekt nu uit de Kamer maar je gaat weer de lokale politiek in. Je hebt ooit een eigen adviesbureau gehad met de naam: "Leendert luistert". Deze leus zal je in je nieuwe functie zeker van pas komen. Ik wens je veel succes in Wassenaar en het ga je goed. (Applaus) De voorzitter: Dank u wel voor alles. Dan gaan we naar de stemmingen. Het is volgens mij ook de laatste stemming van de heer De Lange. Voordat we gaan stemmen heb ik iemand in de zaal gesignaleerd mevrouw Sazias die weer terug is. Van harte welkom! Fijn dat u er bent mevrouw Sazias. (Applaus)