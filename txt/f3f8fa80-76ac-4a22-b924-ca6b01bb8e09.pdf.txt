6 Regeling van werkzaamheden De voorzitter: Ik stel voor dinsdag aanstaande ook te stemmen over: - de brief van de vaste commissie voor Europese Zaken inzake de beëindiging van het parlementair behandelvoorbehoud bij het EU-voorstel: Mededeling inzake hormoonontregelaars en de ontwerphandelingen van de Commissie tot vaststelling van wetenschappelijke criteria voor de identificatie daarvan in het kader van de EU-wetgeving betreffende gewasbeschermingsmiddelen en biociden COM (2016) 350 (34510 nr. 4); - de brief van het Presidium over een adviesaanvraag aan de Onderwijsraad over bekostiging en sturing op kwaliteit in het onderwijs (po/vo/mbo/ho) (34550-VIII nr. 7). Op verzoek van de aanvrager stel ik voor het VAO verkiezingsaangelegenheden van de agenda af te voeren. Ik deel mee dat de volgende aangehouden moties zijn vervallen: 34398-6; 31293-310; 34403-12; 31016-93; 21501-021622; 21501-02-1624; 29477-374; 34300-J-8; 31765-205; 29689-708; 23235-157; 31793-147; 32793-222; 32793-223; 32805-12; 30872-106. Op verzoek van een aantal leden stel ik voor de volgende door hen ingediende moties opnieuw aan te houden: 31066238; 34002-67. Overeenkomstig de voorstellen van de voorzitter wordt besloten. De voorzitter: Het woord is aan mevrouw Van Tongeren namens GroenLinks. Mevrouw Van Tongeren (GroenLinks): Voorzitter. We worden zo'n beetje om de maand opgeschrikt door weer een nieuw automerk waarmee gesjoemeld wordt. Ik zie dat sommige collega's al wat laconiek worden: nou ja dat verwachten we gewoon bij allerlei automerken. Het is een grof schandaal dat directe gevolgen heeft voor de levenskwaliteit van Nederlanders. Als wij deze autofabrikanten niet kunnen vertrouwen op wat zij zeggen te doen met de lucht die we allemaal inademen is dat een groot probleem. Ik wil daar dus een debat over dat het best met de minister van I en M gevoerd kan worden. Ik wil weten of daarvoor steun is onder de collega's. Sowieso wil ik graag een brief over de uitbreiding in steeds meer sectoren van die dieselfraude vóór het AO dat destijds door collega Van Veldhoven is aangevraagd en geregeld. De heer Hoogland (PvdA): Mevrouw Van Tongeren is eigenlijk altijd beter op de hoogte dan ik maar in dit geval zeg ik: dit is oud nieuws. Op 23 mei 2016 kwam dit al aan het licht. Toen hebben wij vragen gesteld ook naar aanleiding van wat mevrouw Van Veldhoven aangaf. Die vragen zijn op 5 juli beantwoord doorminister Schultz. Het lijkt mij dus niet handig om hierover nu een apart debat te voeren. Misschien staat er nog wel een AO gepland maar dat weet mevrouw Van Veldhoven altijd precies. Mevrouw Van Veldhoven (D66): Mevrouw Visser naast mij bevestigt inderdaad dat wij op 27 oktober dat AO hebben. Daarin zijn een aantal plenaire debatten samengevoegd zodat we het snel konden houden. Ik zou een stand-van-zakenbrief te behandelen bij dat AO zeker waarderen maar ik geef geen steun voor een apart debat. We hebben namelijk net met elkaar afgesproken om het snel in dat AO te gaan bespreken. Mevrouw Van Toorenburg (CDA): Daar sluit ik me graag bij aan. Ik krijg graag een brief met de laatste stand van zaken en met mogelijke nieuwe inzichten die we hierbij nog kunnen betrekken. Die brief ontvang ik graag wel ietsje voor dat AO en niet op de laatste dag. Mevrouw Visser (VVD): Op 27 oktober hebben we het algemeen overleg. Daar kunnen we dit goed bij betrekken. Geen steun dus voor een debat. Een brief met de laatste stand van zaken is akkoord. De heer Smaling (SP): Ik steun het verzoek om een brief. We kunnen dan zien of het noodzakelijk is om het algemeen overleg wat uit te breiden. De voorzitter: U hebt geen steun voor uw verzoek om een debat mevrouw Van Tongeren. Mevrouw Van Tongeren (GroenLinks): Ik hoor het maar er is wel steun voor mijn verzoek om een brief waarin ook de laatste stand van zaken wordt verwerkt. Misschien is het oud nieuws maar volgens de berichtgeving zijn er toch weer nieuwe inzichten. Ik zou graag willen weten hoe we die op Nederland kunnen betrekken. Een gelaten achteroverhangende houding van "we zien het wel" is niet wat mijn partij voorstaat. We zullen via de procedurevergadering moeten bekijken of we voldoende tijd hebben om al deze verschillende zaken na te lopen. De voorzitter: Ik stel voor het stenogram van dit deel van de vergadering door te geleiden naar het kabinet. Het woord is aan de heer Smaling. De heer Smaling (SP): Voorzitter. Deze week verscheen er een heerlijk lang en grondig artikel in De Groene Amsterdammer over de situatie in de luchtvaartsector. Het ging met name over de situatie van beginnende piloten die vaak moeten bijbetalen om aan hun vlieguren te komen om zo hun brevet veilig te kunnenstellen. Het wordt echt heel erg. We hebben het er wel vaker over met de luchtvaartwoordvoerders maar ik vind het toch zodanig van belang dat ik er een debat over wil aanvragen ook al realiseer ik mij dat de lijst van aangevraagde debatten al lang is. Ik wil in ieder geval een reactie van de staatssecretaris van I en M op dit doorwrochte verhaal. De heer Elias (VVD): Ik moet eerlijk zeggen dat ik er een beetje over twijfel. Als Nederland zich moet gaan bemoeien met de bedrijfsvoering van bedrijven die buiten Nederland gevestigd zijn voel ik daar niets voor. Maar ik ben het wel met de heer Smaling eens dat het van belang is dat we de veiligheid bespreken van de vliegtuigen die hier op Schiphol landen. Mijn voorstel is om het aan de orde te stellen tijdens een van de algemeen overleggen die voor de kerst plaatshebben mede rekening houdend met het feit dat áls er al een debat gepland wordt dat sowieso later zal plaatsvinden. De voorzitter: Dus geen steun. De heer Monasch (PvdA): Het is uitstekend dat dit punt wederom aan de orde wordt gesteld ook door andere partijen. Wat mij betreft komt er in ieder geval een brief en als het kan ook een debat maar we weten allemaal hoe de agenda eruitziet. Het zou fijn zijn als we die brief in ieder geval voor het eerstvolgende AO Luchtvaart kunnen ontvangen zodat we het daar mochten we toch geen kans zien om het debat eerder te plannen in ieder geval kunnen bespreken. Ik wil daaraan graag het volgende toevoegen. Kunnen we niet in het kader van de stand van zaken waarom wij hebben verzocht bekijken of de vliegeniersopleiding voortaan gewoon binnen het hbo een plek kan krijgen? Zowel de minister van Onderwijs als de staatssecretaris zijn daar al mee bezig zodat we van dit soort wantoestanden af kunnen komen. De voorzitter: U steunt dus het verzoek. Mevrouw Van Tongeren (GroenLinks): Ook GroenLinks vindt de race to the bottom van de ticketprijzen bijzonder zorgelijk. Al het personeel en dit geval ook de piloten heeft daaronder te lijden en dat geldt mogelijk ook voor de veiligheid. Ik steun dus het verzoek om een debat maar als het eerder in een AO kan worden behandeld pleit ik daarvoor. Mevrouw Van Toorenburg (CDA): Ik steun zowel het verzoek om een brief als het verzoek om een debat. Het is een belangrijk punt dus als we het eerder kunnen bespreken in een AO ben ik daarvoor. Mevrouw Pia Dijkstra (D66): D66 steunt in elk geval het verzoek om een brief. We zullen daarna verder kijken.De voorzitter: U hebt geen meerderheid mijnheer Smaling. De heer Smaling (SP): Tenzij de heer Beertema mij nog te hulp wil schieten. De voorzitter: Probeert u het maar in een algemeen overleg. Voor de rest zal ik het stenogram van dit deel van de vergadering doorgeleiden naar het kabinet. De heer Smaling (SP): Dat zal ik doen maar de reactie van het kabinet kan ik wel tegemoetzien toch? De voorzitter: Het stenogram wordt doorgeleid naar het kabinet. We zijn hiermee gekomen aan het einde van de regeling van werkzaamheden. De vergadering wordt enkele ogenblikken geschorst.