Van der Hoeven wordt gedaan op de aandeelhouders van Essent. Er wordt geen beroep op mij gedaan. De voorzitter: Ik wil u erop wijzen dat wat mevrouw Kant zegt klopt. De motie is een oproep aan de Kamer en niet aan u. Het is in feite een oproep aan de aandeelhouders. Het is een uitspraak van de Kamer naar de aandeelhouders toe. Minister Van der Hoeven: Oke dat klopt. Dus ik hoef daar verder geen woorden aan vuil te maken. Daar hebt u gelijk in. De voorzitter: Ik verzoek u om door te gaan met de tweede motie. Minister Van der Hoeven: Ik kom bij de tweede motie ingediend door mevrouw Kant mevrouw Van Gent en de heer Van der Vlies. Ik heb al eerder gezegd dat het gaat om het borgen van de Nederlandse publieke belangen. In deze motie wordt mij gevraagd om een mogelijk besluit te vernietigen. Dat gaat net een slag te ver want het vernietigen van een eventueel verkoopbesluit gebeurd door de minister van BZK en alleen als het algemeen belang wordt geschaad. Dat zal ook voldoende moeten worden onderbouwd. Schorsing van een besluit is natuurlijk heel iets anders. Dat is ook de reden dat ik wat positiever was over de opmerking van de heer Van der Vlies over schorsing. Daar sta ik niet negatief tegenover. Dit punt betreft echter het zonder meer vernietigen van het besluit. Ik ontraad aanvaarding van deze motie. Dan kom ik bij de motie van de heer Graus. Ik heb al gezegd wat ik vind van de vernietiging van aandeelhoudersbesluiten. U kunt zich dus voorstellen dat ik ook aanvaarding van deze motie ontraad. Dan de vierde motie van de heer Samsom en de zijnen. Ik ben het daarmee eens laat ik dat vooropstellen. Ik vind het ook van belang dat het splitsingsproces eerst zorgvuldig wordt afgehandeld. Ik heb al gezegd dat de verkoop voor mij veel te veel verbonden is aan de splitsing en daarmee in feite een geheel vormt. Ik vind dat ongewenst en dat heb ik de aandeelhouders ook laten weten omdat de verdeling van de vermogensbestanddelen cruciaal is voor de verkoopopbrengst. Zo simpel is het. Zonder splitsingsplan weet men niet exact waarover men het heeft. Ik heb ook altijd gezegd dat er geen overhaaste besluitvorming moet zijn. Ik breng graag zoals de motie vraagt opnieuw mijn zorgen daaromtrent over aan de aandeelhouders. Ik doe dat meteen morgenvroeg voor 9.00 uur zodat ook niet kan worden gezegd dat de vergadering al is begonnen en dat men nergens van weet. Ik zou u willen vragen om hetzelfde te doen bij uw collega's. Ik laat het oordeel over deze motie over aan de Kamer. De heer Van der Ham (D66): Ik heb een vraag over de eerste motie ingediend door mevrouw Kant in verhouding tot de motie die de heer Samsom mede met mijn steun heeft ingediend. In eerstgenoemde motie staat "spreekt uit dat de verkoop van het energiebedrijf Essent aan RWE ongewenst is en doet een dringend beroep op de aandeelhouders van Essent om nu niet tot deze verkoop van de aandelen over te gaan". Het gaat dus over de deal die er nu ligt. Als de minister instemt met de motie van de heer Samsom waaronder ook mijn naam staat en die vraagt om het nog even uit te stellen.komt dat een beetje op hetzelfde neer namelijk nu niet met deze deal akkoord gaan. Dat heb ik ook in mijn eerste termijn gezegd. Kan de minister de samenhang eens even aangeven? Minister Van der Hoeven: Ik begrijp wat de heer Van der Ham bedoelt. De eerste motie is een uitspraak van de Kamer aan het adres van de aandeelhouders. Daar ga ik niet over. In de motie van de heer Samsom wordt een relatie gelegd met mijn werk namelijk het oordeel van de minister over het splitsingsplan van Essent. Daar ga ik wel over. Deze motie kan op mijn steun rekenen maar de Kamer moet dat zelf uiteraard besluiten. De Kamer gaat erover of zij ja of nee tegen deze motie zegt. De vierde motie spreekt mij rechtstreeks aan terwijl de eerste motie dat niet doet. De beraadslaging wordt gesloten. De vergadering wordt enkele ogenblikken geschorst. Voorzitter: Verbeet In stemming komt de motie-Kant (31700-XIII nr. 56). De voorzitter: Ik constateer dat de aanwezige leden van de fracties van de SP GroenLinks D66 de PvdD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kant c.s. (31700-XIII nr. 57). De voorzitter: Ik constateer dat de aanwezige leden van de fracties van de SP GroenLinks de PvdD de SGP de PVV en hef lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (31700-XIII nr. 58). De voorzitter: Ik constateer dat de aanwezige leden van de fracties van de SP de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Samsom c.s. (31700-XIII nr. 59). De voorzitter: Ik constateer dat deze motie met algemene stemmen is aangenomen. De vergadering wordt enige ogenblikken geschorst. Voorzitter: Gerkens Aan de orde is het spoeddebat over de gevolgen van de rechterlijke uitspraak over het rookverbod. De voorzitter: Ik verzoek de aanwezige leden die het debat niet willen volgen hun bilaterale gesprekken buiten de zaal voort te zetten. Voor de woordvoerders geldt een spreektijd van drie minuten.