32 Stemmingen moties Mijnbouw/Groningen (ronde 1) Aan de orde zijn de stemmingen over aangehouden moties ingediend bij het debat over Mijnbouw/Groningen te weten: - de motie-Beckerman over compensatie voor waardedaling voor mensen met sloop/nieuwbouw (33529 nr. 821); - de motie-Beckerman over uitvoeren van de door SoDM geadviseerde crisisaanpak (33529 nr. 822); - de motie-Nijboer over vergoeding van het verschil tussen de bedragen op basis van de waardedalingsregeling en op basis van de schikkingen met de NAM (33529 nr. 823). (Zie vergadering van 17 november 2020.) De voorzitter: Aan de orde zijn de hoofdelijke stemmingen. We beginnen bij agendapunt 1 de stemmingen over aangehouden moties ingediend bij het wetgevingsoverleg over Mijnbouw/Groningen. De leden van de eerste groep Van Aalst tot en met Graus brengen hun stem uit.