64 Stemming motie Leefomgeving Aan de orde is de stemming over een aangehouden motie ingediend bij het tweeminutendebat Leefomgeving d.d. 8 december 2022 te weten: - de motie-Van Esch c.s. over de effecten op gezondheid en milieu van de verschillende toekomstscenario's van Tata Steel alsnog onafhankelijk en transparant in beeld brengen (30175 nr. 425). (Zie vergadering van 8 december 2022.) De voorzitter: De motie-Van Esch c.s. (30175 nr. 425) is in die zin gewijzigd dat zij thans luidt: Motie De Kamer gehoord de beraadslaging constaterende dat de staatssecretaris in september 2021 heeft toegezegd dat er op zoek zou worden gegaan naar een partij die de effecten op gezondheid en milieu van de verschillende toekomstscenario's van Tata Steel onafhankelijk en transparant in beeld kan brengen; constaterende dat hierbij ook werd verwezen naar de startnotitie MKBA toekomstvarianten Tata Steel IJmuiden gemaakt door CE Delft; constaterende dat de staatssecretaris deze toezegging tot nu toe niet nakomt; verzoekt de regering alsnog de effecten op gezondheid en milieu van de verschillende toekomstscenario's van Tata Steel onafhankelijk en transparant in beeld te brengen waaronder ook recycling en het afschalen van de fabriek en gaat over tot de orde van de dag. Zij krijgt nr. 451 was nr. 425 (30175). Ik stel vast dat wij hier nu over kunnen stemmen. In stemming komt de gewijzigde motie-Van Esch c.s. (30175 nr. 451 was nr. 425). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie het CDA JA21 en de PVV voor deze gewijzigde motie hebben gestemd en de leden van de fracties van de VVD de SGP Groep Van Haga FVD en BBB ertegen zodat zij is aangenomen.