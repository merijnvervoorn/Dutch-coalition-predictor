19 Stemming motie Rapport Onderzoeksraad Voor Veiligheid over het gasgebouw Aan de orde is de stemming over een aangehouden motie ingediend bij het debat over het rapport van de Onderzoeksraad Voor Veiligheid met betrekking tot het "gasgebouw" in Nederland te weten: - de motie-Ouwehand over een parlementaire enquête naar de besluitvorming over de gaswinning in Groningen (33529 nr. 129). (Zie vergadering van 3 maart 2015.) De voorzitter: De motie-Ouwehand (33529 nr. 129) is in die zin gewijzigd dat zij thans luidt: Motie De Kamer gehoord de beraadslaging constaterende dat de Onderzoeksraad Voor Veiligheid in zijn onderzoek naar de besluitvorming rond de gaswinning in Groningen van 1959 tot 2013 harde conclusies trekt over de wijze waarop de Staat is omgegaan met de veiligheid van Groningen; van mening dat de Kamer er baat bij heeft om de besluitvorming zelf grondig te onderzoeken om hieruit lessen te trekken voor de toekomst en dat de mogelijkheid om betrokkenen onder ede te horen hierbij grote toegevoegde waarde heeft; verzoekt het Presidium een commissie samen te stellen die de voorbereidingen treft voor een parlementaire enquête naar de besluitvorming over de gaswinning in Groningen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 325 was nr. 129 (33529). Ik stel vast dat wij hier nu over kunnen stemmen. In stemming komt de gewijzigde motie-Ouwehand (33529 nr. 325 was nr. 129). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk Monasch de ChristenUnie het CDA en de PVV voor dezegewijzigde motie hebben gestemd en de aanwezige leden van de overige fracties ertegen zodat zij is verworpen.