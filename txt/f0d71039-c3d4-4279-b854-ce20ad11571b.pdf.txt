13 Stemmingen moties debat thema "subsidiariteit" Aan de orde zijn de stemmingen over moties ingediend bij het debat over het thema "subsidiariteit" te weten: - de motie-Bontes over onderhandelingen om de EU en de muntunie te verlaten (22112 nr. 1689); - de motie-Omtzigt over het terughalen van bevoegdheden en wetgeving naar het niveau van de lidstaten (22112 nr. 1690); - de motie-Omtzigt over inspraak van burgers in EU-zaken (22112 nr. 1691). (Zie vergadering van 19 september 2013.) In stemming komt de motie-Bontes (22112 nr. 1689). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Omtzigt (22112 nr. 1690). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Omtzigt (22112 nr. 1691). De voorzitter: Ik constateer dat de aanwezige leden van de fracties van het CDA de ChristenUnie D66 de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.