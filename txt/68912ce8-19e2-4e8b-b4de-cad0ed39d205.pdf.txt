25 Stemming motie Jaarverslag 2013 Economische Zaken onderdeel Landbouw en Natuur Aan de orde is de stemming over een aangehouden motie ingediend bij het debat over het Jaarverslag 2013 van het ministerie van Economische Zaken onderdeel Landbouw en Natuur te weten: - de motie-Ouwehand/Thieme over een plan van aanpak om permanent aanbinden van koeien uit te faseren (33930XIII nr. 11). (Zie wetgevingsoverleg van 24 juni 2014.) De voorzitter: De motie-Ouwehand/Thieme (33930-XIII nr. 11) is in die zin gewijzigd dat zij thans is ondertekend door het lid Ouwehand en luidt: Motie De Kamer gehoord de beraadslaging constaterende dat onderzoek van EFSA (Welfare of cattle kept for beef production and the welfare in intensive calf farming systemen EFSA 2012) concludeert dat grupstallen waarbij de dieren permanent worden aangebonden van alle huisvestingssystemen het welzijn van koeien het meest aantasten; overwegende dat binnen de ontwikkeling naar een duurzame veehouderij geen huisvestingssystemen passen die het welzijn van dieren ernstig aantasten; constaterende dat er nog altijd 1122 grupstallen in Nederland zijn waarin koeien (permanent) staan aangebonden; verzoekt de regering een plan van aanpak op te stellen om het huisvesten van koeien in grup- en aanbindstallen te beÃ«indigen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 22 was nr. 11 (33930-XIII). Ik stel vast dat wij hier nu over kunnen stemmen. In stemming komt de gewijzigde motie-Ouwehand (33930XIII nr. 22 was nr. 11).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor deze gewijzigde motie hebben gestemd en de leden van de overige fracties ertegen zodat zij is verworpen. Daarmee zijn wij aan het eind gekomen van de stemmingen. De vergadering wordt enkele ogenblikken geschorst.