5 Regeling van werkzaamheden De voorzitter: Ik stel voor dinsdag 11 februari aanstaande ook te stemmen over de Regels inzake invoering van een tijdelijke mogelijkheid voor experimenten in de rechtspleging (Tijdelijke Experimentenwet rechtspleging) (35263) en de daarbij ingediende moties. Ik stel voor toe te voegen aan de agenda van de Kamer het wetsvoorstel Wijziging van de Wet gemeentelijke schuldhulpverlening ten behoeve van de uitwisseling van persoonsgegevens (35316). Aangezien voor de volgende stukken de termijnen zijn verstreken stel ik voor deze stukken voor kennisgeving aan te nemen: 29477-642; 29398-774. Op verzoek van een aantal leden stel ik voor de volgende door hen ingediende moties opnieuw aan te houden: 3383569; 33605-XIII-15; 26991-449; 21501-32-687; 31936-636; 31936-625; 31936-624; 31936-623; 31936-622; 35000-26; 32813-312; 32813-310; 35300-XIII-73; 35300-XIII-72; 35300XIII-70; 35300-41. Ik stel voor de volgende stukken van de stand van werkzaamheden af te voeren: 25424-507; 32793-470; 25424-508; 32793468; 25424-506; 25424-504; 34104-271; 32399-91; 25424-490; 25424-505; 34104-267; 2019Z24122; 25424-492; 25424-484; 25424-482; 25424-477; 25424-478; 25424-481; 25424-460; 25424-462; 35300-XVI-152; 31532-229; 29279-540; 31839703; 2020Z00685; 35300-VIII-143; 27925-693; 2020Z01002; 35232-4; 2020Z00439; 24724-168; 2020Z00338; 31524-458; 33783-35; 33694-49; 33783-32; 19637-2548; 19637-2542; 19637-2536; 24804-103; 24804-102; 24804-101; 33997-142; 24804-100; 32847-551; 35360-1; 28973-215; 32317-582; 33134(R1972)-14; 27925-694; 27925-692; 30821-100; 22112-2841; 35049-12; 33529-708; 29696-7; 35054-15. Ik stel voor toe te voegen aan de agenda: - het VSO Investeringstoets risico's voor de nationale veiligheid (30821 nr. 101) met als eerste spreker mevrouw Van den Berg namens het CDA; - het VAO Materieel Defensie en Project Verwerving F-35 (AO d.d. 04/02) met als eerste spreker mevrouw Karabulut namens de SP; - het VSO Ontwerp-Aanvullingsbesluit natuur Omgevingswet (34985 nr. 51) met als eerste spreker de heer De Groot namens D66. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Van Nispen namens de SP.De heer Van Nispen (SP): Dank u wel voorzitter. Vorige week stond ik hier al om een debat aan te vragen over de inspectierapporten die onafhankelijk zouden moeten zijn maar waarmee wellicht gesjoemeld is. Ze zijn misschien gemanipuleerd of misschien heeft er censuur plaatsgevonden. Vandaag kunnen we daar weer een nieuwe episode aan toevoegen namelijk dat dit ook zou gelden voor het rapport over het gevangenisziekenhuis. Ik wil in ieder geval dat de minister in het toegezegde feitenrelaas ook terugkomt op dat gevangenisziekenhuis of eigenlijk het Justitieel Centrum voor Somatische Zorg zoals het officieel heet. Ik wil voorstellen om de twee debatten die veel van elkaar weg hebben namelijk (1) het debat over de WODC-affaire en (2) het debat over niet onafhankelijke inspectierapporten samen te voegen. Maar dan niet met twee keer vier is acht minuten spreektijd maar misschien met zes minuten spreektijd om maar een redelijk voorstel te doen. Ik doe dit voorstel mede namens CDA VVD DENK GroenLinks ... De voorzitter: Meneer Markuszower gaat weer zitten. De heer Van Nispen (SP): ... en de rest van de Kamer zie ik uit de non-verbale communicatie De heer Markuszower (PVV): Volgens mij heeft meneer Van Nispen al terecht een meerderheid maar ook steun van de PVV. De voorzitter: Dan heeft u het goed geregeld meneer Van Nispen dank u wel. De heer Van Nispen (SP): Dank u wel. De voorzitter: Dan ga ik naar mevrouw Buitenweg namens GroenLinks. Mevrouw Buitenweg (GroenLinks): Dank u wel mevrouw de voorzitter. Vandaag is er een uitspraak geweest over SyRi het systeem van risico-indicatie. Bij dit systeem wordt door middel van algoritmes gekeken welke burgers potentieel frauderen. De rechter heeft gezegd dat bepaalde elementen strijdig zijn met het Europees Verdrag voor de rechten van de mens. Ik wil graag een brief van de minister gevolgd door een debat hier in de Tweede Kamer. De voorzitter: Eigenlijk wilt u een debat met daaraan voorafgaand een brief. Mevrouw Buitenweg (GroenLinks): O sorry. U heeft helemaal gelijk.Mevrouw Leijten (SP): Voorzitter. Mijn collega Jasper van Dijk heeft in de commissie Sociale Zaken al voorgesteld om deze week een reactie aan de staatssecretaris te vragen met als kern dat zij niet in hoger beroep gaat. Wat er nog meer in de brief moet en kan kan wellicht geïnventariseerd worden. Wij willen hier wel snel een debat over. Het is niet alleen bij Sociale Zaken en SyRi dat de overheid werkt met algoritmes waarmee de privacy van mensen ernstig wordt geschaad maar dat is ook op andere vlakken zo. Ik wil het graag steunen en ook graag op korte termijn. De voorzitter: Mevrouw Buitenweg ik hoor net dat de brief eigenlijk al via de commissie is aangevraagd. Mevrouw Buitenweg (GroenLinks): Dat begrijp ik ook. Dan heeft dat elkaar gekruist. Er is vandaag om een uur of elf een uitspraak geweest. De voorzitter: Dan gaat het eigenlijk alleen om het debat. Mevrouw Van Brenk (50PLUS): We hebben inderdaad via de mail de brief gesteund die is aangevraagd door de SP. Wij zullen zeker ook dit debat steunen. Wat ons betreft ook op korte termijn. De heer Wassenberg (PvdD): Steun voor het verzoek. De heer Azarkan (DENK): Voorzitter. SyRI schendt de mensenrechten met name die van arme mensen mensen met een migrantenafkomst. Om die reden is die uitspraak vandaag en om die reden steun ik ook het debat van harte. De heer Van Dam (CDA): Voorzitter. Ik begrijp dat mevrouw Buitenweg binnen de Justitie- en Veiligheidssfeer dat debat aanvraagt met minister Dekker. Maar tot nu toe heeft zich dit allemaal afgespeeld binnen de commissie Sociale Zaken en Werkgelegenheid. Daarom geen steun voor deze debataanvraag. Mevrouw Buitenweg (GroenLinks): Ik vind ... Mag ik daar wat over zeggen? De voorzitter: Nog niet. Mevrouw Van der Graaf (ChristenUnie): Ik dacht dat het debat was aangevraagd met de minister van Sociale Zaken. Maar de ChristenUnie kan het debat wel steunen.Mevrouw Buitenweg (GroenLinks): Mag ik iets zeggen? De voorzitter: U mag zo iets zeggen maar ik wil eerst even kijken hoe ... O met de staatssecretaris van Sociale Zaken dat had ik even gemist. Wie is er nu aan de beurt? Ik ga gewoon naar de heer Middendorp namens de VVD. De heer Middendorp (VVD): Dank voorzitter. Ik wil de verwarring niet groter maken maar dit debat is inderdaad aangevraagd met Sociale Zaken als ik het goed begrijp. Maar er staat reeds een debat op de lijst van collega Verhoeven die een debat over SyRI heeft aangevraagd met Sociale Zaken én de justitiële bewindspersoon. Dan citeer ik dus de heer Van Dam. Ik zou het dus daarbij betrekken en geef nu geen steun aan een apart debat. De voorzitter: Nee. Mevrouw Buitenweg u wilde wat zeggen. Mevrouw Buitenweg (GroenLinks): Ik weet niet van een eerdere uitspraak. Ik had inderdaad niet gevraagd om de minister van Justitie en Veiligheid. Ik heb in het verleden al drie sets vragen gesteld aan mevrouw Van Ark waar ik nooit antwoord op heb gekregen. Dus ik kijk er enorm naar uit om nu met haar in debat te gaan. En volgens mij zegt het CDA juist altijd dat het kabinet zelf over de eigen afvaardiging gaat als wij de premier er weer eens bij willen dus ... De voorzitter: Oké. U zou kort reageren. Mevrouw Buitenweg (GroenLinks): ... ik zou zeggen: laat het dan ook eens een keer. De voorzitter: Dank u wel mevrouw Buitenweg. Overigens dat debat waar u naar verwijst meneer Middendorp is een dertigledendebat. En mevrouw Buitenweg vraagt gewoon om een meerderheidsdebat. Mevrouw Buitenweg (GroenLinks): Zeker. Mevrouw Kuiken (PvdA): Voorzitter steun. De voorzitter: Mevrouw Den Boer ... Sorry namens D66.Mevrouw Den Boer (D66): D66 uiteraard ja! Steun uiteraard voor de brief. Ik sluit ook aan bij de eerdere opmerkingen van de heer Middendorp maar goed als het een volledig debat kan worden vind ik dat ook prima. Steun voor het debat. De voorzitter: Ik zit te tellen: geen meerderheid. Mevrouw Buitenweg (GroenLinks): Geen meerderheid? D66 steunde het. Het is een beetje sprokkelen. De voorzitter: Maar als D66 het steunt is er niet meteen een meerderheid. ChristenUnie ook? Mevrouw Buitenweg (GroenLinks): En de heer Van Dam. De voorzitter: En de heer Van Dam? De heer Van Dam (CDA): Ik was wat in verwarring over met wie het debat gevoerd zou worden. Als dat in de lijn van Sociale Zaken en Werkgelegenheid is steun ik het van harte. De voorzitter: Oké. Dán hebben we wel een meerderheid. Het was eerder echt 68 dus net niet. Dank u wel. Dan ga ik nu naar mevrouw Van Brenk namens 50PLUS. Mevrouw Van Brenk (50PLUS): Voorzitter. Ik heb een mail ontvangen en ik neem aan mijn collega's ook van het Burgercollectief Dreumelse Waard. Zij melden dat morgen bij Zembla weer een rampzalige uitzending is over het baggerstorten. Ik wil daar graag een brief over en een debat met de minister van Infrastructuur en Waterstaat. De voorzitter: De uitzending is wanneer zei u? Mevrouw Van Brenk (50PLUS): Morgenavond. De heer Remco Dijkstra (VVD): Voorzitter. Ik ga de uitzending bekijken en mijn collega's zullen dat ook doen. Steun voor een brief. Nog geen steun voor een debat. Dit kan eventueel terugkomen bij het algemeen overleg over pfas of bij een algemeen overleg Water. Daar hoort het thuis denk ik. Dan gaan we het zien.De voorzitter: Oké geen steun. De heer Laçin (SP): Voorzitter. De uitzending is morgen maar de problematiek is al langer bekend. We hebben die ook al een aantal keer besproken maar nu speelt Rijkswaterstaat ook een kwalijke rol bij het storten van bagger. Dus daarom steun voor deze debataanvraag. De heer Wassenberg (PvdD): Ook de Partij voor de Dieren steunt dit debatverzoek. De heer Van Aalst (PVV): Voorzitter geen steun. Ik denk dat een AO op dit moment de snellere weg is. Mevrouw Den Boer (D66): Voorzitter. Eerst de uitzending afwachten en dan een brief. Mevrouw Van der Graaf (ChristenUnie): Ja dat vind ik ook een goede route. De heer Van der Lee (GroenLinks): Ik had een beetje een dilemma want ik wil niet het precedent scheppen dat we nu al debatten aanvragen over uitzendingen die er nog niet zijn. Maar gelet op het onderwerp steun ik de aanvraag toch want dit speelt inderdaad al langer. Mevrouw Kuiken (PvdA): Steun. Het mag ook bij een AO. Kijkt u even wat sneller is. De voorzitter: Mevrouw Van Brenk u heeft geen meerderheid. Mevrouw Van Brenk (50PLUS): Nee ik snap het. Ik zou graag de brief zien en dan zal ik het betrekken bij het AO Water. De voorzitter: Prima. Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde gekomen van de regeling van werkzaamheden. De vergadering wordt enkele ogenblikken geschorst.