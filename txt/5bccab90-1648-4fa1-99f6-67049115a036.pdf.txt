19 Stemming motie Begroting Justitie en Veiligheid 2019 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Justitie en Veiligheid (VI) voor het jaar 2019 te weten: - de motie-Groothuizen/Bergkamp over een dubbele geslachtsachternaam wettelijk mogelijk maken (35000-VI nr. 60). (Zie vergadering van 22 november 2018.) De voorzitter: De motie-Groothuizen/Bergkamp (35000-VI nr. 60) is in die zin gewijzigd dat zij thans luidt: Motie De Kamer gehoord de beraadslaging constaterende dat in april 2009 de Werkgroep liberalisering naamrecht het rapport Bouwstenen voor een nieuw naamrecht publiceerde waarin hij een aantal aanbevelingen deed om het Nederlands naamrecht te moderniseren zoals het mogelijk maken van een dubbele achternaam; van mening dat het Nederlands naamrecht aan modernisering toe is waarbij meer keuzevrijheid ontstaat voor ouders en daarbij ook gebruikgemaakt kan worden van de ervaringen in andere landen; verzoekt de regering om in 2019 met een wetsvoorstel naar de Tweede Kamer te komen om een dubbele achternaam mogelijk te maken waarbij het rapport van de werkgroep en de daarin genoemde aanbevelingen en uitgangspunten leidend zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 89 was nr. 60 (35000-VI). Ik stel vast dat wij hier nu over kunnen stemmen. In stemming komt de gewijzigde motie-Groothuizen/Bergkamp (35000-VI nr. 89 was nr. 60). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS D66 en de VVD voor deze gewijzigde motie hebben gestemd en de leden van de overige fracties ertegen zodat zij is aangenomen.