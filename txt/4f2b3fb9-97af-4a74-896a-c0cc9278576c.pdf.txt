135 Stemmingen moties Derde incidentele suppletoire begroting inzake noodpakket banen en economie 2.0 (ronde 2) Aan de orde zijn de stemmingen over aangehouden moties ingediend bij de behandeling van het wetsvoorstel Wijziging van de begrotingsstaat van het Ministerie van Sociale Zaken en Werkgelegenheid (XV) voor het jaar 2020 (Derde incidentele suppletoire begroting inzake noodpakket banen en economie 2.0) te weten: - de motie-Van Haga/Baudet over ruimhartig omgaan met bedrijven met nieuwe loonheffingsnummers (35473 nr. 15); - de motie-Van Haga/Baudet over ballonvaart in aanmerking laten komen voor steun (35473 nr. 16); - de gewijzigde motie-Van Haga/Baudet over SBI-codes voor huiswerkbegeleiding en privaat mbo/h.o. toevoegen aan de lijst met codes die in aanmerking komen voor steun (35473 nr. 23 was nr. 17). (Zie vergadering van 24 juni 2020.) De leden van de tweede groep Groothuizen tot en met Van Nispen brengen hun stem uit.