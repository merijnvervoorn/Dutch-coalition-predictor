38 Stemming motie Emancipatie Aan de orde is de stemming over een aangehouden motie ingediend bij het VAO Emancipatie te weten: - de motie-Bergkamp/Pia Dijkstra over opnemen in het overheidsbrede onderzoek waar sekseregistratie nu al afgeschaft kan worden (30420 nr. 215). (Zie vergadering van 2 april 2015.) De voorzitter: De motie-Bergkamp/Pia Dijkstra (30420 nr. 215) is in die zin gewijzigd dat zij thans luidt: Motie De Kamer gehoord de beraadslaging overwegende dat het registreren van geslacht in sommige gevallen een automatisme is zonder dat dit een duidelijk doel dient; constaterende dat voor transgenders en mensen met een intersekse-conditie of DSD de geslachtsregistratie tot vervelende situaties kan leiden; verzoekt de regering om in het aangekondigde overheidsbrede onderzoek op te nemen waar sekseregistratie nu al probleemloos afgeschaft kan worden en hoe de overheid in het vervolg anders om kan gaan met sekseregistratie bij beleidsvorming en in de uitvoering bijvoorbeeld door onderscheid te maken tussen enerzijds registratie van sekse en anderzijds het gebruik van dit gegeven op pasjes en (digitale) formulieren; verzoekt de regering tevens in het overheidsbrede onderzoek op te nemen hoe dit nieuwe uitgangspunt kan worden uitgedragen richting zelfstandig bestuursorganen agentschappen en staatsdeelnemingen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 226 was nr. 215 (30420). Ik stel vast dat wij hier nu over kunnen stemmen. In stemming komt de gewijzigde motie-Bergkamp/Pia Dijkstra (30420 nr. 226 was nr. 215). De voorzitter: Ik constateer dat de aanwezige leden van de fracties van het CDA de VVD Houwers Klein 50PLUS Van Vliet D66 GroenLinks de PvdA de PvdD en de SP voor deze gewij-zigde motie hebben gestemd en de aanwezige leden van de overige fracties ertegen zodat zij is aangenomen.