15 Stemmingen Pensioenonderwerpen Aan de orde zijn de stemmingen over moties ingediend bij het debat over pensioenonderwerpen te weten: - de motie-Van den Besselaar over de rentetermijnstructuur (32043 nr. 79); - de motie-Van den Besselaar over vaststellen van de dekkingsgraad (32043 nr. 80). (Zie vergadering van 31 januari 2012.) De voorzitter: De motie-Van den Besselaar (32043 nr. 79) is in die zin gewijzigd dat zij thans luidt: Motie De Kamer gehoord de beraadslaging constaterende dat DNB begin 2012 de RTS van ultimo december die bepalend is voor de dekkingsgraad per 31 december 2011 te corrigeren naar de gemiddelde RTS over de maanden oktober tot en met december 2011; constaterende dat het principe van het ene meetmoment is losgelaten en dat de keuze van een driemaandsgemiddelde arbitrair is; verzoekt de regering te bewerkstelligen dat DNB de RTS telkens zodanig vaststelt dat rekening wordt gehouden met de voorgaande twaalf maanden en aldus een voortschrijdend gemiddelde over een jaar wordt verkregen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. nr. 98 (32043). De motie-Van den Besselaar (32043 nr. 80) is in die zin gewijzigd dat zij thans luidt: Motie De Kamer gehoord de beraadslaging constaterende dat een daling of stijging van de swaprente met 1 procentpunt voor een pensioenfonds zonder renteafdekking leidt tot een daling of stijging in de dekkingsgraad van ongeveer 15%; constaterende dat door de huidige volatiliteit van de swaprente de dekkingsgraden van pensioenfondsen dagelijks flink fluctueren;verzoekt de regering te bewerkstelligen dat DNB de dekkingsgraad op 31 december niet langer maatgevend laat zijn maar het gemiddelde van de dekkingsgraad in het gehele voorafgaande jaar en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 99 (32043). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Van den Besselaar (32043 nr. 98). De voorzitter: Ik constateer dat de aanwezige leden van de fracties van de SP de PvdD en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van den Besselaar (32043 nr. 99). De voorzitter: Ik constateer dat de aanwezige leden van de fracties van de SP de PvdD GroenLinks en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele ogenblikken geschorst.