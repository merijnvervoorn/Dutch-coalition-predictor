17 Stemmingen moties Klimaat en energie Aan de orde zijn de stemmingen over moties ingediend bij het VAO Klimaat en energie te weten: - de motie-Beckerman/Van Raan over geen toestemming voor de verkoop van Eneco voor het Kamerdebat (32813 nr. 424); - de motie-Van Raan/Beckerman over uit de markt halen van ETS-emissierechten bij CO2-reducerende maatregelen (32813 nr. 426); - de motie-Sienot/Agnes Mulder over een routekaart voor zonne-energie op water (32813 nr. 427); - de motie-Van der Lee over een verplichte kwaliteitsregeling voor installateurs (32813 nr. 428); - de motie-Van der Lee/Sienot over verlenging van de realisatietermijn voor partijen met een SDE-beschikking die nu nog geen aansluiting of transport krijgen (32813 nr. 429). (Zie vergadering van 18 december 2019.) De voorzitter: De motie-Van Raan/Beckerman (32813 nr. 426) is in die zin gewijzigd dat zij thans luidt: Motie De Kamer gehoord de beraadslaging constaterende dat de emissierechten van de Hemwegcentrale terug zullen vloeien op de Europese koolstofmarkt; overwegende dat het onwenselijk is dat deze emissierechten vervolgens elders in Europa alsnog tot CO-uitstoot leiden; 2 constaterende dat de door de Duitse regering ingestelde kolencommissie eerder dit jaar adviseerde om bij het sluiten van kolencentrales emissierechten van de Europese markt te halen; verzoekt de regering bij het nemen van CO-reducerende 2 maatregelen onder andere inzake het Urgendadoel van 2020 te verzekeren dat (een equivalent van) de eventuele bijpassende emissierechten daadwerkelijk geannuleerd worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 436 was nr. 426 (32813).De voorzitter: De motie-Van der Lee (32813 nr. 428) is in die zin gewijzigd dat zij thans luidt: Motie De Kamer gehoord de beraadslaging overwegende dat de energietransitie gebaat is bij een goede installatie van bijvoorbeeld warmtepompen en zonnepanelen; overwegende dat consumenten erop moeten vertrouwen dat wanneer zij een warmtepomp of zonnepanelen laten installeren dit op de juiste wijze gebeurt; constaterende dat dit te vaak niet gebeurt waardoor consumenten met slecht geïnstalleerde installaties opgescheept zitten en er ook problemen ontstaan rondom het verzekeren van gebouwen met zonnepanelen; verzoekt de regering in overleg met de brancheorganisaties te komen tot een betere kwaliteitsborging voor installateurs van warmtepompen en zonnepanelen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 438 was nr. 428 (32813). De voorzitter: De motie-Van der Lee/Sienot (32813 nr. 429) is in die zin gewijzigd dat zij thans luidt: Motie De Kamer gehoord de beraadslaging constaterende dat voor 700 MW aan duurzameenergieprojecten met SDE-beschikking uit de tijd van voor de transportindicatie geen aansluiting of transport krijgen van de netbeheerders en daarmee uit de SDEbeschikkingstermijn dreigen te lopen; overwegende dat een deel van deze groep projecten gebaat is met een jaar uitstel door aankomende oplossingen zoals verhoogd toezicht door de ACM de AMvB over de N-1 regel en de AMvB over cable pooling; constaterende dat deze ontwikkelaars nu één jaar verlenging van de SDE-beschikking kunnen krijgen; van mening dat zonder duidelijkheid over de vergroting van de netcapaciteit van ontwikkelaars niet verwacht mag worden dat ze de bouw starten;verzoekt de regering partijen met een SDE-beschikking die nu geen aansluiting of transport krijgen ontheffing voor één jaar latere realisatie te gunnen indien aannemelijk is dat deze projecten binnen het betreffende jaar uitstel alsnog gestart kunnen worden zonder de harde eis dat ook de bouw gestart moet zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 439 was nr. 429 (32813). Ik stel vast dat wij nu over deze gewijzigde moties kunnen stemmen. In stemming komt de motie-Beckerman/Van Raan (32813 nr. 424). De voorzitter: Ik constateer dat de leden van de fracties van de SP de PvdA GroenLinks de PvdD Van Kooten-Arissen 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Raan/Beckerman (32813 nr. 436 was nr. 426). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen en 50PLUS voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Sienot/Agnes Mulder (32813 nr. 427). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van der Lee (32813 nr. 438 was nr. 428). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. De heer Azarkan.De heer Azarkan (DENK): Voorzitter. Wij stonden niet op te letten. Wij worden geacht voor de motie op stuk nr. 424 te hebben gestemd. De voorzitter: Dan zal deze opmerking in de Handelingen worden opgenomen. In stemming komt de gewijzigde motie-Van der Lee/Sienot (32813 nr. 439 was nr. 429). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.