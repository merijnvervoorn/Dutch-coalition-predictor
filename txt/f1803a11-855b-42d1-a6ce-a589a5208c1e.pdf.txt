29 Stemmingen moties Nieuwe acties en stakingen binnen Air France-KLM Aan de orde zijn de stemmingen over moties ingediend bij het debat over nieuwe acties en stakingen binnen Air France-KLM te weten: - de motie-Graus over gemaakte afspraken vastleggen in nieuwe juridisch verankerde garanties (31936 nr. 483); - de motie-Graus over een inspanningsverplichting om tot nieuwe juridisch verankerde garanties te komen (31936 nr. 484); - de motie-Remco Dijkstra c.s. over inzetten voor de Nederlandse publieke belangen die met KLM zijn gemoeid (31936 nr. 485); - de motie-Amhaouch/Remco Dijkstra over de luchtvaartovereenkomst tussen Nederland en de Verenigde Arabische Emiraten (31936 nr. 486). (Zie vergadering van 14 juni 2018.) In stemming komt de motie-Graus (31936 nr. 483). De voorzitter: Ik constateer dat de leden van de fracties van de SP de PvdA 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Graus (31936 nr. 484). De voorzitter: Ik constateer dat de leden van de fracties van de SP de PvdA 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Remco Dijkstra c.s. (31936 nr. 485). De voorzitter: Ik constateer dat deze motie met algemene stemmen is aangenomen. Mevrouw Ouwehand (PvdD): Voorzitter excuus. Dat "met algemene stemmen" klopt niet want de Partij voor de Dieren had tegen willen stemmen. De voorzitter: Dat klopt dan inderdaad. Dan is de motie niet met algemene stemmen aangenomen. En de opmerking van mevrouw Ouwehand komt in de Handelingen te staan. In stemming komt de motie-Amhaouch/Remco Dijkstra (31936 nr. 486).De voorzitter: Ik constateer dat deze motie met algemene stemmen is aangenomen.