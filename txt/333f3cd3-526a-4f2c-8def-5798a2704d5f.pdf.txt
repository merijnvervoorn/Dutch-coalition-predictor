14 Stemming aangehouden motie Algemene Politieke Beschouwingen Aan de orde is de stemming over een aangehouden motie ingediend bij het debat over de Algemene Politieke Beschouwingen te weten: - de motie-Van Ojik c.s. over de inzet van extra financiële middelen voor de versterking van diplomatieke capaciteit (34000 nr. 22). (Zie vergadering van 18 september 2014.) De voorzitter: De motie-Van Ojik (34000 nr. 22) is in die zin gewijzigd dat zij thans luidt: Motie De Kamer gehoord de beraadslaging overwegende dat er sinds 2010 structureel is bezuinigd op de personele bezetting van het ministerie van Buitenlandse Zaken; overwegende dat gezien de huidige geopolitieke ontwikkelingen diplomatieke inzet meer dan ooit nodig is; verzoekt de regering extra financiële middelen in te zetten voor de versterking van diplomatieke capaciteit ter bevordering van de internationale rechtsorde en vrede en veiligheid en de economische positie van Nederland en dit te dekken uit de HGIS-middelen post onvoorzien en gaat over tot de orde van de dag. Zij krijgt nr. 51 was nr. 22 (34000). Ik stel vast dat wij hier nu over kunnen stemmen. In stemming komt de gewijzigde motie-Van Ojik c.s. (34000 nr. 51 was nr. 22). De voorzitter: Ik constateer dat de aanwezige leden van de fracties van de ChristenUnie de SGP de VVD Van Vliet 50PLUS Klein D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Van Ojik (GroenLinks): Nu de motie op stuk nr. 22 is aangenomen zou ik graag voor de begrotingsbehandeling van Buitenlandse Zaken volgende week een brief van het kabinet ontvangen over de wijze waarop het uitvoering zal geven aan deze motie.De voorzitter: Ik zal vragen of die brief dinsdag voor 12.00 uur aan de Kamer kan worden toegestuurd. Ik zal het stenogram van dit gedeelte van de vergadering doorgeleiden naar het kabinet. De heer Omtzigt (CDA): De vingers van de CDA-fractie gingen wellicht wat traag omhoog maar wij wensen geacht te worden voor deze motie te hebben gestemd. De voorzitter: Het is genoteerd. De motie blijft aangenomen.