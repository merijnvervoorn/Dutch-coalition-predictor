8 Stemmingen moties Uitbreiding strafbaarheid spionageactiviteiten Stemmingen moties Uitbreiding strafbaarheid spionageactiviteiten Aan de orde zijn de stemmingen over moties ingediend bij de behandeling van het wetsvoorstel Wijziging van het Wetboek van Strafrecht het Wetboek van Strafrecht BES het Wetboek van Strafvordering en het Wetboek van Strafvordering BES in verband met de uitbreiding van de strafbaarheid voor schadetoebrengende gedragingen ten behoeve van een buitenlandse mogendheid (uitbreiding strafbaarheid spionageactiviteiten) te weten: - de motie-Faber-van de Klashorst over het verbieden van de Islamitische Stichting Nederland (36280 nr. 12); - de motie-Paternotte/Brekelmans over opties voor een Nederlandse Foreign Agents Registration Act uitwerken (36280 nr. 13). (Zie vergadering van 24 april 2024.) De voorzitter: Allereerst is er een stemverklaring van de heer Van Baarle van de fractie van DENK. Het woord is aan hem. De heer Van Baarle (DENK): Voorzitter dank u wel. Ik heb een stemverklaring over de motie van de PVV die verzoekt om de Islamitische Stichting Nederland ook wel bekend als Diyanet te verbieden. Het is kwaadaardig en volstrekt onrechtsstatelijk dat in deze motie een Nederlandse stichting verboden wordt die te goeder trouw een bijdrage levert aan ons land. De Islamitische Stichting Nederland wordt in deze motie met onwaarheden zwartgemaakt. De voorzitter: Ja maar een stemverklaring is een toelichting op uw eigen stemgedrag. De heer Van Baarle (DENK): Dit is de toelichting op mijn stem. De voorzitter: Ja maar u bent gewoon met uw derde termijn bezig. Maar goed gaat uw gang. De heer Van Baarle (DENK): Nog erger is het dat alle duizenden vrijwilligers en de bestuursleden bij de Islamitische Stichting Nederland die onderwijs geven jongeren begeleiden aan liefdadigheid doen en ervoor zorgen dat mensen samenkomen groot onrecht wordt aangedaan. Deze PVV-motie is pure onrechtsstatelijke verdachtmaking. Wij roepen de Kamer op om tegen deze motie te stemmen.In stemming komt de motie-Faber-van de Klashorst (36280 nr. 12). De voorzitter: Ik constateer dat de leden van de fracties van JA21 en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Paternotte/Brekelmans (36280 nr. 13). De voorzitter: Ik constateer dat de leden van de fracties van de SP GroenLinks-PvdA Volt D66 NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de overige fracties ertegen zodat zij is aangenomen.