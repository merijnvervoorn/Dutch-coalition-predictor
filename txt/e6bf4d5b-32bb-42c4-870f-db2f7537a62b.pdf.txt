23 Stemmingen moties Legale medicamenteuze afbreking van de zwangerschap via de huisarts Aan de orde zijn de stemmingen over moties ingediend bij de behandeling van het Voorstel van wet van de leden Ellemeet Ploumen Paternotte en Van Wijngaarden tot wijziging van de Wet afbreking zwangerschap alsmede enkele andere wetten in verband met de legale medicamenteuze afbreking van de zwangerschap via de huisarts te weten: - de motie-Westerveld c.s. over de begrotingssystematiek voor de subsidieregeling abortusklinieken tot de volgende wetsevaluatie niet verder wijzigen (34891 nr. 17); - de motie-Stoffer/Bikker over het verbod op het verstrekken of verkopen van abortuspillen actief handhaven (34891 nr. 18); - de motie-Hijink over de financiële effecten van het initiatiefwetsvoorstel op de abortusklinieken goed monitoren zodat de toegang bereikbaarheid en beschikbaarheid van abortuszorg in klinieken niet verslechtert (34891 nr. 19); - de motie-Palland/Bikker over bezien hoe het aantal herhaalabortussen kan worden verminderd (34891 nr. 21). (Zie vergadering van 10 maart 2022.) De voorzitter: De motie-Stoffer/Bikker (34891 nr. 18) is in die zin gewijzigd dat zij thans luidt: Motie De Kamer gehoord de beraadslaging constaterende dat de verkoop en het verstrekken van de abortuspil verboden is op grond van artikel 296 van het Wetboek van Strafrecht tenzij de behandeling wordt verricht door een arts in een ziekenhuis of kliniek met een abortusvergunning of indien het wetsvoorstel wordt aangenomen een huisarts met accreditatie; verzoekt de regering om in overleg te treden met de IGJ over het toezicht op en de handhaving van het verbod op het (online) verkopen en/of het verstrekken van abortuspillen en de Kamer hierover te informeren en gaat over tot de orde van de dag. Zij krijgt nr. 24 was nr. 18 (34891). De voorzitter: De motie-Hijink (34891 nr. 19) is in die zin gewijzigd dat zij thans luidt:Motie De Kamer gehoord de beraadslaging verzoekt de regering de (financiële) effecten van het initiatiefvoorstel op de abortusklinieken goed te monitoren en samen met de zorgverleners die abortuszorg verlenen de toegankelijkheid van de abortuszorg in Nederland te borgen mede met het oog op de beschikbaarheid en bereikbaarheid van de abortuszorg en gaat over tot de orde van de dag. Zij krijgt nr. 25 was nr. 19 (34891). Ik stel vast dat wij nu over deze gewijzigde moties kunnen stemmen. In stemming komt de motie-Westerveld c.s. (34891 nr. 17). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de VVD het CDA JA21 BBB de PVV en Groep Van Haga voor deze motie hebben gestemd en de leden van de fracties van de ChristenUnie de SGP en FVD ertegen zodat zij is aangenomen. In stemming komt de gewijzigde motie-Stoffer/Bikker (34891 nr. 24 was nr. 18). De voorzitter: Ik constateer dat de leden van de fracties van de SP de ChristenUnie de VVD de SGP het CDA JA21 BBB de PVV FVD en Groep Van Haga voor deze gewijzigde motie hebben gestemd en de leden van de fracties van GroenLinks Volt DENK de PvdA de PvdD Fractie Den Haan en D66 ertegen zodat zij is aangenomen. In stemming komt de gewijzigde motie-Hijink (34891 nr. 25 was nr. 19). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de VVD JA21 BBB de PVV en Groep Van Haga voor deze gewijzigde motie hebben gestemd en de leden van de fracties van de ChristenUnie de SGP het CDA en FVD ertegen zodat zij is aangenomen. In stemming komt de motie-Palland/Bikker (34891 nr. 21). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga voor deze motie hebben gestemd zodat zij is aangenomen.Meneer Van Baarle DENK. De heer Van Baarle (DENK): Voorzitter. Bij de motie op stuk nr. 18 wordt de fractie van DENK geacht voorgestemd te hebben. De voorzitter: Dank u wel meneer Van Baarle. We zullen dit in de Handelingen opnemen.