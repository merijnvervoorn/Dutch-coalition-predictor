67 Digitale ontwikkelingen in de zorg Digitale ontwikkelingen in de zorg Aan de orde is het tweeminutendebat Digitale ontwikkelingen in de zorg (CD d.d. 05/10). De voorzitter: Aan de orde is het tweeminutendebat Digitale ontwikkelingen in de zorg. Ik heet de minister van Volksgezondheid Welzijn en Sport nogmaals welkom — ik denk dat ik dat een aantal keren ga doen vanavond — evenals de woordvoerders. Ik geef het woord aan mevrouw Van den Berg CDA. Mevrouw Van den Berg (CDA): Dank voorzitter. Ik ga snel spreken. Ik heb twee moties. Motie De Kamer gehoord de beraadslaging overwegende de motie-Van den Berg van 1 juni 2023 op stuk nr. 31 (21501) over de European Health Data Space (EHDS) en het Wetsvoorstel opvraagbaarheid gegevens voor spoedeisende zorg (Wogs); verzoekt de regering te borgen dat patiënten zowel bij primair als bij secundair gebruik van data in beginsel altijd via opt-out kunnen zorgen dat hun data niet of slechts beperkt worden gebruikt; verzoekt de regering te borgen dat patiënten in beginsel altijd kunnen zien welke zorgaanbieder hun data heeft ingezien en/of voor welk onderzoek welke van hun data zijn gebruikt en gaat over tot de orde van de dag. De voorzitter: Deze motie is voorgesteld door het lid Van den Berg. Zij krijgt nr. 307 (27529). Mevrouw Van den Berg (CDA): En dan de tweede motie. Motie De Kamer gehoord de beraadslaging constaterende dat er diverse initiatieven zijn — Health RI (met geld uit het Groeifonds) NFU met het initiatief CumuluZ VZVZ met LSP alsmede VZVZ en leveranciersmet Twiin & Nuts — om de infrastructuur en koppelingen alsmede databeschikbaarheid en hergebruik van data te verbeteren; constaterende dat bij deze initiatieven meer gebruik gemaakt kan worden van objectieve toetsing van reeds bestaande infrastructuren en initiatieven om onnodige kosten te voorkomen; verzoekt de regering met het doel om snel tot één degelijk landelijk netwerk te komen te borgen dat bij zowel primair als secundair gebruik van data: - alle genoemde organisaties vanuit één doelarchitectuur werken en het "not invented here"-syndroom loslaten; - relevante leveranciers tijdig worden betrokken zodat oplossingen uitvoerbaar zijn; - toekomstige infrastructuur voor gegevensuitwisseling wordt gemaakt op basis van end-to-endversleuteling conform amendement-Hijink/Van den Berg (Wegiz 35824 nr. 22); - proof of concept zoals Palga en/of CumuluZ voor werken met brondata en eenduidig landelijk gestructureerd vastleggen als basis voor het zelflerend zorgsysteem toepassen; - de verantwoordelijkheid van registratie en datakwaliteit lokaal bij de invoerder ligt; - dataminimalisatie & doelbinding leidende principes zijn; - deze data onafhankelijk van specifieke ICT-applicaties toepasbaar zijn; - met spoed het amendement-Van den Berg/Hijink op stuk nr. 25 en het amendement-Van den Berg op stuk nr. 44 (Wegiz 35824) uit te werken om de marktmacht van ictleveranciers aan te pakken en gaat over tot de orde van de dag. De voorzitter: Deze motie is voorgesteld door het lid Van den Berg. Zij krijgt nr. 308 (27529). Mevrouw Van den Berg (CDA): Dank u wel. De voorzitter: Dank u wel mevrouw Van den Berg. Dan geef ik het woord aan mevrouw Paulusma maar die ziet daarvan af. Dan gaan we naar mevrouw Tielen maar die ziet ook van het woord af. Mevrouw Agema. Mevrouw Agema (PVV): Voorzitter. Motie De Kamer gehoord de beraadslagingverzoekt de regering ervoor te zorgen dat patiënten te allen tijde de mogelijkheid van een opt-out hebben bij secundair gebruik van hun medische gegevens en dat deze mogelijkheid vooraf gecommuniceerd wordt en gaat over tot de orde van de dag. De voorzitter: Deze motie is voorgesteld door het lid Agema. Zij krijgt nr. 309 (27529). Dank u zeer. Ik schors de vergadering voor een enkel moment zodat de moties kunnen worden verspreid. De vergadering wordt enkele ogenblikken geschorst. De voorzitter: Het woord is aan de minister. Minister Kuipers: Dank u wel voorzitter. De motie op stuk nr. 307: oordeel Kamer. Ik zie vertrouwen als een belangrijke voorwaarde voor databeschikbaarheid en ben van mening dat zeggenschap en transparantie in grote mate hieraan bijdragen. Dat is ook de lijn die Nederland aanhoudt bij de onderhandelingen over de EHDS met andere lidstaten. Het uiteindelijke resultaat is uiteraard afhankelijk van het verloop van deze onderhandelingen. De motie op stuk nr. 308: oordeel Kamer. Zoals benoemd in een Kamerbrief van 13 april jongstleden blijf ik mij onverminderd inzetten om samen met zorgaanbieders en dienstleveranciers tot een landelijk dekkend netwerk van interoperabele zorginfrastructuren te komen. Deze motie ondersteunt dit beleid. Ik sta achter de oproep om vanuit één doelarchitectuur en met alle genoemde initiatieven het "not invented here"-syndroom los te laten leveranciers te betrekken en eerdere geleerde lessen mee te nemen. Tot slot ontraad ik de motie op stuk nr. 309. Dit is conform de inzet in de onderhandelingen over de EHDS maar die onderhandelingen lopen nog. De voorzitter: Dank u zeer. Eén vraag van mevrouw Agema nog? Nee? Daarmee zijn we aan het einde gekomen van deze beraadslaging. De beraadslaging wordt gesloten. De voorzitter: Ook over deze moties gaan we zo stemmen. Ik schors de vergadering voor een enkel moment en dan gaan we verder met het tweeminutendebat Ziekenhuiszorg. De vergadering wordt enkele ogenblikken geschorst.