23 Stemming motie Ziekenhuiszorg Aan de orde is de stemming over een aangehouden motie ingediend bij het VAO Ziekenhuiszorg te weten: - de nader gewijzigde motie-Geleijnse over een landelijk systeem om informatie uit te wisselen over beschikbare bedden (31016 nr. 155). (Zie vergadering van 22 november 2018.) De voorzitter: De nader gewijzigde motie-Geleijnse (31016 nr. 155) is in die zin voor de tweede keer nader gewijzigd dat zij thans is ondertekend door de leden Geleijnse Van den Berg Ploumen en Ellemeet en luidt: Motie De Kamer gehoord de beraadslaging overwegende dat het voor ambulancevoorzieningen en huisartsen soms moeilijk te achterhalen is waar een bed met de juiste acute ziekenhuiszorg (spoedeisende hulp cardio care unit intensive care) in de regio beschikbaar is; overwegende dat het van groot belang is zeker met de mogelijk naderende griepgolf dat zij gemakkelijk en op basis van een actueel overzicht kunnen achterhalen waar een bed met de juiste acute ziekenhuiszorg (SEH CCU IC) in de regio beschikbaar is; verzoekt de regering in gesprek te gaan met de elf Regionaal Overleg Acute Zorgketens over het spoedig introduceren van een regionaal systeem dat het mogelijk maakt om informatie uit te wisselen over beschikbare bedden in de acute ziekenhuiszorg; verzoekt de regering tevens er bij de ziekenhuizen op aan te dringen om hun actuele gegevens met bovengenoemde beddenoverzichten te delen in het regionale systeem; verzoekt de regering voorts om in overleg met de elf Regionaal Overleg Acute Zorgketens de regionale systemen zodanig in te richten dat in crisistijden (bijvoorbeeld een griepgolf) de betreffende gegevens ook voor aangrenzende regio's en GGD's inzichtelijk zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 181 was nr. 180 (31016). Ik stel vast dat wij hier nu over kunnen stemmen.In stemming komt de voor de tweede keer nader gewijzigde motie-Geleijnse c.s. (31016 nr. 181 was nr. 180). De voorzitter: Ik constateer dat deze voor de tweede keer nader gewijzigde motie met algemene stemmen is aangenomen.