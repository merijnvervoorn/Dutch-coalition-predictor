90 Stemmingen moties Imvo Aan de orde zijn de stemmingen over moties ingediend bij het VAO Imvo te weten: - de motie-Jan Vos c.s. over inzicht in de herkomst van door de energiebedrijven gebruikte steenkolen (26485 nr. 180); - de motie-Jasper van Dijk over niet-vrijblijvende afspraken om landroof tegen te gaan (26485 nr. 183); - de motie-Sjoerdsma over genoegdoening van slachtoffers als doel opnemen in het convenant met energiebedrijven (26485 nr. 184). (Zie vergadering van heden.) De voorzitter: De motie-Jasper van Dijk (26485 nr. 183) is in die zin gewijzigd dat zij thans luidt: Motie De Kamer gehoord de beraadslaging constaterende dat Nederlandse banken en pensioenfondsen op grote schaal investeren in levensmiddelenbedrijven en voedselhandelaren; constaterende dat landrechten bij de grootschalige verbouw van gewassen zoals suikerriet soja en palmolie regelmatig worden geschonden; constaterende dat de minister voor BuHa-OS een dialoog voert met de financiële sector maar daar nog geen concrete resultaten uit zijn voortgekomen; verzoekt de regering na haar gesprekken met de financiële sector een voorstel te doen voor niet-vrijblijvende afspraken met betrokken partijen om landroof tegen te gaan en hierbij de CFS-guidelines als richtlijn te nemen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 188 was nr. 183 (26485). Ik stel vast dat wij hier nu over kunnen stemmen. In stemming komt de motie-Jan Vos c.s. (26485 nr. 180). De voorzitter: Ik constateer dat de aanwezige leden van de fracties van de ChristenUnie 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor dezemotie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Jasper van Dijk (26485 nr. 188 was nr. 183). De voorzitter: Ik constateer dat de aanwezige leden van de fracties van de ChristenUnie de SGP 50PLUS/Baay-Timmerman D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Sjoerdsma (26485 nr. 184). De voorzitter: Ik constateer dat de aanwezige leden van de fracties van de Groep Bontes/Van Klaveren de ChristenUnie 50PLUS/Baay-Timmerman 50PLUS/Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.