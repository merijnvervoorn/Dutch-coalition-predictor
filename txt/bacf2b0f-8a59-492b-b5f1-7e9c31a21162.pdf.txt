17 Stemming motie Energie Aan de orde is de stemming over een aangehouden motie ingediend bij het VAO Energie te weten: - de motie-Smaling over alternatieven voor grote windparken rondom de Drentse Veenkoloniën (31239 nr. 232). (Zie vergadering van 8 december 2016.) De voorzitter: De motie-Smaling (31239 nr. 232) is in die zin gewijzigd dat zij thans is ondertekend door de leden Smaling en Jan Vos en luidt: Motie De Kamer gehoord de beraadslaging constaterende dat de onrust en wanhoop in en rond de Drentse Veenkoloniën over de voorgenomen bouw van grote windparken al lange tijd ernstig is en niet vermindert; constaterende dat de plaatsing van de turbines fysieke schade en ernstige reputatieschade toebrengt aan een internationaal toonaangevend sterrenkundig instituut en zijn meetopstellingen; verzoekt de regering een periode van bezinning in te lassen en een zoektocht naar alternatieven te starten die dezelfde hoeveelheid duurzame energie opleveren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 246 was nr. 232 (31239). Ik stel vast dat wij hier nu over kunnen stemmen. Ik geef gelegenheid tot het afleggen van stemverklaringen vooraf. Mevrouw Dik-Faber (ChristenUnie): Voorzitter. Voor de ChristenUnie is het belangrijk dat de doelstellingen van het internationale klimaatakkoord en het Nederlandse energieakkoord gehaald worden. Iedere provincie heeft hierin een opgave. Nu is er veel verzet tegen het windpark in de Veenkoloniën. Inderdaad is het proces in de aanvang niet goed gegaan maar de plannen zijn wel gewijzigd op basis van de inspraak. Desondanks blijft het verzet groot. Wij willen geen valse verwachtingen wekken. De vergunningen zijn verleend. Het is nu niet de minister maar de Raad van State die aan zet is. Wij gunnen de minister echter nog een moment van kerstbezinning om tebekijken hoe het draagvlak vergroot kan worden en in ieder geval compensatie en participatie goed in het plan verankerd kunnen worden. Alles overwegende zullen wij om die reden voor de motie stemmen. Mevrouw Van Tongeren (GroenLinks): Voorzitter. Aansluitend op wat mijn collega van de ChristenUnie gezegd heeft vindt ook GroenLinks de urgentie van het klimaatprobleem dusdanig groot dat de afspraken over wind op land die met de provincies zijn gemaakt uitgevoerd moeten worden. Maar een moment van kerstbezinning willen wij ook niemand ontzeggen. Als het mogelijk is om toch nog een element uit de plannen van de provincie te halen en dat in hetzelfde tijdsbestek in deze plannen te zetten en als dat soelaas biedt aan de omwonenden dan zijn wij daarvoor. Maar wij vinden dat het Verdrag van Parijs de Urgenda-uitspraak en het energieakkoord ook volledig uitgevoerd moeten worden. Daarom stemmen wij voor deze motie met deze stemverklaring. In stemming komt de gewijzigde motie-Smaling/Jan Vos (31239 nr. 246 was nr. 232). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Monasch de VVD de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Smaling (SP): Voorzitter. Je hebt moties en moties. Deze is licht emotionerend. Het is extra leuk dat deze minister erbij zit. Ik wil via u voorzitter aan de minister vragen om met een reactie op deze motie te komen. Hopelijk geeft hij daarbij bewoners en bedrijven in de regio alle kans om met alternatieven te komen. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet.