16 Commissievoorstellen om restricties op te leggen aan het gebruik van drie neonicotinoïden Aan de orde zijn de stemmingen over moties ingediend bij het VSO Commissievoorstellen om restricties op te leggen aan het gebruik van drie neonicotinoïden te weten: - de motie-Von Martels/Lodders over pleiten voor een wijziging van het voorstel (27858 nr. 423); - de motie-Lodders/Von Martels over pleiten voor uitstel van stemming (27858 nr. 425); - de motie-De Groot over verbieden van het gebruik van glyfosaathoudende middelen buiten geïntegreerde gewasbescherming (27858 nr. 426). (Zie vergadering van heden.) In stemming komt de motie-Von Martels/Lodders (27858 nr. 423). De voorzitter: Ik constateer dat de leden van de fracties van de VVD de SGP het CDA en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Lodders/Von Martels (27858 nr. 425). De voorzitter: Ik constateer dat de leden van de fracties van de VVD de SGP het CDA en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Groot (27858 nr. 426). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 en de PVV voor deze motie hebben gestemd en de leden van de overige fracties ertegen zodat zij is aangenomen.