11 Stemmingen VSO Crisis- en herstelwet Aan de orde zijn de stemmingen over moties ingediend bij de behandeling van het verslag van een schriftelijk overleg over Regels met betrekking tot versnelde ontwikkeling en verwezenlijking van ruimtelijke en infrastructurele projecten (Crisis- en herstelwet) (32127 nr. 147) te weten: - de motie-Paulus Jansen over Aanvullende evaluatie Crisis- en herstelwet (32127 nr. 150); - de motie-Paulus Jansen over Beperking verplichte bovenafdichting afvalstortplaatsen (32127 nr. 151); - de motie-Van Veldhoven over onderzoek naar duurzaam stortbeheer (32127 nr. 152). (Zie vergadering van 26 januari 2012.) De voorzitter: De motie-Van Veldhoven (32127 nr. 152) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering een experiment duurzaam stortbeheer wil uitvoeren op vier plaatsen maar potentieel ziet voor uitbreiding naar negentien stortplaatsen; constaterende dat binnen deze groep van negentien stortplaatsen zich stortplaatsen bevinden waarbij in het bestemmingsplan al meer dan tien jaar uitgegaan wordt van afdichting zoals voor de stortplaats Nauerna in de gemeente Zaanstad; verzoekt de regering te onderzoeken of met een oxidatielaag de extra methaanuitstoot kan worden vermeden en daar waar dat nuttig blijkt de oxidatielaag als voorwaarde op te nemen in de ontheffing voor de afdichting van stortplaatsen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 153 (32127). Op verzoek van mevrouw Van Veldhoven stel ik voor haar gewijzigde motie (32127 nr. 153) aan te houden. Daartoe wordt besloten. In stemming komt de motie-Paulus Jansen (32127 nr. 150).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Paulus Jansen (32127 nr. 151). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.