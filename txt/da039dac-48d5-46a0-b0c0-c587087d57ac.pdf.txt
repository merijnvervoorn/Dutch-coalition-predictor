13 Stemmingen Huwelijksdwang polygamie en genitale verminking Aan de orde zijn de stemmingen in verband met het wetsvoorstel Wijziging van het Wetboek van Strafrecht het Wetboek van Strafvordering en het Wetboek van Strafrecht BES met het oog op de verruiming van de mogelijkheden tot strafrechtelijke aanpak van huwelijksdwang polygamie en vrouwelijke genitale verminking ( 32840 ) en over: - de motie-Van Nieuwenhuizen-Wijbenga over huwelijkse gevangenschap (32840 nr. 11); - de motie-Kooiman over de kennis van professionals over huwelijksdwang (32840 nr. 12). (Zie vergadering van 10 oktober 2012.) In stemming komt het amendement-Arib/Hilkens (stuk nr. 8 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement de overige op stuk nr. 8 voorkomende amendementen als aangenomen kunnen worden beschouwd. In stemming komt het amendement-Helder (stuk nr. 9 I). De voorzitter: Ik constateer dat de aanwezige leden van de fractie van de PVV voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 9 voorkomende amendement als verworpen kan worden beschouwd. In stemming komt het wetsvoorstel zoals op onderdelen gewijzigd door de aanneming van de amendementen-Arib/Hilkens (stuk nrs. 8 I tot en met VII). De voorzitter: Ik constateer dat dit wetsvoorstel met algemene stemmen is aangenomen. In stemming komt de motie-Van Nieuwenhuizen-Wijbenga (32840 nr. 11). De voorzitter: Ik constateer dat deze motie met algemene stemmen is aangenomen. In stemming komt de motie-Kooiman (32840 nr. 12). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de VVD ertegen zodat zij is aangenomen.