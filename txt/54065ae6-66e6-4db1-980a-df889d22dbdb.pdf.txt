13 Stemmingen Uitfaseren aftrek wegens geen of geringe eigenwoningschuld Aan de orde zijn de stemmingen in verband met het wetsvoorstel Wijziging van de Wet inkomstenbelasting 2001 tot het geleidelijk uitfaseren van de aftrek wegens geen of geringe eigenwoningschuld (34819). (Zie vergadering van 22 november 2017.) De voorzitter: De fractie van de PVV verzoekt om een hoofdelijke stemming over het wetsvoorstel maar dat komt straks. Ik geef gelegenheid tot het afleggen van stemverklaringen vooraf. Mevrouw Leijten (SP): Voorzitter. Er is hard gewerkt. Op 3 november kregen we het wetsvoorstel en twintig dagen later gaan we erover stemmen. We hadden twee keer een schriftelijke ronde een lang debat en een hoorzitting. Er was ook veel inzet van ondersteuning van onszelf en van het ministerie. Zeker de heer Van Rooijen heeft hard gewerkt dat hebben we allemaal gehoord. Maar hij heeft ook amendementen gemaakt. Het bezwaar dat we hebben tegen het wetsvoorstel namelijk dat het met stoom en kokend water is ingediend en wij de gevolgen onvoldoende kunnen overzien geldt eigenlijk ook voor de amendementen van de heer Van Rooijen. Het is dus geen oordeel over de inhoud maar we zullen wel tegenstemmen omdat we vinden dat het proces op deze manier niet kan. De voorzitter: Dank u wel. Dan geef ik nu het woord aan de heer Van Rooijen namens 50PLUS. De heer Van Rooijen (50PLUS): Voorzitter. Zoals u gewend bent zal ik het kort houden. De 50PLUS-fractie heeft haar best gedaan om te redden wat er te redden valt. Toen wij zagen dat de wet tot afschaffing van de wet-Hillen toch door zou gaan hebben wij geprobeerd de scherpste kanten ervan af te halen door amendering op drie onderdelen te weten: uitzondering bestaande gevallen vrijstelling Hillenwoningen met een WOZ-waarde tot €150.000 en bevriezing van de WOZ-waarde voor Hillenwoningen op het huidige niveau van de WOZ. Omdat zelfs deze drie amendementen worden afgewezen en de coalitie met open ogen alle nadelen accepteert kan 50PLUS niet anders dan tegen het wetsvoorstel stemmen tot afschaffing van de wet-Hillen de aflosboete. Het is een zeldzaam onzorgvuldige behandeling van een wetsvoorstel tot stand gekomen onder stoom en kokend water. In stemming komt het amendement-Van Rooijen (stuk nr. 9 I).De voorzitter: Ik constateer dat de leden van de fracties van 50PLUS en de SGP voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 9 voorkomende amendement als verworpen kan worden beschouwd. In stemming komt het gewijzigde amendement-Van Rooijen (stuk nr. 12 I). De voorzitter: Ik constateer dat de leden van de fractie van 50PLUS voor dit gewijzigde amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement het andere op stuk nr. 12 voorkomende gewijzigde amendement als verworpen kan worden beschouwd. In stemming komt het gewijzigde amendement-Van Rooijen (stuk nr. 13 I). De voorzitter: Ik constateer dat de leden van de fracties van DENK en 50PLUS voor dit gewijzigde amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 13 voorkomende gewijzigde amendementen als verworpen kunnen worden beschouwd. In stemming komt het wetsvoorstel. Vóór stemmen de leden: Belhaj Van den Berg Den Boer Van den Bosch Bosman Bouali Ten Broeke Bruins Slot Buitenweg Van Dam Diertens Dijkhoff Pia Dijkstra Remco Dijkstra Dik-Faber Diks Van Eijs El Yassini Ellemeet Geluk-Poortvliet Geurts Van der Graaf Grashoff De Groot Groothuizen Van Haersma Buma Van Haga Rudmer Heerema Pieter Heerma Van Helvert Hennis-Plasschaert Hermans Jetten Koerhuis Koopmans Kröger Kuik LaanGeselschap De Lange Van der Lee Van der Linde Lodders Von Martels Van Meenen Middendorp Van der Molen Agnes Mulder Anne Mulder Nijkerken-de Haan Van Ojik Omtzigt Van Oosten Özdil Özütok Paternotte Pechtold Peters Raemakers Rog Ronnes Arno Rutte Segers Sienot Sjoerdsma Slootweg Sneller Snels Tellegen Tielen Van Tongeren Van Toorenburg Veldman Verhoeven Voordewind Voortman Aukje de Vries Westerveld Weverling Van Weyenberg Wiersma Wörsdörfer Van 't Wout Yeşilgöz-Zegerius Ziengs Amhaouch Azmani en Becker. Tegen stemmen de leden: Bisschop Martin Bosma Van Brenk Tony van Dijck Gijs van Dijk Jasper van Dijk Dijkgraaf Dijksma Fritsma Futselaar Gerbrands De Graaf Graus Helder Hiddema Hijink Van den Hul De Jong Karabulut Van Kent Kooiman Kops Krol Kuiken Kuzu Kwint Laçin Leijten Madlener Maeijer Marijnissen Markuszower Moorlag Edgar Mulder Van Nispen OuwehandÖztürk Ploumen Van Raak Van Raan Roemer Van Rooijen De Roon Sazias Van der Staaij Thieme Wassenberg Van Weerdenburg Wilders Van Aalst Agema Arib Asscher Azarkan Beckerman en Beertema. De voorzitter: Ik constateer dat dit wetsvoorstel met 87 tegen 56 stemmen is aangenomen.