13 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor de volgende wetsvoorstellen toe te voegen aan de agenda van de Kamer: - Wijziging van de Telecommunicatiewet in verband met de implementatie van de onderdelen van richtlijn (EU) 2018/1972 die betrekking hebben op toegangsregulering in geval van replicatiebelemmeringen het overstappen van telecomaanbieder en het vorderen van inlichtingen ten behoeve van een geografisch onderzoek naar het bereik van elektronische communicatienetwerken (35368); - Wijziging van het Wetboek van Strafvordering en de Wet wederzijdse erkenning en tenuitvoerlegging geldelijke sancties en beslissingen tot confiscatie in verband met de uitvoering van Verordening (EU) nr. 2018/1805 van het Europees Parlement en de Raad van 14 november 2018 inzake de wederzijdse erkenning van bevriezingsbevelen en confiscatiebevelen (PbEU 2018 L 303/1) (35402); - Wijziging van Boek 2 van het Burgerlijk Wetboek in verband met het inroepen van een bedenktijd door het bestuur van een beursvennootschap (35367); - Wijziging van de Participatiewet in verband met het uitsluiten van fraudevorderingen bij de vermogenstoets (35374); - Wijziging van de Kadasterwet in verband met de elektronische ondertekening van volledig geautomatiseerd aangemaakte en ondertekende berichten (35395); - Wijziging van de Gemeentewet de Provinciewet en de Comptabiliteitswet 2016 in verband met het afschaffen van de decentrale rekenkamerfunctie en het uitbreiden van de bevoegdheden van de rekenkamers (Wet versterking decentrale rekenkamers) (35298); - Wijziging van de Drank- en Horecawet in verband met het Nationaal Preventieakkoord en evaluatie van de wet (35337); - Wijziging van de Mediawet 2008 in verband met de implementatie van Richtlijn 2018/1808 van het Europees Parlement en de Raad van 14 november 2018 tot wijziging van Richtlijn 2010/13/EU betreffende de coördinatie van bepaalde wettelijke en bestuursrechtelijke bepalingen in de lidstaten inzake het aanbieden van audiovisuele mediadiensten (richtlijn audiovisuele mediadiensten) in het licht van een veranderende marktsituatie (35361); - Wijziging van het Wetboek van Burgerlijke Rechtsvordering het Burgerlijk Wetboek en enige andere wetten (tegengaan huwelijkse gevangenschap en enige andere onderwerpen) (35348); - Wijziging van Boek 2 van het Burgerlijk Wetboek ter verruiming van de mogelijkheden tot het verbieden van rechtspersonen (35366); - Wijziging van het Wetboek van Strafvordering en het Wetboek van Strafrecht in verband met de nadere versterking van de positie van het slachtoffer in het strafproces (Wet uitbreiding slachtofferrechten) (35349); - Voorstel van wet van het lid Van Raak houdende verklaring dat er grond bestaat een voorstel in overweging te nemen tot verandering in de Grondwet strekkende totopneming van bepalingen inzake het correctief referendum (35129); - Voorstel van wet van het lid Verhoeven houdende een regeling voor een afwegingsproces voor het gebruik van kwetsbaarheden in geautomatiseerde werken door de overheid (Wet Zerodays Afwegingsproces) (35257); - Wijziging van de begrotingsstaat van Koninkrijksrelaties (IV) voor het jaar 2020 (Tweede incidentele suppletoire begroting inzake voedselhulp en liquiditeitssteun aan het Caribisch deel van het Koninkrijk) (35459). Het is erg gezellig bij u in de hoek meneer Baudet maar u bent nog niet aan de beurt! Ik deel de Kamer mee dat de vaste commissie voor Economische Zaken en Klimaat tot haar voorzitter heeft gekozen het lid Renkema. Ik benoem in de Bouwbegeleidingscommissie het lid Van den Nieuwenhuijzen tot lid in de bestaande vacature en het lid Van der Molen tot lid in plaats van het lid Ronnes. Ik deel aan de Kamer mee dat de fractie van de Partij voor de Dieren bij de stemmingen op 14 mei jongstleden over de motie-Westerveld (35300-VIII nr. 180) geacht wenst te worden vóór deze motie te hebben gestemd. Ik deel mee dat de volgende aangehouden moties zijn vervallen: 27858-126; 27858-128. Op verzoek van een aantal leden stel ik voor de volgende door hen ingediende moties opnieuw aan te houden: 35300-XV-70; 32279-187; 28684-607; 29911-268; 28844-211; 35234-5; 32813-425; 28828-118; 35347-57; 35300-XIV-41; 21501-20-1498; 35123-24; 34550-XVI-65; 33529-658; 32852107; 32847-485; 32793-418; 31305-303; 29477-636; 23235161; 28844-206; 28844-212; 35300-XVII-30; 28844-210. Ik stel voor toe te voegen aan de agenda: - het VAO Kunstmatige intelligentie en sleuteltechnologieën met als eerste spreker het lid Wiersma namens de VVD; - het VAO Uitvoering sociale zekerheid met als eerste spreker het lid Van Kent namens de SP; - het VAO Toepassing van de witte loonbelastingtabel op SBF-uitkeringen met als eerste spreker het lid Leijten namens de SP; - het VSO Voortgang Burgerschapsagenda mbo 2017-2021 (31524 nr. 460) met als eerste spreker het lid Rog namens het CDA; - het VSO Studievoorschotvouchers en toezeggingen AO 16 oktober 2019 over DUO (24724 nr. 169) met als eerste spreker het lid Westerveld namens GroenLinks; - het VSO Antwoord op schriftelijke vragen over het bericht "Ruzie met de universiteit over een briljant idee" met als eerste spreker het lid Wiersma namens de VVD; - het VSO Voortgang sectorakkoorden funderend onderwijs (31293 nr. 518) met als eerste spreker het lid Rog van het CDA; - het VSO Datalek Donorregister (32761 nr. 162) met als eerste spreker het lid Van den Berg namens het CDA.Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Baudet namens Forum voor Democratie. Ik ben bang dat de rust van korte duur is. De heer Baudet (FvD): Terwijl we hier in de Kamer maandenlang eigenlijk alleen over corona hebben gesproken wordt het klimaatbeleid vanuit de centrale overheid maar ook vanuit de provincies versneld doorgedrukt. Steeds meer wordt bekend over de enorme schade die daardoor wordt veroorzaakt: schade aan de horizon door de zeer vervuilende lelijke windturbines schade aan de natuur door de biomassacentrales schade aan industrieën in Afrika schade doordat kinderarbeid wordt gefaciliteerd door die lelijke zonnepanelen. Kortom de gevolgen zijn rampzalig voor de portemonnee maar ook voor de natuur voor de omgeving voor landen om ons heen. Het Klimaatakkoord moet van tafel zeker nu onze economie zulke zware klappen krijgt. We moeten kiezen tussen ... De voorzitter: En u wilt een debat? De heer Baudet (FvD): ... ondernemers in stand houden of doorgaan met die waanzin. Ik denk dat we nu een debat moeten voeren dus ik wil het er heel graag hier in de Kamer over hebben. De voorzitter: Ja. Ik kijk op mijn lijst. Mevrouw Agema de heer Van der Lee de heer Öztürk de heer Bisschop mevrouw Leijten de heer Van Haga de heer Van Weijenberg. Het woord is aan mevrouw Agema namens de PVV. Mevrouw Agema (PVV): Hoe gaan we dit nou doen voorzitter? De voorzitter: Het komt goed. Mevrouw Agema (PVV): Kunnen de leden die dit steunen niet gewoon hun hand opsteken? De voorzitter: Dat kan ook maar als iemand behoefte heeft om iets te zeggen dan is dat ook mogelijk. Mevrouw Agema (PVV): Ja. Steun. Ik denk dat we er lang over gaan doen.De voorzitter: Dat geeft niet. De heer Van der Lee (GroenLinks): Voorzitter. Ik wil dit verzoek niet steunen. De reden daarvoor is dat er meerdere debatten plenair zijn aangemeld over dit onderwerp. Ik heb zelf het Urgendadebat voorgesteld. Dat is een meerderheidsdebat. Op 24 april is het Urgendapakket ook verschenen dus wat mij betreft kunnen we snel plenair over dat onderwerp spreken. Dat raakt ook aan het Klimaatakkoord. Verder staat er een debat over de Green Deal aangevraagd door de heer De Groot van D66. Ook dat kan plenair worden ingepland. Op 10 juni is er een AO Klimaat en energie in een vaste Kamercommissie. Ook daar kan over het klimaatbeleid worden gesproken. Dus er is geen reden om dit verzoek ... De voorzitter: Kortom geen steun. De heer Van der Lee (GroenLinks): Geen steun. De voorzitter: Oké. Meneer Öztürk dat is lang geleden. De heer Öztürk (DENK): Vindt u? De heer Baudet (FvD): Van welke partij? De voorzitter: U spreekt namens DENK neem ik aan? De heer Öztürk (DENK): Jazeker altijd. Voorzitter. De woordvoerder van GroenLinks heeft heel duidelijk aangegeven dat er voor de komende weken debatten hierover zijn gepland. Dat is voor ons de reden om de woordvoerder van GroenLinks te steunen. De invalshoek van de heer Baudet is niet de onze dus laten we die debatten voeren. De voorzitter: Goed. Geen steun. De heer Bisschop (SGP): Voorzitter. Ik steun collega Baudet volledig om een debat te voeren over de klimaatmaatregelen. De vraag is alleen eventjes wat het meest efficiënt is en wanneer dat het snelst kan. Wat ons betreft wordt dit gekoppeld aan het notaover-leg van 10 juni. Maar buiten kijf staat dat er noodzaak is om over de klimaatmaatregelen en dat hele pakket te spreken ook in het licht van de economische en financiële ramp die zich aan het voltrekken is. De voorzitter: Oké. Maar u steunt het verzoek? De heer Bisschop (SGP): Ja principieel steun ik het verzoek. De voorzitter: U heeft vandaag een hele lange aanloop nodig. De heer Bisschop (SGP): Maar soms is het nodig om even wat toe te lichten. De voorzitter: Dat is goed. De heer Bisschop (SGP): Principieel steun ik het verzoek maar pragmatisch zeg ik: koppel het aan 10 juni het notaoverleg. De voorzitter: Ik zeg gewoon: steun. Eerst mevrouw Leijten dan de heer Van Haga dan de heer Van Weijenberg en dan mevrouw Tellegen. Mevrouw Leijten. Mevrouw Leijten (SP): Voorzitter. Er moet over het klimaatbeleid gesproken worden. Daarom is dat notaoverleg op 10 juni ook ingepland. Maar als het eerder plenair kan dan zouden wij daar de voorkeur aan geven maar dan wel met een van de debatten of het samenvoegen van al die debatten die al op de lijst staan. De voorzitter: Dus geen apart debat? Mevrouw Leijten (SP): Dat wordt dan een apart maar het is al zo vaak aangevraagd. En het is ook al gepland. Dus als het eerder plenair kan ... De voorzitter: Dus geen steun? Mevrouw Leijten (SP): Als het eerder plenair kan dan die 10 juni: graag.De voorzitter: Nee de vraag is: eerst een debat ... O dat debat waar de heer Van der Lee het over had? Mevrouw Leijten (SP): Dat is een notaoverleg op 10 juni. De Kamer wil er dus over spreken zo zeg ik tegen de heer Baudet maar als het daarvoor kan plenair dan graag. Maar voeg dan al die debatten samen op de lijst. De voorzitter: Geen steun voor dit verzoek. Dat is waar het om gaat. De heer Van Haga (Van Haga): Belangrijk onderwerp dus steun. De heer Van Weyenberg (D66): Voorzitter. Ik ben het voor deze keer helemaal eens met de heer Baudet dat dit kabinet een heel ambitieus klimaatbeleid voert Urgendabeleid stikstofbeleid ... De heer Baudet (FvD): Een krankzinnig klimaatbeleid. De heer Van Weyenberg (D66): Een beleid dat echt een kans kan bieden om sterker en groener uit deze crisis te komen. Maar er staan al heel veel debatten gepland zoals collega Van der Lee zei dus geen steun. De voorzitter: Dus geen steun. Mevrouw Tellegen (VVD): Geen steun. Er staan genoeg debatten gepland. De heer Baudet (FvD): Mag ik hier even iets over zeggen? De voorzitter: Nee nee nee nee nee. Eerst even kijken of u een meerderheid heeft. Mevrouw Van der Graaf (ChristenUnie): Geen steun voor dit verzoek. Er zijn al andere debatten gepland. De heer Van Raan (PvdD): Voorzitter. We praten graag met de heer Baudet over het klimaat maar er zijn genoeg debatten gepland. Geen steun voor dit debat.Mevrouw Ploumen (PvdA): Voorzitter. Ik sluit me aan bij de woorden van de heer Van der Lee. De voorzitter: Meneer Baudet u wilt iets zeggen maar u krijgt zo het woord en dan heel kort. Mevrouw Van Toorenburg (CDA): Voorzitter. We moeten snel een debat voeren en daarom staan volgens mij die andere debatten eerder gepland. Dus laten we dat dan eerst doen want anders duurt het nog langer. De voorzitter: Goed. De heer Baudet (FvD): Ik wil toch even iets zeggen. De voorzitter: Heel kort. De heer Baudet (FvD): Mijn voorstel was niet om in het algemeen weer een debat te voeren over het klimaat. Mijn punt was: nu we zien dat er iets totaal onverwachts aan het gebeuren is in de maatschappij nu de hele economie dreigt in te storten moet het kabinet volgens mij de voorgenomen klimaatplannen herzien. Dus wat er nu aan het gebeuren is is dat we in sneltreinvaart tientallen miljarden aan het uitgeven zijn aan totale flauwekul totale onzin en ondertussen al die bedrijven failliet gaan. De voorzitter: Maar u hebt geen steun. De heer Baudet (FvD): Daarom is dit daadwerkelijk een nieuw onderwerp. Dus ik wil toch aan de ambtsgenoten vragen om die overwegingen nogmaals door hun hoofd te laten gaan. Want dit is de kern van de zaak. Een debat over de Green Deal en Urgenda is iets anders. De voorzitter: Meneer Baudet! We zijn na weken weer begonnen en het begint weer helemaal uit de hand te lopen. U heeft gewoon geen steun. Dat is het. Hoe vervelend dat ook is. Maar u heeft als een leeuw gevochten. De heer Baudet (FvD): Zo is het.De voorzitter: Dank u wel meneer Baudet. Dan geef ik het woord aan de heer Van der Lee van GroenLinks. Maar eerst wordt er even schoongemaakt. De heer Van der Lee (GroenLinks): Dank u wel voorzitter. Allereerst maak ik toch even gebruik van de gelegenheid om te melden dat ik u en de Griffie vanochtend een mail heb gestuurd over het feit dat GroenLinks de helft van haar aangevraagde meerderheidsen dertigledendebatten heeft ingetrokken. De voorzitter: Heel goed. De heer Van der Lee (GroenLinks): Ik hoop dat andere fracties ... De voorzitter: ... dit voorbeeld volgen. De heer Van der Lee (GroenLinks): Ja dit voorbeeld volgen. Dan kunnen we de komende weken en misschien wel maanden in deze beperkingen toch de belangrijke onderwerpen bespreken. Over belangrijke onderwerpen gesproken: ik zou graag een debat willen aanvragen namens mijn fractievoorzitter Jesse Klaver en namens Lodewijk Asscher de fractievoorzitter van de Partij van de Arbeid over het voorstel dat Frankrijk en Duitsland doen voor een steunpakket in de Europese Unie van 500 miljard euro. Zij willen dat debat graag voeren met de minister-president. Daarbij zal denk ik ook — dat zal geen verrassing zijn — gesproken worden over het initiatief van een van de fractievoorzitters uit de coalitie om het regeerakkoord op dit punt aan te passen. De voorzitter: U zei: op korte termijn. De heer Van der Lee (GroenLinks): Ja graag op korte termijn. Mevrouw Agema (PVV): Steun. De heer Van Weyenberg (D66): Voorzitter. Europa is heel belangrijk. Er ligt nu een interessant en goed voorstel van de Fransen en de Duitsers. We zijn nog wel in afwachting van het voorstel van de Europese Commissie. Want inderdaad: als de wereld verandert moet je wel blijven nadenken zoals mijn fractievoorzitter terecht zei en ik ook zelf vind. Ik steun dus dit verzoek. Ik zou het wel pas willen inplannen nadat het Commissievoorstel er ligt.Mevrouw Tellegen (VVD): Ook namens de VVD steun voor het verzoek maar niet dan nadat er eerst een appreciatie van het kabinet ligt van dat Commissievoorstel. De voorzitter: De heer Bisschop namens de SGP. Dan de heer Öztürk en dan mevrouw Leijten mevrouw Van der Graaf mevrouw Van Toorenburg en de heer Van Otterloo. De heer Bisschop (SGP): Voorzitter. Natuurlijk moeten we erover spreken op het moment dat er vanuit de Commissie een voorstel komt. Nu ligt er een plan van Frankrijk en Duitsland. Het lijkt mij zeer verstandig om daar eigenstandig een discussie over te voeren. Dus van harte steun voor het verzoek. De heer Öztürk (DENK): Steun. Mevrouw Van der Graaf (ChristenUnie): Voorzitter. Duitsland en Frankrijk hebben nu een voorstel gepresenteerd maar het lijkt ons waardevol om niet alleen daarover te spreken maar ook over het Commissievoorstel dat heel snel wordt verwacht. Het lijkt ons ook verstandig om daar een kabinetsappreciatie bij te hebben zodat we al die plannen in één keer kunnen bespreken. Dat is namelijk erg belangrijk. Onder die conditie steun voor het verzoek dat de heer Van der Lee hier neerlegt. Mevrouw Leijten (SP): Van ons ook steun. Ik vind het positief om te zien dat de regeringsleiders proberen tot een compromis te komen want dan hebben we het voorstel van de Europese Commissie helemaal niet meer nodig. Maar ik snap wel de behoefte om daar even op te wachten en dat daarna in gezamenlijkheid te bespreken. De voorzitter: Mevrouw Van Toorenburg. En dan de heer Van Otterloo. Mevrouw Van Toorenburg (CDA): Dank aan de bodes. Zij werken zich echt drie slagen in de rondte om ons veilig te houden. Dank daarvoor. Ik sluit me graag aan bij de vorige sprekers. Het liefst eerst het voorstel een kabinetsappreciatie en een brief. Dan kunnen we daarover debatteren. De heer Van Otterloo (50PLUS): Voorzitter steun voor het verzoek. De voorzitter: Meneer Van der Lee u heeft een ruime meerderheid voor het houden van een debat hierover. Maar eerst moet het voorstel van de Commissie binnen zijn.De heer Van der Lee (GroenLinks): Ik heb ook geteld. Dank daarvoor. De voorzitter: Dank u wel. Het woord is aan ... Nee eerst weer schoonmaken. Het woord is aan mevrouw Leijten namens de SP. Mevrouw Leijten (SP): Voorzitter. Toen we nog niet open waren om plenaire debatten te voeren hadden we als commissie Financiën al afgesproken om in ieder geval wel over de afwikkeling van de toeslagenaffaire een notaoverleg te hebben. Gezien het onderwerp ook weer vandaag zou ik u willen vragen of het mogelijk is om dat op korte termijn plenair in te plannen omdat we dat recht vinden doen aan het onderwerp wetende en erkennende dat u altijd zegt: ieder debat is een debat. Maar toch hechten wij een beetje aan de plenaire zaal. De voorzitter: Wat is "op korte termijn"? Dan kan iedereen daarop reageren. Mevrouw Leijten (SP): Het liefst volgende week. Volgende week zouden we ook het notaoverleg hebben. Maar ik kan me ook nog voorstellen dat het net een weekje later is. Laten we even kijken hoe daarop gereageerd wordt. Als het niet kan snap ik dat. Het is te open ... U begrijpt mij. Mevrouw Ploumen (PvdA): Voorzitter van harte steun voor het verzoek van mevrouw Leijten. De heer Öztürk (DENK): Ook van harte steun voor het verzoek. De heer Van Weyenberg (D66): Voorzitter steun. Het is wel erg belangrijk dat het volgende week plaatsvindt ook omdat we waarschijnlijk daarna heel snel ook nog het wetsvoorstel moeten behandelen dat nog heel snel komt om nog veel meer ouders te kunnen helpen en compenseren. Daarom hecht ik aan een heel spoedige inplanning. Ik hoop dat dit wel volgende week kan. Mevrouw Van Toorenburg (CDA): Voorzitter steun voor een plenair debat het liefst op 2 juni. Dat zou fantastisch zijn. Het gaat ook over de compensatieregeling dus als er dan stappen genomen worden kan dat misschien zelfs voor de zomer. Daarom is de urgentie wel van belang.Mevrouw Tellegen (VVD): Ook steun maar ik heb begrepen dat er op dit moment ook een feitelijke vragenronde over het ADR-rapport plaatsvindt. Mijn fractie zou graag de antwoorden op die vragen betrekken bij het debat. Dus het debat daarna. De heer Van der Lee (GroenLinks): Van harte steun maar we hebben wel echt de voorkeur om het volgende week af te doen als dat kan. De heer Bisschop (SGP): Steun. En dan graag op korte termijn. Mevrouw Van der Graaf (ChristenUnie): De ChristenUnie wil ook graag een debat. Ik sluit me aan bij de woorden van het CDA om hier op 2 juni over te spreken zodat het inderdaad voor de zomer afgewikkeld kan worden. Mevrouw Van Kooten-Arissen (GKVK): Voorzitter van harte steun voor het verzoek met een expliciete voorkeur voor volgende week. De heer Van Raan (PvdD): Steun voor het verzoek. De heer Van Otterloo (50PLUS): Steun voor het verzoek. Mijn vraag is wel of de antwoorden dan heel snel kunnen komen want dat is ook afgesproken in de commissie. Mevrouw Agema (PVV): Steun. De voorzitter: Ja ook de PVV steunt het verzoek. Iedereen steunt dit verzoek. Er is wel gezegd dat er een feitelijke vragenronde moet worden afgerond. Mevrouw Leijten (SP): We hebben gisteren met de Auditdienst Rijk gesproken over hun rapport. Er zijn nog wat feitelijkheden die we bij hen zouden navragen. Ik denk dat die antwoorden vrij snel kunnen komen maar we hebben in commissieverband inderdaad wel gezegd dat we die antwoorden graag willen hebben voor het debat. De voorzitter: Precies. Dus het zou volgende week kunnen en anders in de week daarop. Mevrouw Leijten (SP): Maar niet veel later zoals D66 ook zegt want dan komen we in de knel met het wetsvoorstel. Als het u lukt.De voorzitter: Ja we doen ons best. Dank u wel mevrouw Leijten. Ik heb u nog nooit zo ... Nee hoor. Daarmee zijn we aan het einde gekomen van de regeling van werkzaamheden. Ik dank jullie allemaal en sluit de vergadering.