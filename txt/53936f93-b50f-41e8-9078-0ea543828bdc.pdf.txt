12 Stemming motie Bouwregelgeving/risicovloeren Aan de orde is de stemming over een aangehouden motie ingediend bij het VAO Bouwregelgeving/risicovloeren te weten: - de motie-Krol over een pictogram voor vluchtroutes voor mindervaliden (28325 nr. 190). (Zie vergadering van 13 maart 2019.) De voorzitter: De motie-Krol (28325 nr. 190) is in die zin gewijzigd dat zij thans luidt: Motie De Kamer gehoord de beraadslaging overwegende dat de regering belangrijke stappen zet voor het verbeteren van de brandveiligheid van gebouwen alsmede de vluchtroutes voor mindervaliden en ouderen die mogelijk minder mobiel zijn; overwegende dat het pictogram voor vluchtroutes zoals opgenomen in de NEN-norm 7010 een rennend mannetje toont; overwegende dat dit pictogram niet volstaat voor vluchtroutes voor mindervaliden en ouderen die mogelijk minder mobiel zijn die zich mogelijk op andere locaties bevinden dan vluchtwegen voor mensen zonder lichamelijke beperkingen; overwegende dat er thans nog geen wettelijke eisen bestaan voor vluchtroutes voor mindervaliden en ouderen die mogelijk minder mobiel zijn; overwegende dat een pictogram specifiek gericht op deze doelgroep een belangrijke meerwaarde kan hebben om te wijzen op dergelijke vluchtroutes; overwegende dat de regering thans beziet welke wettelijke eisen voor dergelijke vluchtroutes mogelijk zijn; verzoekt de regering om aan NEN te vragen de voorbereidingen te treffen om in de NEN-norm 7010 een pictogram vast te leggen voor dergelijke vluchtroutes opdat deze gewijzigde NEN norm in de bouwregelgeving kan worden aangewezen op het moment dat nieuwe wettelijke eisen over vluchtroutes in werking treden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 197 was nr. 190 (28325).Ik stel vast dat wij hier nu over kunnen stemmen. In stemming komt de gewijzigde motie-Krol (28325 nr. 197 was nr. 190). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze gewijzigde motie hebben gestemd en de leden van de fractie van FvD ertegen zodat zij is aangenomen.