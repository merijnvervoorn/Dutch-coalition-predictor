8 Stemmingen moties Toekomst van het rekenen in vo en mbo Aan de orde zijn de stemmingen over moties ingediend bij het VAO Toekomst van het rekenen in vo en mbo te weten: - de motie-Van Meenen/Rog over uitvoeren van het voorstel van de Nederlandse Vereniging van Wiskundeleraren (31332 nr. 90); - de motie-Beertema over beroepsgerichte rekenprogramma's voor het mbo (31332 nr. 91); - de motie-Beertema over het behouden van het rekenen met formele breuken in het basisonderwijs (31332 nr. 92); - de motie-Bisschop over een wijze van toetsen die de doorstroom zo veel mogelijk bevordert (31332 nr. 93); - de motie-Bisschop over een wijze van toetsen die de doorlopende leerlijn waarborgt (31332 nr. 94); - de motie-Rudmer Heerema over het rekenonderwijs op niveau houden (31332 nr. 95); - de motie-Rog/Van Meenen over afschaffen van de rekentoets in het voortgezet onderwijs (31332 nr. 96). (Zie vergadering van 29 januari 2019.) De voorzitter: De heer Beertema verzoekt zijn aangehouden motie op stuk nr. 91 alsnog in stemming te brengen. De voorzitter: De motie-Rudmer Heerema (31332 nr. 95) is in die zin gewijzigd dat zij thans luidt: Motie De Kamer gehoord de beraadslaging constaterende dat het voorstel van de NVvW mogelijk meerdere jaren implementatie vereist; overwegende dat het van belang is dat iedereen goed kan rekenen en dat we moeten voorkomen dat leerlingen en studenten die nu onderwijs volgen onvoldoende voorbereid worden op hun vervolgopleiding entree op de arbeidsmarkt en maatschappelijk functioneren; verzoekt de regering ervoor te zorgen dat het rekenonderwijs op niveau blijft gedurende de periode dat het rekenonderwijs nog niet ge√Øntegreerd is in het vak wiskunde en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 97 was nr. 95 (31332).Ik stel vast dat wij hier nu over kunnen stemmen. In stemming komt de motie-Van Meenen/Rog (31332 nr. 90). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Beertema (31332 nr. 91). De voorzitter: Ik constateer dat de leden van de fracties van de PvdA GroenLinks 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beertema (31332 nr. 92). De voorzitter: Ik constateer dat de leden van de fracties van de SP de PvdD 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bisschop (31332 nr. 93). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van D66 ertegen zodat zij is aangenomen. In stemming komt de motie-Bisschop (31332 nr. 94). De voorzitter: Ik constateer dat de leden van de fracties van 50PLUS de VVD de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Rudmer Heerema (31332 nr. 97 was nr. 95). De voorzitter: Ik constateer dat de leden van de fracties van DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Rog/Van Meenen (31332 nr. 96).De voorzitter: Ik constateer dat de leden van de fracties van de SP de PvdA GroenLinks de PvdD DENK D66 en het CDA voor deze motie hebben gestemd en de leden van de overige fracties ertegen zodat zij is aangenomen. De heer Kwint. De heer Kwint (SP): Voorzitter. Tijdens het debat wilde de minister niet ingaan op dreigementen van de MBO Raad om bijvoorbeeld entreetoetsen in het mbo in te gaan voeren. Hij zei toen: ik wacht eerst de stemmingen af. Ik constateer dat die stemming nu geweest is en zou dus graag het verzoek willen doen of de minister alsnog op de brief van de MBO Raad kan reageren omdat wij toelatingstoetsen in het mbo niet moeten willen. De voorzitter: Ik stel voor het stenogram van dit deel van de vergadering door te geleiden naar het kabinet.