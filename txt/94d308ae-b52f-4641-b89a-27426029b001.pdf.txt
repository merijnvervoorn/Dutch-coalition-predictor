23 Stemming motie Verdienvermogen van Nederland Stemming motie Verdienvermogen van Nederland Aan de orde is de stemming over een aangehouden motie ingediend bij het tweeminutendebat Verdienvermogen van Nederland te weten: - de motie-Thijssen over het onderzoeken van een vorm van tweezijdige contracts for difference of power purchase agreements (32637 nr. 616). (Zie vergadering van 12 maart 2024.) De voorzitter: De motie-Thijssen (32637 nr. 616) is in die zin gewijzigd dat zij thans luidt: Motie De Kamer gehoord de beraadslaging constaterende dat de energie-intensieve industrie in Nederland waaronder zinksmelter Nyrstar in zwaar weer zit; overwegende dat power purchase agreements tussen industriÃ«le bedrijven en windparkontwikkelaars met contracts for difference leveringszekerheid voor een vaste prijs garanderen; verzoekt de regering om de huidige SDE++ voor wind op zee budgetneutraal te hervormen om zo een vorm van tweezijdige contracts for difference for power purchase agreements mogelijk te maken die zowel bedrijven die binnen de klimaattransitie passen en de milieunormen halen als windparkontwikkelaars voldoende zekerheid biedt over de prijs van groene elektriciteit; verzoekt de regering op korte termijn een oplossing te vinden voor bedrijven die binnen de klimaattransitie passen maar stevig geraakt worden door de hoge energiekosten en forse nettarieven en gaat over tot de orde van de dag. Zij krijgt nr. 634 was nr. 616 (32637). Ik stel vast dat wij hier nu over kunnen stemmen. In stemming komt de gewijzigde motie-Thijssen (32637 nr. 634 was nr. 616). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt de ChristenUniede SGP en het CDA voor deze gewijzigde motie hebben gestemd en de leden van de overige fracties ertegen zodat zij is verworpen. Het woord is aan mevrouw Westerveld. Mevrouw Westerveld (GroenLinks-PvdA): Voorzitter. Even terug naar de stemmingen onder 7 over de implementatie van het VN-verdrag Handicap. Daarbij is mijn motie op stuk nr. 312 aangenomen. Daar was ik wat verrast over hoewel het een hele goede motie is. Ik zou graag van het kabinet horen hoe het die motie gaat uitvoeren. De voorzitter: Prima. Ik zal het stenogram van dit deel van de vergadering doorgeleiden naar het kabinet. Ik schors eventjes en dan krijgen we de regeling van werkzaamheden. De vergadering wordt enkele ogenblikken geschorst.