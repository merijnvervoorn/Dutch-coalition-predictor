4 Stemmingen moties debat over de verkiezing van de Voorzitter van de Tweede Kamer Aan de orde zijn de stemmingen over moties ingediend bij het debat over de verkiezing van de Voorzitter van de Tweede Kamer te weten: - de motie-Van Haga over een Kamervoorzitter kiezen uit een van de oppositiepartijen (35777 nr. 9); - de motie-Van Baarle c.s. over het nemen van verdere stappen in het bevorderen van inclusiviteit diversiteit en representativiteit van de Tweede Kamerorganisatie door de Voorzitter (35777 nr. 10). (Zie vergadering van heden.) De voorzitter: Aan de orde zijn de stemmingen over twee moties die zijn ingediend bij het debat over de verkiezing van de Voorzitter. Ik geef kort de heer Van Baarle het woord. De heer Van Baarle (DENK): Dank u wel voorzitter. Mijn motie zal ook medeondertekend worden door het lid Wassenberg namens de Partij voor de Dieren. De voorzitter: Dat is de motie op stuk nr. 10. Die wordt medeondertekend door de heer Wassenberg. Dan gaan we nu over tot de stemmingen. In stemming komt de motie-Van Haga (35777 nr. 9). De voorzitter: Ik constateer dat de leden van de fracties van BBB de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Baarle c.s. (35777 nr. 10). De voorzitter: Ik constateer dat de leden van de fracties van BIJ1 Volt de SP de PvdA GroenLinks de PvdD 50PLUS DENK D66 de VVD het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van dit debat. Ik schors voor een halfuur en dan gaan wij over tot de officiÃ«le stemming om 17.40 uur. De vergadering wordt van 17.12 uur tot 17.41 uur geschorst.