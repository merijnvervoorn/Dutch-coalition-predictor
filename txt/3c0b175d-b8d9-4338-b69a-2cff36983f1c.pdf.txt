43 Stemming motie Najaarsnota 2018 Aan de orde is de stemming over een aangehouden motie ingediend bij het debat over de Najaarsnota 2018 te weten: - de motie-Stoffer over verlenging van de lng-teruggaveregeling (35095 nr. 13). (Zie vergadering van 19 december 2018.) De voorzitter: De motie-Stoffer (35095 nr. 13) is in die zin gewijzigd dat zij thans luidt: Motie De Kamer gehoord de beraadslaging overwegende dat de regering onverwachts heeft meegedeeld dat de lng-teruggaafregeling niet is te verlengen; overwegende dat lng-trucks wel degelijk een bijdrage leveren aan verduurzaming van vrachtverkeer en geluidsreductie; constaterende dat er op dit moment geen duurzamer alternatief voorhanden is en het gebruik van lng een noodzakelijke stap is in het ontwikkelen van bio-lng; constaterende dat het belangrijk is om verduurzamingsinitiatieven te ondersteunen; overwegende dat er voor de benodigde doorstart naar biolng op dit moment door IenW met de sector overlegd wordt over een andere compensatieregeling; verzoekt de regering in januari 2019 overleg te voeren met de sector over bio-lng Ã©n lng met de intentie om te komen tot een oplossing nu de lng-teruggaafregeling per 1 januari 2019 wordt afgeschaft en de Tweede Kamer hierover voor eind januari 2019 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 14 was nr. 13 (35095). Ik stel vast dat wij hier nu over kunnen stemmen. In stemming komt de gewijzigde motie-Stoffer (35095 nr. 14 was nr. 13). De voorzitter: Ik constateer dat de leden van de fracties van de PvdA DENK de VVD de SGP het CDA en de PVV voor dezegewijzigde motie hebben gestemd en de leden van de overige fracties ertegen zodat zij is aangenomen.