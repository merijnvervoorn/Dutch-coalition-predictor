28 Stemmingen moties Vuurwerkverbod jaarwisseling 2021-2022 Aan de orde zijn de stemmingen over moties ingediend bij het tweeminutendebat Vuurwerkverbod jaarwisseling 2021-2022 te weten: - de motie-Peter de Groot c.s. over bij de compensatieregeling een vergoeding per verkooppunt of filiaal hanteren met een maximum van vijf per inschrijving (28684 nr. 683); - de motie-Van der Plas over geen verbod uitvaardigen op legaal siervuurwerk zolang geen sprake is van een aantoonbare noodsituatie (28684 nr. 684); - de motie-Van der Plas over onderzoeken welke middelen nodig zijn om de handhaving tegen illegaal vuurwerk en vuurwerkoverlast te verbeteren (28684 nr. 685); - de motie-Van der Plas over bovenop het huidige compensatiepakket flexibel en ruimhartig omgaan met compensatie voor de sector (28684 nr. 686); - de motie-Van Haga over alle directe en indirecte kosten van ondernemers vergoeden (28684 nr. 687). (Zie vergadering van heden.) De voorzitter: De motie-Van der Plas (28684 nr. 684) is in die zin gewijzigd dat zij thans luidt: Motie De Kamer gehoord de beraadslaging constaterende dat het kabinet het vuurwerkverbod in 2021 baseert op de omstandigheid van de coronacrisis; overwegende dat de siervuurwerktraditie in de afgelopen jaren is gemoderniseerd en aangepast door het beperken van afsteektijden en verbieden van risicovol vuurwerk; overwegende dat verdere beperkingen illegale handel in de hand werken; overwegende dat miljoenen Nederlanders één keer per jaar genieten van het kijken naar of op een veilige manier afsteken van legaal siervuurwerk; verzoekt het kabinet om in de volgende jaren geen verbod uit te vaardigen op legaal siervuurwerk zolang er geen sprake is van een aantoonbare noodsituatie en gaat over tot de orde van de dag. Zij krijgt nr. 688 was nr. 684 (28684). Ik stel vast dat wij hier nu over kunnen stemmen.De voorzitter: Meneer Van Haga wilt u iets aan ons doorgeven? De heer Van Haga (Groep Van Haga): De motie van mijn grote vriend Ephraim op stuk nr. 682 bij de stemmingen over moties ingediend bij het tweeminutendebat Criminaliteitsbestrijding was volgens mij ontraden. Al was dat zo de motie is nu aangenomen. Dit is de eerste keer dat ik het mag doen — het is een heuglijk moment — maar ik wil dan graag een brief van het kabinet. De voorzitter: Dank u wel. Wij gaan dit doorgeleiden naar het kabinet. In stemming komt de motie-Peter de Groot c.s. (28684 nr. 683). De voorzitter: Ik constateer dat de leden van de fracties van de SP GroenLinks DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga voor deze motie hebben gestemd en de leden van de fracties van BIJ1 en Volt ertegen zodat zij is aangenomen. In stemming komt de gewijzigde motie-Van der Plas (28684 nr. 688 was nr. 684). De voorzitter: Ik constateer dat de leden van de fracties van JA21 BBB de PVV FVD en Groep Van Haga voor deze gewijzigde motie hebben gestemd en de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP en het CDA ertegen zodat zij is verworpen. In stemming komt de motie-Van der Plas (28684 nr. 685). De voorzitter: Ik constateer dat de leden van de fracties van de SP BIJ1 Volt DENK Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga voor deze motie hebben gestemd en de leden van de fracties van GroenLinks de PvdA en de PvdD ertegen zodat zij is aangenomen. In stemming komt de motie-Van der Plas (28684 nr. 686). De voorzitter: Ik constateer dat de leden van de fracties van DENK JA21 BBB de PVV FVD en Groep Van Haga voor deze motie hebben gestemd en de leden van de fracties van de SP GroenLinks BIJ1 Volt de PvdA de PvdD Fractie Den Haan D66 de ChristenUnie de VVD de SGP en het CDA ertegen zodat zij is verworpen. In stemming komt de motie-Van Haga (28684 nr. 687).De voorzitter: Ik constateer dat de leden van de fracties van JA21 BBB de PVV FVD en Groep Van Haga voor deze motie hebben gestemd en de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP en het CDA ertegen zodat zij is verworpen.