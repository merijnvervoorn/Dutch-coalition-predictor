11 Stemmingen moties JBZ-Raad op 7 en 8 juli 2016 Aan de orde zijn de stemmingen over moties ingediend bij het VAO JBZ-Raad op 7 en 8 juli 2016 te weten: - de motie-Van Oosten c.s. over aangeven dat Nederland niet zal instemmen met de oprichting van een Europees Openbaar Ministerie (32317 nr. 428); - de motie-Recourt over het standpunt van Nederland ten aanzien van de inwerkingtreding van JASTA (32317 nr. 429). (Zie vergadering van heden.) In stemming komt de motie-Van Oosten c.s. over aangeven dat Nederland niet zal instemmen met de oprichting van een Europees Openbaar Ministerie (32317 nr. 428). De voorzitter: Ik constateer dat de aanwezige leden van de fracties van de SP de PvdD Van Vliet 50PLUS Houwers de VVD de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Recourt over het standpunt van Nederland ten aanzien van de inwerkingtreding van JASTA (32317 nr. 429). De voorzitter: Ik constateer dat deze motie met algemene stemmen is aangenomen.