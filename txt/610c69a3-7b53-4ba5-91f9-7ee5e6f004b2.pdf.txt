4 Hamerstukken Aan de orde is de behandeling van: - het wetsvoorstel Wijziging Scheepvaartverkeerswet en de Binnenvaartwet in verband met de invoering van de ontzegging van de vaarbevoegdheid (32539); - het wetsvoorstel Wijziging van de Wet werk en bijstand de Wet structuur uitvoeringsorganisatie werk en inkomen en enige andere wetten in verband met het afschaffen van specifiek interbestuurlijk toezicht (Wet interbestuurlijk toezicht gemeentelijke inkomens- en werkvoorzieningen) (32453); - het wetsvoorstel Wijziging van de begrotingsstaat van het Ministerie van Veiligheid en Justitie (VI) voor het jaar 2011 (wijziging samenhangende met de incidentele suppletoire begrotingen) (32609-VI); - het wetsvoorstel Wijziging van de begrotingsstaat van het Ministerie van Onderwijs Cultuur en Wetenschap (VIII) voor het jaar 2011 (wijziging samenhangende met de incidentele suppletoire begrotingen) (32609-VIII). Deze wetsvoorstellen worden zonder beraadslaging en na goedkeuring van de onderdelen zonder stemming aangenomen.