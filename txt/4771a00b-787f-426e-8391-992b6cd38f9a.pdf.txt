23 Stemmingen moties Meldplicht datalekken Aan de orde zijn de stemmingen over moties ingediend bij de behandeling van het wetsvoorstel Wijziging van de Wet bescherming persoonsgegevens en enige andere wetten in verband met de invoering van een meldplicht bij de doorbreking van maatregelen voor de beveiliging van persoonsgegevens alsmede uitbreiding van de bevoegdheid van het College bescherming persoonsgegevens om bij overtreding van het bepaalde bij of krachtens de Wet bescherming persoonsgegevens een bestuurlijke boete op te leggen (meldplicht datalekken en uitbreiding bestuurlijke boetebevoegdheid Cbp) te weten: - de motie-Schouw/Segers over vier jaar na de inwerkingtreding evalueren van de wet (33662 nr. 20); - de motie-Oskam/Bisschop over rekening houden met alle omstandigheden (33662 nr. 21). (Zie vergadering van 5 februari 2015.) De voorzitter: De motie-Oskam/Bisschop (33662 nr. 21) is in die zin gewijzigd dat zij thans is ondertekend door de leden Oskam Bisschop en Van Wijngaarden en luidt: Motie De Kamer gehoord de beraadslaging overwegende dat het CBP in nadere richtlijnen duiding zal geven aan de invulling van de wijze waarop onder meer de boetebevoegdheid zal worden uitgevoerd en dat de regering een adviserende rol heeft ten aanzien van de invulling van deze richtlijnen; overwegende dat gezien de proportionaliteit van de boetebevoegdheid het van belang is dat het CPB rekening houdt met alle omstandigheden van het geval; overwegende dat een omstandigheid van het geval kan bestaan uit het feit dat de betreffende gegevens niet door derden zijn ingezien en de privacybelangen van betrokkenen daarmee niet daadwerkelijk zijn geschaad; verzoekt de regering het CBP te adviseren in haar richtlijnen rekening te houden met deze omstandigheid en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 24 was nr. 21 (33662). Ik stel vast dat wij hier nu over kunnen stemmen.In stemming komt de motie-Schouw/Segers (33662 nr. 20). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Oskam c.s. (33662 nr. 24 was nr. 21). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein de Groep Kuzu/Öztürk 50PLUS Van Vliet D66 de PvdA en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De vergadering wordt van 15.51 uur tot 16.14 uur geschorst. Voorzitter: Arib