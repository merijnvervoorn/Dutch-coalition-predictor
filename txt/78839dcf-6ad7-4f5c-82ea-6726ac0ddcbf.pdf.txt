16 Stemmingen moties Nederlandse Voedsel- en Warenautoriteit (NVWA) Aan de orde zijn de stemmingen over moties ingediend bij het VAO Nederlandse Voedsel- en Warenautoriteit (NVWA) te weten: - de motie-Graus/Vestering over onderbrengen van de huidige twee dierenwelzijnsteams van de NVWA bij het ministerie van Justitie en Veiligheid (33835 nr. 183); - de motie-Bromet c.s. over een onderzoek naar illegaal gebruik van gewasbeschermingsmiddelen (33835 nr. 184); - de motie-Tjeerd de Groot over het NVWA-rapport niet betrekken bij besluitvorming over de dierenwelzijnsteams (33835 nr. 185); - de motie-Vestering/Wassenberg over voorstellen voor een parlementaire ondervraging over het NVWA-toezicht (33835 nr. 186); - de motie-Vestering/Wassenberg over de NVWA weghalen bij ministerie van LNV (33835 nr. 187); - de motie-Bisschop/Van der Plas over het voorkomen van rechtsongelijkheid bij het handhaven op etikettering (33835 nr. 188); - de motie-Bisschop c.s. over bij de handhaving van het fosfaatrechtenstelsel recht doen aan de juridische situatie van knelgevallen (33835 nr. 189). (Zie vergadering van 14 april 2021.) De voorzitter: De motie-Bisschop (33835 nr. 189) is in die zin gewijzigd en nader gewijzigd dat zij thans is ondertekend door de leden Bisschop Boswijk Van der Plas en Van Campen en luidt: Motie De Kamer gehoord de beraadslaging overwegende dat vanuit de Raad van State naar aanleiding van de toeslagenaffaire ook gewezen is op het fosfaatrechtenstelsel als wetgeving waardoor ondernemers mogelijk onevenredig in de knel zijn gekomen; overwegende dat de wetgever heeft gekozen voor een minimale knelgevallenregeling en andere knelgevallen heeft doorverwezen naar de rechter voor de toetsing of sprake is van een mogelijk onevenredige last; overwegende dat vanuit de rechterlijke macht is aangegeven dat in haar ogen de wetgever nauwelijks ruimte gaf om knelgevallen tegemoet te komen; overwegende dat juridische procedures lang hebben geduurd terwijl veel ondernemers ondertussen wel te maken hadden met onomkeerbare financiÃ«le verplichtingenvoor latente stalruimte en het ontbreken van financiering voor de aankoop van extra rechten; verzoekt de regering ervoor te zorgen dat bij de handhaving van het fosfaatrechtenstelsel over de jaren 2018 tot 2020 ten minste recht wordt gedaan aan de juridische spagaat en de langdurige juridische onduidelijkheid waar knelgevallen mee geconfronteerd werden en gaat over tot de orde van de dag. Zij krijgt nr. 191 was nr. 189 (33835). In stemming komt de motie-Graus/Vestering (33835 nr. 183). De voorzitter: Ik constateer dat de leden van de fracties van de SP DENK de PvdA de PvdD 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bromet c.s. (33835 nr. 184). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD 50PLUS D66 de PVV en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Tjeerd de Groot (33835 nr. 185). De voorzitter: Ik constateer dat de leden van de fracties van GroenLinks Volt de PvdA de PvdD D66 en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Vestering/Wassenberg (33835 nr. 186). De voorzitter: Ik constateer dat de leden van de fracties van BIJ1 de PvdD 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Vestering/Wassenberg (33835 nr. 187). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Bisschop/Van der Plas (33835 nr. 188).De voorzitter: Ik constateer dat de leden van de fracties van 50PLUS de ChristenUnie de VVD het CDA de SGP de PVV JA21 BBB en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de nader gewijzigde motie-Bisschop c.s. (33835 nr. 191 was nr. 189). De voorzitter: Ik constateer dat de leden van de fracties van 50PLUS de ChristenUnie de VVD het CDA de SGP de PVV JA21 BBB en FVD voor deze nader gewijzigde motie hebben gestemd en de leden van de overige fracties ertegen zodat zij is aangenomen.