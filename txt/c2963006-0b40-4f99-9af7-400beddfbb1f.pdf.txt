48 Stemmingen moties Luchtvaart Aan de orde zijn de stemmingen over moties ingediend bij het VAO Luchtvaart te weten: - de motie-Graus over de nationaliteit van werknemers binnen veiligheidsschillen en zenuwcentra van Nederlandse luchthavens (31936 nr. 234); - de motie-Graus over KLM uit de vleugellamme positie binnen Air France halen (31936 nr. 235); - de motie-Van Tongeren over terugbrengen van het zwavelgehalte in vliegtuigbrandstof (31936 nr. 236); - de motie-Bashir over afzien van de ontwikkeling van Lelystad Airport (31936 nr. 238). (Zie vergadering van heden.) De voorzitter: De motie-Van Tongeren (31936 nr. 236) is in die zin gewijzigd (31936. nr. 239) en nader gewijzigd dat zij thans luidt: De Kamer gehoord de beraadslaging overwegende dat uit TNO-onderzoek blijkt dat Schiphol een bron is van ultrafijne deeltjes; van oordeel dat het verlagen van het zwavelgehalte in vliegtuigbrandstof volgens TNO mogelijk een effectieve maatregel is om de uitstoot van ultrafijn stof door vliegtuigen terug te brengen; verzoekt de regering nationaal en internationaal aandacht te vragen bijvoorbeeld door het voorstellen van maatregelen voor het zo snel mogelijk terugbrengen van het zwavelgehalte in vliegtuigbrandstof en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 240 was nr. 239 (31936). Ik stel vast dat wij hier nu over kunnen stemmen. In stemming komt de motie-Graus (31936 nr. 234). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (31936 nr. 235).De voorzitter: Ik constateer dat de aanwezige leden van de fracties van de PVV de Groep Bontes/Van Klaveren en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de nader gewijzigde motie-Van Tongeren (31936 nr. 240 was nr. 239). De voorzitter: Ik constateer dat de aanwezige leden van de fracties van de ChristenUnie Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bashir (31936 nr. 238). De voorzitter: Ik constateer dat de aanwezige leden van de fracties van Klein GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.