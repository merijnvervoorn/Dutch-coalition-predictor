16 Stemmingen moties Begroting Volksgezondheid Welzijn en Sport 2025 Stemmingen moties Begroting Volksgezondheid Welzijn en Sport 2025 Aan de orde zijn de stemmingen over moties ingediend bij de behandeling van het wetsvoorstel Vaststelling van de begrotingsstaten van het Ministerie van Volksgezondheid Welzijn en Sport (XVI) voor het jaar 2025 te weten: - de motie-Bushoff c.s. over bij de begroting voor 2026 doelen zo concreet meetbaar en tijdgebonden mogelijk invullen en inzichtelijk maken met welke middelen deze zullen worden behaald (36600-XVI nr. 20); - de motie-Bushoff over de verwachte onderbesteding op de VWS-begroting 2025 zo specifiek mogelijk aan de Kamer rapporteren zodat hierop gestuurd kan worden (36600-XVI nr. 21). (Zie wetgevingsoverleg van 17 oktober 2024.) De voorzitter: De motie-Bushoff c.s. (36600-XVI nr. 20) is in die zin gewijzigd dat zij thans luidt: Motie De Kamer gehoord de beraadslaging constaterende dat de begroting op onderdelen voorzien is van concrete doelen maar deze onvoldoende meetbaarder en tijdgebonden zijn en zonder subdoelen; verzoekt de regering waar mogelijk in de ontwerpbegroting 2026 extra meetbare indicatoren op te nemen en doelen zo concreet meetbaar en tijdgebonden mogelijk in te vullen bijvoorbeeld over het verminderen van de administratietijd en daar in de begroting op te reflecteren hoe deze doelen behaald worden en gaat over tot de orde van de dag. Zij krijgt nr. 36 was nr. 20 (36600-XVI). Ik stel vast dat wij hier nu over kunnen stemmen. In stemming komt de gewijzigde motie-Bushoff c.s. (36600XVI nr. 36 was nr. 20). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA de VVD JA21 FVD en de PVV voor deze gewijzigde motie hebben gestemd en de leden van de fractie van BBB ertegen zodat zij is aangenomen.In stemming komt de motie-Bushoff (36600-XVI nr. 21). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen.