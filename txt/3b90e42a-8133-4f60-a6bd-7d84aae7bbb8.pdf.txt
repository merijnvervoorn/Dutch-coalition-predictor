9 Noten Noot 1 (zie item 3) In handen van de commissie is gesteld behalve de geloofsbrief van mevrouw P. van der Kammen te Tilburg de volgende missive van de voorzitter van het Centraal Stembureau voor de verkiezing van de leden van het Europees Parlement: een afschrift van zijn besluit van 27 september 2012 waarbij in de vacature ontstaan door het ontslag van de heer B. Madlener te Rockanje wordt benoemd verklaard tot lid van het Europees Parlement mevrouw P. van der Kammen. Uit de bij de geloofsbrief gevoegde stukken blijkt dat zij de vereiste leeftijd heeft bereikt. Voorts blijkt uit een verklaring van de benoemde dat zij geen betrekkingen bekleedt welke onverenigbaar zijn met het lidmaatschap der Kamer terwijl aan de commissie ten aanzien van hem niet is gebleken van enige omstandigheid welke zijn Nederlanderschap in twijfel zou moeten doen trekken noch van enige omstandigheid ten gevolge waarvan hij op grond van artikel 54 der Grondwet van het kiesrecht ontzet zou zijn. De commissie stelt derhalve vast dat mevrouw P. van der Kammen te Tilburg op grond van de nationale bepalingen tot lid van het Europees Parlement kan worden toegelaten. De commissie stelt voor dit te berichten aan de voorzitter van het Europees Parlement en aan de benoemde.