6 Regeling van werkzaamheden (stemmingen) De voorzitter: Dan geef ik eerst het woord aan de heer De Hoop van de Partij van de Arbeid. Daarna aan de heer Van Nispen en dan aan de heer Omtzigt. De heer De Hoop (PvdA): Voorzitter ik zou bij de stemmingen onder 27 over moties ingediend bij het tweeminutendebat Passend onderwijs graag de motie-Nijboer/De Hoop op stuk nr. 428 (31497) willen aanhouden. De voorzitter: Op verzoek van de heer Nijboer stel ik voor zijn motie (31497 nr. 428) aan te houden. Daartoe wordt besloten. De heer Van Nispen (SP): Voorzitter. Ik wil ook een motie aanhouden. Het gaat om de motie op stuk nr. 255 bij agendapunt 31 de stemmingen over moties ingediend bij het tweeminutendebat Seksueel geweld en kindermisbruik. De voorzitter: Op verzoek van de heer Van Nispen stel ik voor zijn motie (31015 nr. 255) aan te houden. Daartoe wordt besloten. De voorzitter: Helder. Dan nog de heer Omtzigt. De heer Omtzigt (Lid Omtzigt): Voorzitter. Bij de stemmingen onder 8 over moties ingediend bij de interpellatie-Omtzigt over de opschorting van afvalwaterinjecties zou ik graag de motie op stuk nr. 2 over een parlementaire hoorzitting willen aanhouden. De voorzitter: Op verzoek van de heer Omtzigt stel ik voor zijn motie (36072 nr. 2) aan te houden. Daartoe wordt besloten. De voorzitter: Dank u wel. Dan starten we met de stemmingen.