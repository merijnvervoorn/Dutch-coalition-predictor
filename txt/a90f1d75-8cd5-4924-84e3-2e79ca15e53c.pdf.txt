12 Stemmingen moties Gevolgen van de sluiting van sociale werkplaatsen Aan de orde zijn de stemmingen over moties ingediend bij het dertigledendebat over de gevolgen van de sluiting van sociale werkplaatsen te weten: - de motie-De Jong over in stand houden van bestaande beschutte werkplekken (29817 nr. 147); - de motie-Van Brenk c.s. over wegnemen van demotiverende effecten van wet- en regelgeving voor mensen met een arbeidsbeperking (29817 nr. 148); - de motie-Van Brenk/Gijs van Dijk over de sociale werkvoorziening omvormen tot volwaardige sociale ontwikkelbedrijven (29817 nr. 149); - de motie-Jasper van Dijk over stoppen met bezuinigen (29817 nr. 150); - de motie-Jasper van Dijk over een landsdekkend netwerk van sociale werkvoorzieningen in stand houden (29817 nr. 151); - de motie-Bruins/Renkema over voorkomen dat SWbedrijven voorrang krijgen (29817 nr. 152). (Zie vergadering van 10 april 2019.) De voorzitter: De motie-Bruins/Renkema (29817 nr. 152) is in die zin gewijzigd dat zij thans luidt: Motie De Kamer gehoord de beraadslaging constaterende dat expertise en ervaring van en met SWbedrijven behouden en gebruikt moet worden; constaterende dat er door het hele land sociaal ondernemers zijn die als regulier werkgever de rol van SW-bedrijven deels willen en kunnen overnemen; constaterende dat gemeenten soms te weinig of geen participanten leveren waardoor sociaal ondernemers niet voldoende omzet kunnen draaien voor een gezonde bedrijfsvoering; verzoekt de regering om in het kader van de uitvoering van de motie-Renkema (34352 nr. 118) te inventariseren hoe reguliere werkgevers voldoende mensen uit de Participatiewet kunnen werven en bij het werven van personeel niet in concurrentie raken met SW-bedrijven en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 153 was nr. 152 (29817).Ik stel vast dat wij hier nu over kunnen stemmen. In stemming komt de motie-De Jong (29817 nr. 147). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Brenk c.s. (29817 nr. 148). De voorzitter: Ik constateer dat deze motie met algemene stemmen is aangenomen. In stemming komt de motie-Van Brenk/Gijs van Dijk (29817 nr. 149). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Jasper van Dijk (29817 nr. 150). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Jasper van Dijk (29817 nr. 151). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Bruins/Renkema (29817 nr. 153 was nr. 152). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.