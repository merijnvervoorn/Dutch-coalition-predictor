21 Stemmingen VAO nota nuts- en zakenbankactiviteiten Aan de orde zijn de stemmingen over moties ingediend bij het debat over nota nuts- en zakenbankactiviteiten te weten: - de motie-Van Vliet over een wettelijke regeling vergelijkbaar met Volcker Rule (31980 nr. 64); - de motie-Huizing over de nutsfuncties van banken (31980 nr. 65); - de motie-Blanksma-van den Heuvel/Plasterk over het instellen van een commissie (31980 nr. 66); - de motie-Blanksma-van den Heuvel c.s. over niet investeren in risicovolle beleggingscategorieën (31980 nr. 67) (herdruk). (Zie vergadering van 28 maart 2012.) De voorzitter: De motie-Blanksma-van den Heuvel/Plasterk (31980 nr. 66) is in die zin gewijzigd dat zij thans luidt: Motie De Kamer gehoord de beraadslaging overwegende dat het voor de toekomst van de financiële sector in Nederland en voor het behoud van de financiële stabiliteit in Nederland als zodanig van groot belang is dat hierbij wordt gewerkt vanuit een consistente en toekomstgerichte visie; overwegende dat een dergelijke visie op dit moment in het beleid onvoldoende naar voren komt; overwegende dat Nederland een zeer open economie en een relatief grote financiële sector heeft en daardoor extra gevoelig is voor internationale financiële schokken; overwegende dat op dit moment een van de drie grote Nederlandse banken in staatshanden is; constaterende dat in Europees verband een High-level Expert Group on reforming the structure of the EU banking sector is ingesteld die naar verwachting deze zomer rapporteert; verzoekt de regering op korte termijn een onafhankelijke commissie in te stellen met als doel een coherente en beleidsmatige visie op de financiële sector te ontwikkelen daarbij uitgaande van de uitkomsten van deze high-level group maar toegespitst op de Nederlandse situatie; verzoekt de regering tevens bij de vaststelling van het mandaat in ieder geval aandacht te schenken aan het bewaken van de financiële stabiliteit het op peil houden van de kredietverlening aan consumenten en bedrijven en de eventuele scheiding tussen nuts- en zakenbankactiviteitenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 71 (31980). Ik stel vast dat wij hier nu over kunnen stemmen. In stemming komt de motie-Van Vliet (31980 nr. 64). De voorzitter: Ik constateer dat deze motie met algemene stemmen is aangenomen. In stemming komt de motie-Huizing (31980 nr. 65). De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie het CDA de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Blanksma-van den Heuvel/Plasterk (31980 nr. 71). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie het CDA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Blanksma-van den Heuvel c.s. (31980 nr. 67) (herdruk). De voorzitter: Ik constateer dat deze motie met algemene stemmen is aangenomen.