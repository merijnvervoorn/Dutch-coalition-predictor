5 Regeling van werkzaamheden De voorzitter: Ik stel voor toestemming te verlenen tot het houden van een wetgevings- c.q. notaoverleg met stenografisch verslag op: - maandag 30 oktober 2017 van 11.00 uur tot 19.00 uur en op maandag 6 november 2017 van 11.00 uur tot 23.00 uur van de vaste commissie voor FinanciÃ«n over het Belastingplan 2018; - maandag 13 november 2017 van 11.00 uur tot 18.00 uur van de vaste commissie voor Onderwijs Cultuur en Wetenschap over het begrotingsonderdeel Cultuur; - maandag 20 november 2017 van 11.00 uur tot 21.00 uur van de vaste commissie voor Infrastructuur en Milieu over het MIRT; - maandag 27 november 2017 van 11.00 uur tot 17.00 uur van de vaste commissie voor Onderwijs Cultuur en Wetenschap over het begrotingsonderdeel Media; - maandag 4 december 2017 van 11.00 uur tot 15.30 uur van de vaste commissie voor Infrastructuur en Milieu over de kwaliteitsrichtlijn benzine- en dieselbrandstof. Aangezien voor de volgende stukken de termijnen zijn verstreken stel ik voor deze voor kennisgeving aan te nemen: 29984-716; 29383-284. Op verzoek van een aantal leden stel ik voor de volgende door hen ingediende moties opnieuw aan te houden: 34300XIII-131; 27428-251. Ik stel voor de volgende stukken van de stand van werkzaamheden af te voeren: 31288-588; 31239-260; 28180-6; 221122381; 2017Z11006; 2017Z11012; 34361-11; 2017Z10810; 34550-IIB-8; 34376-16; 34550-I-10; 29984-722; 22112-2365; 22112-2374; 21501-28-157; 21501-28-162; 28286-925; 28286906; 33997-102; 33997-98; 21501-03-110; 34270-27; 3473413; 2017Z08824; 2017Z08823; 2017Z08029; 2017Z09222. Ik stel voor toe te voegen aan de agenda: - het VAO Wapenexportbeleid met als eerste spreker het lid Karabulut namens de SP; - het VSO Landbouw- en Visserijraad 17 en 18 juli 2017 (21501-32 nrs. 1034 en 1037) met als eerste spreker het lid Ouwehand namens de PvdD; - het VSO Landbouw- en Visserijraad 3 t/m 5 september 2017 (21501-32 nr. 1039) met als eerste spreker het lid Ouwehand namens de PvdD. Overeenkomstig de voorstellen van de voorzitter wordt besloten. De voorzitter: Ik geef het woord aan de heer Van der Staaij namens de SGP-fractie.De heer Van der Staaij (SGP): Mevrouw de voorzitter. Via het Nederlands Dagblad en andere nieuwsmedia bereikten ons zorgwekkende berichten over een omvangrijke en langlopende fraude bij abortusklinieken van CASA. Wij zouden daar graag een debat over willen aanvragen met de minister van VWS om snel te kunnen bespreken hoe dit kon gebeuren en welke maatregelen er worden genomen om bedragen terug te vorderen. De voorzitter: Niemand hierover? Toch wel. Mevrouw Dik-Faber. Mevrouw Dik-Faber (ChristenUnie): De ChristenUnie steunt het verzoek. De heer Arno Rutte (VVD): Er is gisteren een brief verschenen over CASA waar deze feiten volgens mij nog niet in stonden beschreven. Ik kan mij heel goed voorstellen dat de minister een brief stuurt met aanvullende informatie. Aan de hand daarvan willen we dan later een afweging maken of we een debat willen steunen. De heer Kuzu (DENK): Steun voor een debat. Mevrouw Agema (PVV): Graag een brief met aanvullende informatie. De voorzitter: Maar voorlopig geen steun? Mevrouw Agema (PVV): Nee. Mevrouw Ellemeet (GroenLinks): Daar sluit ik me bij aan. Mevrouw Kooiman (SP): Ook de SP sluit zich daarbij aan. De heer Van Meenen (D66): Idem. Mevrouw Van den Hul (PvdA): Het wordt saai maar idem. De heer Van der Staaij (SGP): Dan is er in ieder geval brede steun om een aanvullende brief te vragen en na binnenkomst van die brief alsnog te bekijken of we daar een debat over willen.De voorzitter: Precies. Dank u wel. Ik stel voor het stenogram van dit deel van de vergadering door te geleiden naar het kabinet. Daarmee zijn we aan het eind gekomen van de regeling van werkzaamheden. De vergadering wordt enkele ogenblikken geschorst.