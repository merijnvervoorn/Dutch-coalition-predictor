7 Toelating van de heer Elissen in het Europees Parlement Aan de orde is verslag van de commissie voor het onderzoek van de Geloofsbrieven over de toelating van de heer A. Elissen in het Europees Parlement. De voorzitter: Ik geef het woord aan mevrouw Leijten tot het uitbrengen van verslag namens de commissie voor het onderzoek van de Geloofsbrieven. Mevrouw Leijten voorzitter der commissie: Voorzitter. De commissie voor het onderzoek van de Geloofsbrieven heeft de stukken onderzocht die betrekking hebben op de heer A. Elissen te 's-Gravenhage. De commissie is tot de conclusie gekomen dat hij terecht benoemd is verklaard tot lid van het Europees Parlement. De commissie stelt vast dat hij op grond van de nationale bepalingen tot lid van het Europees Parlement kan worden toegelaten. De commissie stelt voor dit te berichten aan de voorzitter van het Europees Parlement en aan de benoemde. Verder stelt de commissie voor om het rapport op te nemen in de Handelingen. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten.