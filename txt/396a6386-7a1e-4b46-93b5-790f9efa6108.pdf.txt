13 Stemmingen moties Niet handhaven door de NVWA op exportverzamelplaatsen Aan de orde zijn de stemmingen over moties ingediend bij het tweeminutendebat Niet handhaven door de NVWA op exportverzamelplaatsen te weten: - de motie-Vestering over consumenten laten zien hoe dieren eruitzien na hun leven lang vlees eieren en zuivel geproduceerd te hebben (28286 nr. 1220); - de motie-Van der Plas over geen euthanasie van slachtwaardige varkens (28286 nr. 1221); - de motie-Van der Plas over aanpassing van de procedure voor het door de NVWA constateren van een strafbaar feit (28286 nr. 1222); - de motie-Van der Plas over afspraken met buitenlandse veterinaire autoriteiten over terugkoppeling van klachten over niet-transportwaardige dieren (28286 nr. 1223). (Zie vergadering van 29 september 2021.) De voorzitter: De motie-Van der Plas (28286 nr. 1222) is in die zin gewijzigd dat zij thans luidt: Motie De Kamer gehoord de beraadslaging constaterende dat de NVWA bij het constateren van een overtreding in veel gevallen niet overgaat tot het direct melden van de geconstateerde overtreding aan de betrokken ondernemer; constaterende dat de aankondiging van een bestuurlijke boete gemiddeld zes maanden op zich laat wachten en van een dergelijke lange termijn geen preventie of leereffect uitgaat; constaterende dat de ondernemer bij een dergelijke lange termijn in zijn rechtspositie wordt aangetast omdat hij pas na een periode van zes maanden bezwaar kan maken; verzoekt het kabinet de procedure aan te passen waarbij de NVWA bij constatering van een strafbaar feit direct overgaat tot het aan de betrokken ondernemer melden van deze constatering en de NVWA vervolgens zo spoedig mogelijk overgaat tot het aankondigen van een bestuurlijke boete waarna de ondernemer conform de wettelijke termijn gelegenheid heeft om bezwaar te maken en gaat over tot de orde van de dag. Zij krijgt nr. 1225 was nr. 1222 (28286).De voorzitter: De motie-Van der Plas (28286 nr. 1223) is in die zin gewijzigd dat zij thans luidt: Motie De Kamer gehoord de beraadslaging constaterende dat klachten van buitenlandse veterinaire autoriteiten vaak pas te laat bij de NVWA worden gemeld; constaterende dat de NVWA buitenlandse klachten vervolgens niet of erg laat terugkoppelt naar de veehouder; overwegende dat het ontbreken van een snelle terugkoppeling de ondernemer de mogelijkheid ontneemt om zelf onderzoek te doen ervan te leren en zo nodig preventieve maatregelen te nemen; verzoekt het kabinet om samen met de NVWA op zeer korte termijn afspraken te maken met buitenlandse veterinaire autoriteiten om klachten over niet-transportwaardige dieren binnen vier weken terug te koppelen; verzoekt het kabinet de procedure rond de afhandeling van klachten te wijzigen waarbij de NVWA een buitenlandse klacht zo spoedig mogelijk na ontvangst doorspeelt naar de betrokken ondernemer zodat deze zo snel mogelijk zelf onderzoek kan doen en zo nodig maatregelen kan treffen en gaat over tot de orde van de dag. Zij krijgt nr. 1226 was nr. 1223 (28286). Ik stel vast dat wij nu over deze gewijzigde moties kunnen stemmen. In stemming komt de motie-Vestering (28286 nr. 1220). De voorzitter: Ik constateer dat de leden van de fracties van BIJ1 de PvdD en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van der Plas (28286 nr. 1221). De voorzitter: Ik constateer dat de leden van de fracties van Fractie Den Haan de ChristenUnie de SGP JA21 BBB FVD Groep Van Haga en Lid Omtzigt voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van der Plas (28286 nr. 1225 was nr. 1222). De voorzitter: Ik constateer dat de leden van de fracties van de SP GroenLinks BIJ1 DENK de PvdA de PvdD Fractie Den Haan D66 de ChristenUnie de VVD de SGP het CDAJA21 BBB de PVV FVD Groep Van Haga en Lid Omtzigt voor deze gewijzigde motie hebben gestemd en de leden van de fractie van Volt ertegen zodat zij is aangenomen. In stemming komt de gewijzigde motie-Van der Plas (28286 nr. 1226 was nr. 1223). De voorzitter: Ik constateer dat de leden van de fracties van de SP GroenLinks BIJ1 DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB de PVV FVD Groep Van Haga en Lid Omtzigt voor deze gewijzigde motie hebben gestemd en de leden van de fractie van Volt ertegen zodat zij is aangenomen.