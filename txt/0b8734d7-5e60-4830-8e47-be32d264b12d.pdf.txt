19 Stemming motie Ggz/Suïcidepreventie Aan de orde is de stemming over een aangehouden motie ingediend bij het tweeminutendebat Ggz/Suïcidepreventie te weten: - de motie-Hijink/Westerveld over ervoor zorgen dat de NZa geen gepseudonimiseerde persoonlijke data meer verzamelt (25424 nr. 638). (Zie vergadering van 16 november 2022.) De voorzitter: De motie-Hijink/Westerveld (25424 nr. 638) is in die zin gewijzigd dat zij thans luidt: Motie De Kamer gehoord de beraadslaging constaterende dat de Nederlandse Zorgautoriteit een grote hoeveelheid zeer persoonlijke data verzamelt van mensen die ggz-zorg ontvangen; overwegende dat een datalek of misbruik van gegevens bij de NZa verstrekkende gevolgen zal hebben voor deze mensen; verzoekt de regering om de NZa te verzoeken om waar nodig opvolging te geven aan het AP-advies voordat gestart wordt met de dataverzameling in het kader van de doorontwikkeling van de zorgvraagtypering in de ggz en om bij het eventueel verzamelen van gegevens binnen dit traject geen persoonsgegevens (zoals naam bsn geboortedatum geslacht woonplaats en postcode informatie met data van de verblijfsdagen zorgtrajectnummer en datum en type consult) op te laten vragen of te laten ontvangen en andere vormen van data (ter behoeve van controle en handhaving) na ontvangst en controle te verwijderen zodat de scheiding tussen de zorgvraagtyperingdata en de controledata onomkeerbaar is en gaat over tot de orde van de dag. Zij krijgt nr. 642 was nr. 638 (25424). Ik stel vast dat wij hier nu over kunnen stemmen. In stemming komt de gewijzigde motie-Hijink/Westerveld (25424 nr. 642 was nr. 638). De voorzitter: Ik constateer dat deze gewijzigde motie met algemene stemmen is aangenomen. Daarmee zijn we aan het einde gekomen van deze lange stemmingslijst. Ik dank de minister. Ik schors de vergadering voor een enkel moment.De vergadering wordt van 16.27 uur tot 16.34 uur geschorst.