5 Regeling van werkzaamheden (stemmingen) De voorzitter: We hebben een korte regeling van werkzaamheden voor de stemmingen. Ik stel voor zo dadelijk ook te stemmen over de Verzamelspoedwet COVID-19 (35457). Ik geef nu het woord aan de heer Nijboer maar die zie ik niet in de zaal. Ik geef het woord aan mevrouw Kuiken namens de heer Nijboer. Het gaat over de motie op stuk nr. 11. Mevrouw Kuiken (PvdA): Ja het gaat om de motie op stuk nr. 11 een motie van de heer Nijboer. Ik weet alleen even het Kamerstuknummer niet. Ik val hier volledig door de mand maar ik wil graag uitstel van die stemming aanvragen. De voorzitter: Het gaat om motie van de heer Nijboer op stuk nr. 11 bij agendapunt 12 Wijziging van de Wet maatregelen woningmarkt 2014. Die wordt aangehouden. Op verzoek van de heer Nijboer stel ik voor zijn motie (35409 nr. 11) aan te houden. Daartoe wordt besloten.