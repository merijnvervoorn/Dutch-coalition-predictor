14 Stemmingen moties Maatschappelijke diensttijd Aan de orde zijn de stemmingen over moties ingediend bij het VAO Maatschappelijke diensttijd te weten: - de motie-Renkema over geen onomkeerbare stappen zetten richting een verplichte maatschappelijke diensttijd (35034 nr. 9); - de motie-Regterschot c.s. over een objectief kader voor de maatschappelijke diensttijd (35034 nr. 10); - de motie-Regterschot/Rog over de vormgeving van de online-infrastructuur rond de MDT (35034 nr. 11); - de motie-Rog/Kerstens over een landelijk certificaat voor de maatschappelijke diensttijd (35034 nr. 12); - de motie-Kerstens over een expliciete voorwaarde voor meerjarige projecten (35034 nr. 13); - de motie-Kerstens over het weren van "maatschappelijkediensttijdcowboys" (35034 nr. 14). (Zie vergadering van 18 december 2019.) De voorzitter: De motie-Regterschot c.s. (35034 nr. 10) is in die zin gewijzigd dat zij thans luidt: Motie De Kamer gehoord de beraadslaging constaterende dat de evaluatie MDT in september 2019 een vooral subjectief beeld laat zien; overwegende dat MDT vanaf het jaar 2021 op 100 miljoen euro structureel kan rekenen; overwegende dat de staatssecretaris in het laatste algemeen overleg aangaf dat verschillende onderdelen van de MDT onvoldoende uitgewerkt zijn en daardoor onbekend is hoe het vervolgtraject definitief vorm wordt gegeven; verzoekt de regering voorafgaand aan de start van de tweede fase MDT uiterlijk 1 mei 2020 te voldoen aan artikel 3.1 uit de Comptabiliteitswet door onder andere de aanvullende doelstellingen van de MDT kenbaar te maken aan de Kamer en deze smart te formuleren zodat deze objectief geÃ«valueerd kunnen worden op termijn; verzoekt de regering tevens deze aanvullende doelstellingen te richten op de samenwerking met het bedrijfsleven het kwalitatieve impactonderzoek van het CBS de werving en selectie en de totale financiering per jaarschijf voor de toekomst; verzoekt de regering voorts bij het opstellen en uitwerken van het objectief kader (de bedoeling het beoogde effect en de outcome) ook partijen uit te nodigen met ervaring inhet vrijwilligerscircuit die nog niet deelnemen aan de MDT maar die wens in de afgelopen periode wel geuit hebben en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 15 was nr. 10 (35034). Ik stel vast dat wij hier nu over kunnen stemmen. In stemming komt de motie-Renkema (35034 nr. 9). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Regterschot c.s. (35034 nr. 15 was nr. 10). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie de PVV en Van Haga voor deze gewijzigde motie hebben gestemd en de leden van de fractie van FvD ertegen zodat zij is aangenomen. In stemming komt de motie-Regterschot/Rog (35034 nr. 11). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Rog/Kerstens (35034 nr. 12). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kerstens (35034 nr. 13). De voorzitter: Ik constateer dat deze motie met algemene stemmen is aangenomen. In stemming komt de motie-Kerstens (35034 nr. 14). De voorzitter: Ik constateer dat deze motie met algemene stemmen is aangenomen.