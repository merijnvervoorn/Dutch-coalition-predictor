8 Evaluatie Zorginstituut Nederland Aan de orde is het VAO Evaluatie Zorginstituut Nederland (AO d.d. 11/06). Mevrouw Kooiman (SP): Voorzitter. Wat een eer om als enige te mogen spreken! Dat doe ik met een motie die ik samen met het CDA indien. Op 11 juni voerden we met deze minister een debat over de evaluatie van het Zorginstituut Nederland. Dat is een belangrijk instituut want het moet iets vinden over de kwaliteit van ons basispakket en het voert regelingen uit waarmee honderdduizenden mensen te maken hebben zoals de wanbetalersregeling. Over die laatste regeling komen we vast nog te spreken met deze minister. Ik wil een motie indienen over iets anders. In de adviescommissie die adviseert over het basispakket zitten onafhankelijke mensen die nadenken en adviseren over wat er in het basispakket van de zorgverzekering zou moeten zitten. Het gekke is dat in die commissie ook leden van de raad van bestuur van het Zorginstituut Nederland zitten. De raad van bestuur adviseert dus eigenlijk aan zichzelf en dat is onzuiver. Vandaar de volgende motie. Motie De Kamer gehoord de beraadslaging constaterende dat in het evaluatierapport "Meer dan een incident. CVZ Pompe en Fabry verslag van een rondgang" meerdere adviezen worden gegeven om de Adviescommissie Pakket van het Zorginstituut te verbeteren; van mening dat de eerste stap voor deze verbetering is dat de raad van bestuur geen zitting meer heeft in de Adviescommissie Pakket omdat hij dan feitelijk zichzelf adviseert; verzoekt de regering ervoor te zorgen dat de raad van bestuur van het Zorginstituut geen onderdeel meer is van de Adviescommissie Pakket en gaat over tot de orde van de dag. De voorzitter: Deze motie is voorgesteld door de leden Kooiman en Bruins Slot. Naar mij blijkt wordt de indiening ervan voldoende ondersteund. Zij krijgt nr. 124 (25268). De voorzitter: Daarmee is een einde gekomen aan de termijn van de Kamer. De minister heeft de tekst van de motie nog niet maar ze zegt dat ze die ook niet nodig heeft. Ik geef dus het woord aan de minister van Volksgezondheid Welzijn en Sport voor haar reactie op de ingediende motie.Minister Schippers: Voorzitter. Ik kan heel goed luisteren. Ik heb dit schriftelijk toegezegd. De informatie daarover is inmiddels ook in het bezit van de Kamer. Ik heb de Kamer namelijk laten weten dat ik hier bij de eerstvolgende gelegenheid een einde aan maak. Ik heb twee dingen aangekondigd. Ik heb aangekondigd dat het bestuur niet meer in de ACP zit en dat ik de leden van de ACP niet meer ga benoemen. Dat laatste gaat het Zorginstituut zelf doen los van mij. Ik moet nu nog tekenen maar in de praktijk ben je als minister dan vaak een soort stempelmachine. Dus om het even heel helder te stellen: het Zorginstituut gaat zelf de leden benoemen en het bestuur zit niet meer in de commissie zoals ik de Kamer ook schriftelijk heb laten weten. Mevrouw Bruins Slot (CDA): Voor onze eigen administratie: in welke brief staat dat? Minister Schippers: Ik geloof dat de titel van de brief VSO Zorginstituut is. De Kamer heeft die brief in elk geval gekregen. Mevrouw Bruins Slot (CDA): Heeft de minister misschien ook een Kamerstuknummer? Minister Schippers: Ik heb geen nummers in mijn hoofd maar de Kamer heeft deze brief gisteren of eergisteren ontvangen. Het lijkt me toch heel fijn voor de Kamer dat wij zo snel moties kunnen inwilligen en dat zij zo snel haar zin krijgt. Mevrouw Bruins Slot (CDA): Dat is fantastisch. We hebben die brief dus gisteren of eergisteren ontvangen. Wij krijgen een hele stroom van stukken van het ministerie. Ik moet de minister gewoon heel eerlijk bekennen dat ik niet alles tot gisteren heb kunnen lezen. Ik ga met mevrouw Kooiman bekijken welke toezegging de minister heeft gedaan in het desbetreffende stuk. We zullen voor de stemming beslissen wat we met de motie gaan doen. Ik kijk daarbij ook nog even vriendelijk naar de ondersteuning van de minister. Zou zij ons kunnen laten weten om welk stuk het precies gaat? We krijgen namelijk zo'n tien stukken per dag. Alvast dank daarvoor. Minister Schippers: Als de Kamer mij vragen stelt dan ben ik verplicht om die vragen te beantwoorden en om de antwoorden naar de Kamer te sturen. De voorzitter: Onze postbus is echt groot genoeg om ze allemaal te ontvangen. Ik dank de minister voor haar beantwoording. Daarmee is een einde gekomen aan dit VAO. De beraadslaging wordt gesloten.De voorzitter: Ik dank de minister voor haar beantwoording. De vergadering wordt enkele ogenblikken geschorst.