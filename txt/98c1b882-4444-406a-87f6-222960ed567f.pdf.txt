11 Stemmingen moties Rapport tijdelijke commissie ICT Aan de orde zijn de stemmingen over moties ingediend bij het debat over het rapport van de tijdelijke commissie ICT te weten: - de motie-Geurts/Keijzer over het inrichten van een BIT onder het ministerie van Algemene Zaken (33326 nr. 11); - de motie-Verhoeven/Gesthuizen over waarborgen van de onafhankelijkheid van het BIT (33326 nr. 15); - de motie-Gesthuizen/Verhoeven over de aanbeveling om het ICT-beleid onder te brengen bij de minister van BZK (33326 nr. 16); - de motie-Gesthuizen/Oosenbrug over garanderen van de toegankelijkheid van het BIT (33326 nr. 17); - de motie-De Caluwé/Oosenbrug over de inrichting van het BIT (33326 nr. 18); - de motie-Oosenbrug/Gesthuizen over opensourcetoepassingen (33326 nr. 19). (Zie vergadering van 8 april 2015.) De voorzitter: De motie-Verhoeven/Gesthuizen (33326 nr. 15) is in die zin gewijzigd dat zij thans luidt: Motie De Kamer gehoord de beraadslaging constaterende dat de tijdelijke commissie ICT heeft aanbevolen een tijdelijke ICT-autoriteit op te richten die alle ICTprojecten boven de 5 miljoen euro moet toetsen en als een sluis moet functioneren; constaterende dat het Bureau ICT-toetsing (BIT) volgens de commissie ICT een kleine efficiënte slagvaardige en onafhankelijke organisatie moet worden met doorzettingsmacht om falende ICT-projecten te kunnen stoppen; overwegende dat de regering het BIT niet de gewenste onafhankelijke positie en doorzettingsmacht geeft; verzoekt de regering in het instellingsbesluit van het BIT op te nemen dat de onafhankelijkheid van het BIT gewaarborgd moet worden door middel van relevante aanwijzingen zoals ook de planbureaus kennen op het gebied van onafhankelijkheid de mogelijkheid om vrij te kunnen rapporteren en de bezetting van het BIT; verzoekt de regering in het instellingsbesluit van het BIT op te nemen dat het BIT een openbaar advies kan afleveren op elk ICT-project boven de 5 miljoen euro en op eigen initiatief en in elk gewenst stadium een advies kan afleveren op elk gewenst ICT-projecten gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 20 was nr. 15 (33326). De voorzitter: De motie-Oosenbrug/Gesthuizen (33326 nr. 19) is in die zin gewijzigd dat zij thans luidt: Motie De Kamer gehoord de beraadslaging constaterende dat de motie-Vendrik al in 2002 opriep tot voldoen aan open standaarden in 2006 en ambitieuze doelstellingen voor gebruik van opensourcesoftware; constaterende dat uit de Monitor Open Standaardenbeleid 2014 van het ICTU blijkt dat bij aanbestedingen slechts een beperkt deel van de relevante open standaarden gevraagd wordt en dat er geen sprake is van een "pas toe of leg uit"principe; constaterende dat er geen ambitieuze doelstellingen zijn voor het gebruik van opensourcesoftware; van mening dat hierdoor de afhankelijkheid van een beperkt aantal grote softwareleveranciers te sterk is en dat dit kan leiden tot te hoge maatschappelijke kosten voor software; verzoekt de regering ervoor te zorgen dat voor eind 2015 bij alle aanbestedingen correct omgegaan wordt met de relevante open standaarden; verzoekt de regering voorts om te onderzoeken hoe de overheid door exitstrategieën minder afhankelijk kan worden van ICT-aanbieders en hiervan verslag uit te brengen aan de Tweede Kamer; verzoekt de regering verder om in elke aanbesteding van een nieuw ICT-project het bestek zodanig op te stellen dat opensourcetoepassingen een gelijke kans maken en bij de keus voor een closedsourcetoepassing deze toe te lichten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 21 was nr. 19 (33326). Ik stel vast dat wij nu over deze gewijzigde moties kunnen stemmen. In stemming komt de motie-Geurts/Keijzer (33326 nr. 11).De voorzitter: Ik constateer dat de aanwezige leden van de fracties van de PVV het CDA de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Verhoeven/Gesthuizen (33326 nr. 20 was nr. 15). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Gesthuizen/Verhoeven (33326 nr. 16). De voorzitter: Ik constateer dat de aanwezige leden van de fracties van de PVV de ChristenUnie de Groep Kuzu/Öztürk 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Gesthuizen/Oosenbrug (33326 nr. 17). De voorzitter: Ik constateer dat deze motie met algemene stemmen is aangenomen. In stemming komt de motie-De Caluwé/Oosenbrug (33326 nr. 18). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP de VVD Houwers Klein de Groep Kuzu/Öztürk 50PLUS Van Vliet GroenLinks de PvdA en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Oosenbrug/Gesthuizen (33326 nr. 21 was nr. 19). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Houwers Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.