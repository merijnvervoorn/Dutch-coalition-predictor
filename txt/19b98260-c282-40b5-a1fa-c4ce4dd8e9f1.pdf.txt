9 Regeling van werkzaamheden (stemmingen) De voorzitter: Dan gaan we nu stemmen maar voordat we gaan stemmen geef ik eerst de heer Van der Staaij het woord. De heer Van der Staaij (SGP): Mevrouw de voorzitter. Bij de stemmingen bij punt 11 over de buitenlandse financiering van moskeeën staat de motie op stuk nr. 91 (29614). Dat is een motie die ik heb ingediend met mevrouw Karabulut. Die motie gaat over parlementaire ondervraging inzake ongewenste buitenlandse financiering van moskeeën. Van verschillende partijen heb ik begrepen dat die het op prijs zouden stellen als we daar pas na de zomer over stemmen. Aan die wens willen we voldoen en daarom willen we deze motie nu aanhouden. De voorzitter: Op verzoek van de heer Van der Staaij stel ik voor zijn motie (29614 nr. 91) aan te houden. Daartoe wordt besloten. De voorzitter: Ik kijk even naar de heer Laçin want die heb ik wel op mijn lijst staan. Nee? Dan gaan we nu naar de stemmingen.