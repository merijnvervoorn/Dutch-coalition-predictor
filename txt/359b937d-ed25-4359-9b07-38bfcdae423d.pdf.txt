27 Stemmingen moties Begroting Koninkrijksrelaties 2024 Stemmingen moties Begroting Koninkrijksrelaties 2024 Aan de orde zijn de stemmingen over aangehouden moties ingediend bij het debat vaststelling van de begrotingsstaten van Koninkrijksrelaties (IV) en het BES-fonds (H) voor het jaar 2024 te weten: - de gewijzigde motie-Kröger c.s. over voldoende middelen beschikbaar stellen om te komen tot een klimaatadaptatieplan voor de BES-eilanden (36410-IV nr. 26); - de motie-Kröger over advisering door de SER over het sociaal-economisch beleid in Caribisch Nederland (36410IV nr. 19). (Zie vergadering van 24 oktober 2023.) De voorzitter: De motie-Kröger (36410-IV nr. 19) is in die zin gewijzigd dat zij thans is ondertekend door de leden Kröger en Wuite en luidt: Motie De Kamer gehoord de beraadslaging overwegende dat uit het onderzoek van de commissieThodé blijkt dat ongeveer een derde van de inwoners in Caribisch Nederland onder de armoedegrens leeft en er een sociaal minimum moet worden ingevoerd om de armoede te bestrijden; overwegende dat het daarnaast van belang is om de sociaaleconomische structuur van Caribisch Nederland te versterken; overwegende dat de Sociaal-Economische Raad (SER) de regering en het parlement onafhankelijk adviseert over sociaal-economisch beleid in het Europese deel van Nederland; van mening dat het van belang is ook structurele aandacht te hebben voor het sociaal-economische beleid ten aanzien van Caribisch Nederland; verzoekt de regering om bij de SER na te gaan op welke wijze de SER de regering het parlement en zo mogelijk de eilandsraden en het tripartiete overleg in Caribisch Nederland van advies kan voorzien ten aanzien van het sociaaleconomisch beleid in Caribisch Nederland en te onderzoeken of meerwaarde wordt gezien in het instellen van een SER-zetel voor Caribisch Nederland en de Kamer over de uitkomsten te informeren en gaat over tot de orde van de dag.Zij krijgt nr. 27 was nr. 19 (36410-IV). Ik stel vast dat wij hier nu over kunnen stemmen. In stemming komt de gewijzigde motie-Kröger c.s. (36410IV nr. 26). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP en het CDA voor deze gewijzigde motie hebben gestemd en de leden van de fracties van JA21 Groep Van Haga de PVV FVD en BBB ertegen zodat zij is aangenomen. In stemming komt de gewijzigde motie-Kröger/Wuite (36410IV nr. 27 was nr. 19). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de SGP Groep Van Haga en BBB voor deze gewijzigde motie hebben gestemd en de leden van de fracties van de ChristenUnie de VVD het CDA JA21 de PVV en FVD ertegen zodat zij is verworpen.