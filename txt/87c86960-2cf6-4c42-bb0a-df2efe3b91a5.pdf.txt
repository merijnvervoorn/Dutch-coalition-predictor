19 Stemming Deconstitutionalisering benoeming commissaris van de Koning en burgemeester Aan de orde is de stemming in verband met het Voorstel van wet van het lid Jetten houdende verandering in de Grondwet strekkende tot de deconstitutionalisering van de benoeming van de commissaris van de Koning en de burgemeester (34716). (Zie vergadering van 17 januari 2018.) De voorzitter: Voor dit wetsvoorstel is ingevolge artikel 137 vierde lid van de Grondwet een gekwalificeerde meerderheid nodig omdat het een tweede lezing van een voorstel tot wijziging in de Grondwet betreft. Dat wil zeggen dat wij dit wetsvoorstel alleen kunnen aannemen met ten minste twee derde van het aantal uitgebrachte stemmen. In stemming komt het wetsvoorstel. De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA de ChristenUnie de PVV en FvD voor dit wetsvoorstel hebben gestemd en de leden van de fractie van de SGP ertegen zodat het is aangenomen. De voorzitter: Waar zit de heer Jetten? Bent u nu uw wetsvoorstel is aangenomen bereid de verdediging in de Eerste Kamer op u te nemen? De heer Jetten (D66): Voorzitter daar ben ik toe bereid. Dat zal ik met veel plezier doen. Dank aan alle leden voor de overweldigende steun voor dit wetsvoorstel. De voorzitter: Ik wens u daarbij heel veel succes. Dank u wel.