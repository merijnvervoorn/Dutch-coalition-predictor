12 Stemmingen moties Gerechtelijke uitspraak over de uitvoer naar Israël van onderdelen voor F-35 Stemmingen moties Gerechtelijke uitspraak over de uitvoer naar Israël van onderdelen voor F-35 Aan de orde zijn de stemmingen over aangehouden moties ingediend bij het debat over de gerechtelijke uitspraak over de uitvoer naar Israël van onderdelen voor F-35 te weten: - de motie-Eerdmans/Stoffer over voor de jaarwisseling doelstellingen formuleren om te controleren dat Nederlandse UNRWA-gelden juist worden besteed (22054 nr. 429); - de motie-Eerdmans over de Israëlische regering maximaal assisteren en aanzetten tot de bevrijding van de gijzelaars (22054 nr. 430). (Zie vergadering van 26 september 2024.) De voorzitter: Op verzoek van de heer Eerdmans stel ik voor zijn motie (22054 nr. 429) opnieuw aan te houden. Daartoe wordt besloten. De voorzitter: De motie-Eerdmans (22054 nr. 430) is in die zin gewijzigd dat zij thans luidt: Motie De Kamer gehoord de beraadslaging constaterende dat de nog levende gijzelaars al bijna een jaar in de meest gruwelijke omstandigheden die denkbaar zijn moeten overleven; verzoekt het kabinet de Israëlische regering maximaal te assisteren en aan te zetten tot de bevrijding van de gijzelaars en gaat over tot de orde van de dag. Zij krijgt nr. 433 was nr. 430 (22054). Ik stel vast dat wij hier nu over kunnen stemmen. In stemming komt de gewijzigde motie-Eerdmans (22054 nr. 433 was nr. 430). De voorzitter: Ik constateer dat de leden van de fracties van D66 NSC de ChristenUnie de SGP het CDA de VVD BBB JA21 en de PVV voor deze gewijzigde motie hebben gestemd en deleden van de overige fracties ertegen zodat zij is aangenomen.