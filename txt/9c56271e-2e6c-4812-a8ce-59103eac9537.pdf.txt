11 Stemmingen moties Gewasbeschermingsmiddelen Aan de orde zijn de stemmingen over moties ingediend bij het VAO Gewasbeschermingsmiddelen te weten: - de motie-Grashoff over instellen van een gebruiksverbod van imidacloprid (27858 nr. 350); - de motie-Grashoff over terugdringen van gebruik van chemische bestrijdingsmiddelen door particulieren (27858 nr. 351); - de motie-Grashoff/Leenders over tegen het voorstel van de Commissie voor hernieuwde toelating van glyfosaat stemmen (27858 nr. 352); - de motie-Geurts/Dijkgraaf over naleving en handhaving van de zuiveringsplicht voor de glastuinbouw (27858 nr. 353); - de motie-Van Gerven over mogelijke herinvoering van de preregistratietoets waterkwaliteit (27858 nr. 354); - de motie-Van Gerven over boven water halen van studies naar glyfosaat (27858 nr. 355); - de motie-Van Gerven over herbeoordeling van neonicotinoïden op sierplanten (27858 nr. 356); - de motie-Leenders/Koser Kaya over een jaarlijks overzicht van afzetgegevens van onder meer metam-natrium (27858 nr. 357); - de motie-Thieme over geen hernieuwde toelating van glyfosaat (27858 nr. 358); - de motie-Thieme over uitfaseren van de preventieve inzet van bestrijdingsmiddelen (27858 nr. 359). (Zie vergadering van 2 maart 2016.) De voorzitter: Op verzoek van de heer Grashoff stel ik voor zijn motie (27858 nr. 351) aan te houden. Daartoe wordt besloten. De voorzitter: Nu komt het hoogtepunt van de stemmingslijst: zonder haperen "imidacloprid" uitspreken. In stemming komt de motie-Grashoff (27858 nr. 350). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de Groep Kuzu/Öztürk en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Grashoff/Leenders (27858 nr. 352).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is aangenomen. De heer Grashoff (GroenLinks): Het is een beetje tegen mijn gebruik in maar wat in mijn motie op stuk nr. 352 genoemd wordt speelt al heel snel. Ik wil dus heel snel in een brief van het kabinet horen hoe het deze motie gaat uitvoeren. De voorzitter: Ik stel voor om het stenogram van dit deel van de vergadering door te geleiden naar het kabinet. In stemming komt de motie-Geurts/Dijkgraaf (27858 nr. 353). De voorzitter: Ik constateer dat de aanwezige leden van de fracties van D66 Van Vliet Houwers de Groep Kuzu/Öztürk de VVD de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is aangenomen. De heer Kuzu (Groep Kuzu/Öztürk): Wij worden geacht tegen de vorige motie te hebben gestemd. De voorzitter: Dat wordt in de Handelingen opgenomen. In stemming komt de motie-Van Gerven (27858 nr. 354). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Gerven (27858 nr. 355). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Gerven (27858 nr. 356). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk ende PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Leenders/Koser Kaya (27858 nr. 357). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de Groep Kuzu/Öztürk Klein en de ChristenUnie voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Thieme (27858 nr. 358). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk en de PVV voor deze motie hebben gestemd en de aanwezige leden van de overige fracties ertegen zodat zij is verworpen. De heer Houwers (Houwers): Bij de vorige stemming had ik mijn hand niet opgestoken. Ik word geacht daartegen gestemd te hebben. De voorzitter: Dat heb ik ook rechtgezet. In stemming komt de motie-Thieme (27858 nr. 359). De voorzitter: Ik constateer dat de aanwezige leden van de fracties van de SP de PvdD en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. De heer Geurts (CDA): De motie-Geurts/Dijkgraaf op stuk nr. 353 is ook aangenomen. Ik zou graag ook een brief van het kabinet krijgen waarin staat hoe het die uitvoert. Dat kan tegelijk met de motie-Grashoff! De voorzitter: Ik stel voor om het stenogram van dit deel van de vergadering door te geleiden naar het kabinet.