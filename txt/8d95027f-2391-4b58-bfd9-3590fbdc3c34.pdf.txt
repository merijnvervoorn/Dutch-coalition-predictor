18 Stemmingen moties Voortgang speerpunten Ontwikkelingssamenwerking Aan de orde zijn de stemmingen over moties ingediend bij het VAO Voortgang speerpunten Ontwikkelingssamenwerking te weten: - de motie-Van Laar/De Caluwé over het inpassen van de HPV-vaccinatie in de SRGR-programma's (33625 nr. 75); - de motie-Van Laar/Sjoerdsma over 5 miljoen euro oormerken voor projecten voor veilige abortus (33625 nr. 76); - de motie-Van Laar/Jasper van Dijk over continueren van de steun aan maatschappelijke organisaties (33625 nr. 77); - de motie-Sjoerdsma over het in de overgangslanden actief blijven op SRGR-gebied (33625 nr. 79); - de motie-Sjoerdsma over de capaciteit op ambassades voor inzet op SRGR-gebied (33625 nr. 80); - de motie-Jasper van Dijk c.s. over een rapportage over de besteding van de financiële middelen op SRGR-gebied per organisatie (33625 nr. 81); - de motie-Van Klaveren over het zo spoedig mogelijk stoppen van alle staatsontwikkelingshulp (33625 nr. 83). (Zie vergadering van 6 maart 2014.) De voorzitter: De motie-Jasper van Dijk (33625 nr. 81) is in die zin gewijzigd dat zij thans is ondertekend door de leden Jasper van Dijk De Caluwé Van Laar Sjoerdsma Agnes Mulder Ouwehand Voordewind en Van Ojik en luidt: De Kamer gehoord de beraadslaging overwegende dat de IOB in haar evaluatie over seksuele en reproductieve gezondheid en rechten (SRGR) stelt dat er weinig informatie beschikbaar is over de effectiviteit van multilaterale instellingen op de doelstellingen en prioriteiten van het Nederlandse beleid op dit gebied; overwegende dat het voor het behalen van de Nederlandse doelstellingen op het gebied van seksuele en reproductieve gezondheid en rechten noodzakelijk is effectieve organisaties te zoeken die een duidelijke toegevoegde waarde hebben; verzoekt de regering om in de jaarlijkse rapportage over SRGR duidelijk te rapporteren welke (financiële) middelen per organisatie op het gebied van seksuele en reproductieve gezondheid en rechten worden besteed waarom voor deze organisatie gekozen wordt welke impact de betreffende organisatie heeft bereikt en aan te geven welke specifieke doelen de minister wil bereiken en gaat over tot de orde van de dag. Zij krijgt nr. 85 was nr. 81 (33625). Ik stel vast dat wij hier nu over kunnen stemmen.De voorzitter: De motie-Van Laar/Sjoerdsma (33625 nr. 76) is in die zin gewijzigd dat zij thans luidt: Motie De Kamer gehoord de beraadslaging constaterende dat 98% van de onveilige abortussen in ontwikkelingslanden gebeurt; constaterende dat de IOB-evaluatie aangeeft dat het aantal projecten dat door Nederland gefinancierd wordt met betrekking tot veilige abortus te beperkt is en er meer gedaan kan worden; constaterende dat Nederland een belangrijke rol heeft in de dialoog over en het ondersteunen van organisaties en projecten met betrekking tot veilige abortus in ontwikkelingslanden; constaterende dat in 2015 een nieuwe call for proposals gehouden zal worden; verzoekt de regering in de begroting voor 2015 uit het budget voor SRGR ten minste 5 miljoen euro te oormerken voor een call for proposals voor projecten gericht op veilige abortus in ontwikkelingslanden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 84 was nr. 76 (33625). In stemming komt de motie-Van Laar/De Caluwé (33625 nr. 75). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Van Laar/Sjoerdsma (33625 nr. 84 was nr. 76). De voorzitter: Ik constateer dat de aanwezige leden van de fracties van de VVD 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Laar/Jasper van Dijk (33625 nr. 77).De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Sjoerdsma (33625 nr. 79). De voorzitter: Ik constateer dat de aanwezige leden van de fracties van D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Sjoerdsma (33625 nr. 80). De voorzitter: Ik constateer dat de aanwezige leden van de fracties van 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Jasper van Dijk c.s. (33625 nr. 85 was nr. 81). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Klaveren (33625 nr. 83). De voorzitter: Ik constateer dat de aanwezige leden van de fracties van de PVV en Bontes voor deze motie hebben gestemd en de aanwezige leden van de overige fracties ertegen zodat zij is verworpen.