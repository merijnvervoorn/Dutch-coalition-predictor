5 Regeling van werkzaamheden De voorzitter: Aan de orde is een korte regeling van werkzaamheden. Ik stel voor toe te voegen aan de agenda van de Kamer: - het tweeminutendebat MinisteriÃ«le regeling kunststofproducten voor eenmalig gebruik (30872 nr. 279) met als eerste spreker het lid Van Esch van de Partij voor de Dieren. Ik stel voor toestemming te geven aan de vaste commissie voor Europese Zaken voor het houden van een notaoverleg met stenografisch verslag: - op maandag 23 mei 2022 van 10.15 uur tot 16.15 uur over de buitengewone Europese Raad van 30 en 31 mei 2022; - op maandag 26 september 2022 van 11.00 uur tot 21.00 uur over de Staat van de Europese Unie. Ik deel mee dat voor het debat over het vestigingsklimaat in Nederland de termijn van toekenning is verlengd. Op verzoek van de fractie van JA21 benoem ik in de vaste commissie voor Infrastructuur en Waterstaat het lid Goudzwaard tot plaatsvervangend lid in de bestaande vacature. Op verzoek van een aantal leden stel ik voor de volgende door hen ingediende moties opnieuw aan te houden: 2150107-1633; 32813-997. Overeenkomstig de voorstellen van de voorzitter wordt besloten. De voorzitter: Daarmee zijn we aan het einde gekomen van deze korte regeling van werkzaamheden.