10 Stemmingen moties EU-voorstel digitaal covidcertificaat Aan de orde zijn de stemmingen over moties ingediend bij het tweeminutendebat EU-voorstel digitaal covidcertificaat te weten: - de motie-Omtzigt c.s. over de Kamer effectief grip laten krijgen op voorstellen die snel doorgevoerd worden in Brussel (22112 nr. 3323); - de motie-Omtzigt c.s. over het Europese DCC alleen gebruiken bij een nieuwe variant van concern (22112 nr. 3324); - de motie-Van Haga c.s. over zich uitspreken tegen het verlengen van het EU digitaal coronacertificaat (22112 nr. 3325); - de motie-Van Haga c.s. over het afschaffen van het coronatoegangsbewijs (22112 nr. 3326); - de motie-Van den Berg/Bikker over aanpassing van overweging 36 van de Europese verordening (22112 nr. 3327); - de motie-Van den Berg/Bikker over de Kamer op de hoogte houden van relevante ontwikkelingen en vervolgstappen (22112 nr. 3328); - de motie-Bikker c.s. over waar epidemiologisch mogelijk in elk geval minderjarigen uitzonderen voor het gebruik van het DCC (22112 nr. 3329); - de motie-Bikker/Van den Berg over op tijd definiëren wat onder het begrip "noodzaak" wordt verstaan (22112 nr. 3330); - de motie-Azarkan c.s. over de Kamer informeren wanneer toepassing van het digitale covidcertificaat niet meer nodig is (22112 nr. 3331); - de motie-Van Houwelingen over ervoor zorgen dat de European Digital Identity in Nederland nooit gekoppeld zal worden aan het Digital Covid Certificate (22112 nr. 3332); - de motie-Van Houwelingen over uitsluiten dat het EU Digital Covid Certificate en de European Digital Identity gebruikt worden om een sociaalkredietsysteem op te tuigen (22112 nr. 3333). (Zie vergadering van heden.) De voorzitter: De motie-Van den Berg/Bikker (22112 nr. 3327) is in die zin gewijzigd dat zij thans luidt: Motie De Kamer gehoord de beraadslaging van mening dat het onwenselijk is als jongeren van 12 tot 18 jaar zich gedwongen voelen zich te laten boosten enkel en alleen omdat zij anders lastig internationaal kunnen reizen;constaterende dat in de Europese Verordening 2021/953 van 14 juni 2021 betreffende het digitaal EU-covidcertificaat in overweging 36 staat dat directe of indirecte discriminatie van personen die niet tot de doelgroep van vaccins behoren voorkomen moet worden; verzoekt de regering zich in het kader van Raadsaanbeveling 2022/107 in te zetten voor een uitzondering voor jongeren van 12 tot 18 jaar zodanig dat duidelijk wordt dat voorkomen dient te worden dat jongeren van 12 tot 18 jaar zich gedwongen voelen een boost te laten zetten en gaat over tot de orde van de dag. Zij krijgt nr. 3335 was nr. 3327 (22112). Ik stel vast dat wij hier nu over kunnen stemmen. Voordat we gaan stemmen geef ik graag mevrouw Van der Plas van BBB het woord voor een stemverklaring. Mevrouw Van der Plas (BBB): Dank u wel voorzitter. Ik wil graag een stemverklaring afleggen over de motie op stuk nr. 3324 van Omtzigt en consorten; ik zeg het maar even oneerbiedig. Die heb ik zelf medeondertekend maar ik wil ook aangeven waarom wij die motie hebben ingediend waarom ik die teken en waarom ik dus voorstem. Wij zijn tegen het DCC. Wij zijn tegen ... De voorzitter: Ik ga u even onderbreken. Bij een stemverklaring moet het gaan over een advies waarom u wel of niet voor een motie stemt waar u zelf niet onder staat. Anders is het eigenlijk onderdeel van een debat en dan gaan we dat allemaal doen. Mevrouw Van der Plas (BBB): O! Oké. Nou ja ik wou dus inderdaad ... O ophef in de Kamer! De voorzitter: Maakt u even heel kort de zin af en doe dat dan nooit meer. Mevrouw Van der Plas (BBB): Sorry. Ik zit een jaar in de Kamer en dit wist ik niet. Excuses. De voorzitter: Het geeft niks maar als u wilt afronden? Mevrouw Van der Plas (BBB): Allemaal boze gezichten weer ... Ik stem dus voor deze motie want wij zijn tegen het DCC maar áls dat er komt willen we ervoor zorgen dat er in ieder geval iets is geregeld een plan B. Daarom stem ik voor deze motie.De voorzitter: Dank u wel mevrouw Van der Plas. Dan gaan we stemmen. In stemming komt de motie-Omtzigt c.s. (22112 nr. 3323). De voorzitter: Ik constateer dat de leden van de fracties van de SP GroenLinks BIJ1 DENK de PvdD de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de fracties van Volt de PvdA D66 de ChristenUnie de VVD en het CDA ertegen zodat zij is verworpen. In stemming komt de motie-Omtzigt c.s. (22112 nr. 3324). De voorzitter: Ik constateer dat de leden van de fracties van GroenLinks BIJ1 DENK de SGP Lid Omtzigt JA21 BBB en Groep Van Haga voor deze motie hebben gestemd en de leden van de fracties van de SP Volt de PvdA de PvdD D66 de ChristenUnie de VVD het CDA de PVV en FVD ertegen zodat zij is verworpen. In stemming komt de motie-Van Haga c.s. (22112 nr. 3325). De voorzitter: Ik constateer dat de leden van de fracties van de SP DENK de PvdD de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de fracties van GroenLinks BIJ1 Volt de PvdA D66 de ChristenUnie de VVD en het CDA ertegen zodat zij is verworpen. In stemming komt de motie-Van Haga c.s. (22112 nr. 3326). De voorzitter: Ik constateer dat de leden van de fracties van de SP DENK de PvdD de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de fracties van GroenLinks BIJ1 Volt de PvdA D66 de ChristenUnie de VVD en het CDA ertegen zodat zij is verworpen. In stemming komt de gewijzigde motie-Van den Berg/Bikker (22112 nr. 3335 was nr. 3327). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor deze gewijzigde motie hebben gestemd zodat zij is aangenomen. In stemming komt de motie-Van den Berg/Bikker (22112 nr. 3328). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie de VVD de SGP Lid Omtzigt het CDA JA21BBB de PVV FVD en Groep Van Haga voor deze motie hebben gestemd zodat zij is aangenomen. In stemming komt de motie-Bikker c.s. (22112 nr. 3329). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD D66 de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor deze motie hebben gestemd en de fractie van BIJ1 ertegen zodat zij is aangenomen. In stemming komt de motie-Bikker/Van den Berg (22112 nr. 3330). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor deze motie hebben gestemd zodat zij is aangenomen. In stemming komt de motie-Azarkan c.s. (22112 nr. 3331). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor deze motie hebben gestemd zodat zij is aangenomen. In stemming komt de motie-Van Houwelingen (22112 nr. 3332). De voorzitter: Ik constateer dat de leden van de fracties van de SP DENK de PvdD de ChristenUnie de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de fracties van GroenLinks BIJ1 Volt de PvdA D66 de VVD en het CDA ertegen zodat zij is verworpen. In stemming komt de motie-Van Houwelingen (22112 nr. 3333). De voorzitter: Ik constateer dat de leden van de fracties van de SP BIJ1 DENK de PvdD de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de fracties van GroenLinks Volt de PvdA D66 de ChristenUnie de VVD en het CDA ertegen zodat zij is verworpen.