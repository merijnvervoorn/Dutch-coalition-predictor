89 Stemmingen moties IVD-aangelegenheden Aan de orde zijn de stemmingen over moties ingediend bij het VAO IVD-aangelegenheden te weten: - de motie-Schouw/Van Toorenburg over de effecten van de bezuinigingsvoorstellen op het werk van de AIVD (30977 nr. 99); - de motie-Bosma/Wilders over het weer instellen van grenscontroles (30977 nr. 100); - de motie-Van Klaveren over een nationaal jihad-alert (30977 nr. 101); - de motie-Van Klaveren over het schrappen van de resterende bezuinigingen op de AIVD (30977 nr. 102); - de motie-Van Toorenburg/Schouw over schrappen van de bezuinigingsopgave voor de AIVD (30977 nr. 103). (Zie vergadering van heden.) De voorzitter: De motie-Schouw/Van Toorenburg (30977 nr. 99) is in die zin gewijzigd dat zij thans luidt: Motie De Kamer gehoord de beraadslaging constaterende dat zowel de begroting als de meerjarencijfers voor de AIVD sinds de aanbieding van de begroting voor 2013 driemaal tussentijds zijn gewijzigd; overwegende dat de jaarlijkse cyclus van begroting en verantwoording de Kamer niet in staat stelt de consequenties te overzien van de voorgenomen de gerealiseerde en de voor een deel teruggedraaide bezuinigingen op de AIVD; verzoekt de regering de Algemene Rekenkamer te verzoeken onderzoek te doen naar de effecten van de opeenvolgende bezuinigingsvoorstellen op de organisatie en het werk van de AIVD en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 105 was nr. 99 (30977). Ik stel vast dat wij hier nu over kunnen stemmen. In stemming komt de gewijzigde motie-Schouw/Van Toorenburg (30977 nr. 105 was nr. 99).De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Bosma/Wilders (30977 nr. 100). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Klaveren (30977 nr. 101). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Klaveren (30977 nr. 102). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Toorenburg/Schouw (30977 nr. 103). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP 50PLUS/Baay-Timmerman 50PLUS/Klein D66 en de SP voor deze motie hebben gestemd en de aanwezige leden van de overige fracties ertegen zodat zij is verworpen.