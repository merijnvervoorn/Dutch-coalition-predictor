21 Stemmingen moties Publieke mediadienst Aan de orde zijn de stemmingen over moties ingediend bij de behandeling van het wetsvoorstel Wijziging van de Mediawet 2008 in verband met het toekomstbestendig maken van de publieke mediadienst te weten: - de motie-Segers/Pieter Heerma over een leidende rol van de NPO en de omroepen ten opzichte van de buitenproducent (34264 nr. 30); - de motie-Segers/Bisschop over levensbeschouwelijk media-aanbod integraal onderdeel uit laten maken van de publieke mediaopdracht (34264 nr. 31). (Zie vergadering van 8 oktober 2015.) De voorzitter: De heer Segers heeft verzocht om eerst te stemmen over zijn moties op de stukken nrs. 30 en 31 alvorens te stemmen over het wetsvoorstel. In stemming komt de motie-Segers/Pieter Heerma (34264 nr. 30). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD de Groep Kuzu/Öztürk Houwers Van Vliet 50PLUS de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Segers/Bisschop (34264 nr. 31). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein de Groep Kuzu/Öztürk Houwers Van Vliet D66 GroenLinks de PvdA en de SP voor deze motie hebben gestemd en de aanwezige leden van de overige fracties ertegen zodat zij is aangenomen.