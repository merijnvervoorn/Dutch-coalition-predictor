51 Stemmingen moties Begroting EZK/LNV 2018 (deel Economie en Klimaat) Aan de orde zijn de stemmingen over aangehouden moties ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken en Klimaat (XIII) de begrotingsstaten van het Ministerie van Landbouw Natuur en Voedselkwaliteit en het Diergezondheidsfonds (F) voor het jaar 2018 te weten: - de motie-Veldman c.s. over een sleuteltabel voor het lastenkader en binnen het WBSO (34775-XIII nr. 65); - de motie-Paternotte c.s. over de SBIR-oproepen (34775XIII nr. 91). (Zie vergadering van 14 december 2017.) De voorzitter: De motie-Veldman c.s. (34775-XIII nr. 65) is in die zin gewijzigd dat zij thans luidt: Motie De Kamer gehoord de beraadslaging overwegende dat bevordering van innovatie van cruciaal belang blijft om maatschappelijke uitdagingen aan te gaan en economische groeikansen van maatschappelijke transformatie te realiseren; overwegende dat de Wbso daarbij een belangrijk instrument is om private kosten van R te verlagen waardoor de investeringen in onderzoek en innovatie meer in lijn worden gebracht met maatschappelijke behoeften; overwegende dat het budget voor de Wbso gefixeerd is terwijl de grondslag (innovatieve werkgelegenheid lonen) trendmatig groeit waardoor bij ongewijzigd beleid Wbsopercentages waarschijnlijk zullen dalen; roept de regering op om in het eerste kwartaal van 2018 een sleuteltabel voor het lastenkader en een sleuteltabel binnen het Wbso aan de Kamer aan te bieden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 125 was nr. 65 (34775-XIII). De voorzitter: De motie-Paternotte c.s. (34775-XIII nr. 91) is in die zin gewijzigd dat zij thans is ondertekend door de leden Pater-notte Bruins Van Eijs Van der Lee Öztürk en Moorlag en luidt: Motie De Kamer gehoord de beraadslaging constaterende dat SBIR-oproepen een succesvolle manier zijn om innovatieve start-ups te stimuleren; overwegende dat SBIR-oproepen in de Verenigde Staten hebben geleid tot de oprichting van succesvolle bedrijven als Symantec Qualcomm en iRobot; overwegende dat in het regeerakkoord de focus in het innovatiebeleid legt op de economische kansen van drie grote maatschappelijke thema's te weten: energietransitie/duurzaamheid landbouw/water/voedsel en quantum/hightech/nano/fotonica; verzoekt de regering een deel van de extra investeringen in toegepast onderzoek te reserveren voor SBIR-oproepen binnen deze drie grote maatschappelijke thema's en gaat over tot de orde van de dag. Zij krijgt nr. 126 was nr. 91 (34775-XIII). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Veldman c.s. (34775XIII nr. 125 was nr. 65). De voorzitter: Ik constateer dat de leden van de fracties van GroenLinks de PvdD DENK 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Paternotte c.s. (34775-XIII nr. 126 was nr. 91). De voorzitter: Ik constateer dat deze gewijzigde motie met algemene stemmen is aangenomen.