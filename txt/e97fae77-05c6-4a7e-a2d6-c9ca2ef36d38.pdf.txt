8 Regeling van werkzaamheden De voorzitter: Ik stel voor het debat over de Voorjaarsnota te houden op woensdag 5 juli 2017 en daarbij de volgende maximumspreektijden te hanteren: - twaalf minuten voor de fracties van de VVD de PVV het CDA en D66; - tien minuten voor de fracties van GroenLinks de SP en de PvdA; - zeven minuten voor de fracties van de ChristenUnie de Partij voor de Dieren 50PLUS de SGP DENK en Forum voor Democratie. Ingekomen is een beschikking van de Voorzitters van de Eerste en Tweede Kamer der Staten-Generaal inzake aanwijzing van de Eerste Kamerleden Ester Van Kesteren en Engels tot lid in de Raadgevende Interparlementaire Benelux-Raad. Ingekomen is een beschikking van de Voorzitters van de Eerste en Tweede Kamer der Staten-Generaal inzake aanwijzing van het Tweede Kamerlid Van den Bosch tot plaatsvervangend lid van de Parlementaire Assemblee van de NAVO. Ik deel aan de Kamer mee dat de Bouwbegeleidingscommissie het lid Harbers tot haar voorzitter heeft gekozen. Op verzoek van het lid Van Brenk stel ik voor haar motie op stuk 30950 nr. 114 opnieuw aan te houden. Ik stel voor de volgende stukken van de stand van werkzaamheden af te voeren: 31793-164; 25424-356; 23987-182; 23987-183; 21501-02-1762; 21501-02-1760; 21501-02-1758; 29452-211; 33628-19; 24587695; 29452-210; 29452-209; 33628-18; 24587-680; 29452-206; 29984-720; 29984-719; 29984-721; 22026-497; 32404-81; 34550-XII-75; 29984-717; 29984-718; 29984-698; 29984-715; 29984-710; 29984-711; 22589-322; 22589-321; 29893-210; 29984-700; 29984-699; 30806-40; 21501-08-691; 31839-583; 21501-20-1233; 29924-148; 31322-335; 31322-334; 31322332; 31322-330; 31322-326; 31322-324; 31322-325; 31322320; 31322-319; 34045-15; 31322-318; 31322-311; 221122349; 29507-145; 29507-142; 31066-363; 34725-IX-7; 34725IX-6; 34725-19; 34725-22; 34725-20; 34725-21; 34674-22; 2017Z08433; 2017Z08431; 25087-169; 31311-190; 34550-XII73; 28807-211; 21501-32-1022; 26991-484; 26991-485; 2150132-1028; 21501-32-1016; 21501-32-1027; 28807-212; 3445328; 34728-2; 32605-209; 2017Z06412; 29984-712; 2017Z07483; 34550-XII-74; 34550-XII-78; 31409-159; 24515-389; 24515388; 24515-387; 24515-382; 24515-379; 24515-380; 24515378; 24515-376; 24515-375; 34300-XV-91; 34550-VIII-134; 34550-VIII-101; 32034-20; 26643-412; 26643-451; 34550-VIII126; 31288-549; 34550-VIII-130; 34550-VIII-139; 34725-VIII-7; 34725-VIII-5; 34725-VIII-1; 34725-VIII-6; 34623-18; 30139-181; 34725-X-10; 34725-X-8; 34725-X-9; 20043-110; 34725-IX-8; 34725-23; 34725-24; 34725-VIII-8; 34725-VIII-2; 34725-X-2; 29521-343; 28676-264; 28676-274; 32698-35; 33037-214; 27625-388; 2017Z07069; 27625-387; 30080-86; 18106-240;30080-85; 18106-239; 32698-34; 27625-386; 32698-33; 342974; 27625-382; 27625-383; 27625-385; 32627-25; 32698-32; 27625-384; 32698-31; 33450-52; 33450-53; 34513-2; 34550XII-79; 34550-XVI-141; 33654-28; 33654-27; 34111-23; 34725XVII-13; 34725-XVII-12; 34550-V-80; 26643-475; 34725-V-7; 34725-V-6; 27625-380; 31476-20; 32279-108; 32279-107; 32279-104; 30486-11; 32279-97; 33531-7; 33532-75; 3353273; 33532-74; 26488-433; 26488-431; 26488-428; 26488-430; 26488429; 2017Z07387; 2017Z07389; 2017Z07385; 2017Z07383; 2017Z07386; 2017Z07384. Ik stel voor toe te voegen aan de agenda: - het VAO Personeel Defensie met als eerste spreker het lid Popken namens de PVV; - het VAO Media met als eerste spreker het lid Ellemeet namens GroenLinks. Overeenkomstig de voorstellen van de voorzitter wordt besloten. De voorzitter: Ik geef nu het woord aan mevrouw Ouwehand van de Partij voor de Dieren. Mevrouw Ouwehand (PvdD): Voorzitter. Ik doe het zo kort mogelijk. Er loopt in Europa een voorstel over hormoonverstorende stoffen. Deze Kamer spreekt daar regelmatig over met het kabinet zo ook tijdens het laatste AO over de Landbouw- en Visserijraad. Maar u kent Europa: er zijn dan ineens ontwikkelingen. Het bericht dat tot ons is gekomen is dat het nu voorliggende voorstel mogelijk aanstaande dinsdag in stemming wordt gebracht. Daarom zou ik het aangekondigde VAO Landbouw- en Visserijraad nog deze week willen agenderen. Dan kunnen de stemmingen wel dinsdag plaatsvinden. De voorzitter: We zullen daar bij de planning van de vergadering rekening mee houden. Ik geef nu het woord aan mevrouw Van Toorenburg namens het CDA. Mevrouw Van Toorenburg (CDA): Voorzitter. Slachtoffers van ernstige geweldsmisdrijven en hun nabestaanden blijken steeds vaker weer eigenlijk in hun belangen onder te doen voor de belangen van daders die weer in de buurt komen wonen bij slachtoffers die daardoor weer geconfronteerd worden met de daders van gruwelijke delicten. We proberen dat als Kamer steeds voor te zijn en op te lossen maar op de een of andere manier lukt het niet. Daar zou ik graag een debat over willen hebben omdat die oplossing echt moet worden gevonden. Het heeft bij RTL de titel gekregen "Nabestaanden moeten rust krijgen om drama te verwerken" dus vandaar. Mevrouw Helder (PVV): Steun voor het verzoek.De heer Dijkgraaf (SGP): Steun. Hier moet echt een oplossing voor komen. Mevrouw Dik-Faber (ChristenUnie): De ChristenUnie steunt het verzoek. De heer Van Oosten (VVD): Steun. Ik ontvang overigens ook graag een brief hierover van de zijde van het kabinet naar aanleiding van die uitzending. De voorzitter: En u steunt het verzoek? De heer Van Oosten (VVD): Ja. Mevrouw Buitenweg (GroenLinks): Ook steun voor het verzoek maar ik wil ook eerst een brief ook omdat ik denk dat er al heel veel mogelijk is en dat er juist heel veel hangt op de oordelen van rechters. Dat wil ik eigenlijk eerst uiteengezet zien in een brief. De heer Van Rooijen (50PLUS): Steun voor een debat na een brief. De heer Van Nispen (SP): Dat geldt ook voor de SP. Steun voor het debat maar we willen in ieder geval ook een brief. Mevrouw Van den Hul (PvdA): Daar sluit ik me graag bij aan. De heer Groothuizen (D66): Ik sluit me daar ook bij aan. Ik denk inderdaad net als mevrouw Buitenweg dat het vooral een uitvoeringsprobleem is en dat het goed is dat in de brief ook aandacht wordt besteed aan wat nu de praktijken zijn. Volgens mij hebben we de regelgeving maar kan het kabinet nou eens aangeven waar de uitvoeringspraktijk op stuit? De voorzitter: Mevrouw Van Toorenburg u hebt brede steun. Mevrouw Van Toorenburg (CDA): Mag ik daar heel kort op reageren? Terecht geven een aantal leden aan dat we daar een regeling voor hebben maar die geldt vooral wanneer mensen nog niet volledig in vrijheid zijn dus bij de voorwaardelijke invrijheidstelling. Maar waar we ook over moeten nadenken — ik zou dus graag willen dat dat ook in de brief wordt meegenomen — is wat we nu nog kunnen doen als alles afgelopen is maar het voor een slachtoffer of nabestaande ondraaglijk is om geconfronteerd te worden met een dader.De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Het woord is aan de heer Öztürk namens DENK. Nee het is de heer Kuzu geworden. De heer Kuzu (DENK): Voorzitter. Namens collega Öztürk doe ik het volgende verzoek. Gisteren oordeelde het gerechtshof Den Haag dat de Nederlandse Staat gedeeltelijk aansprakelijk is voor 350 slachtoffers in Srebrenica. Minister Hennis noemt de uitspraak complex en wil die zorgvuldig bestuderen. Ik begrijp dat helemaal. Ik zou haar willen vragen om het resultaat van die studie in een brief aan de Kamer te doen toekomen. Naar aanleiding van die brief wil ik een debat voeren met de minister van Defensie. De heer Ten Broeke (VVD): Ik heb gisteren een soortgelijk verzoek gedaan mede namens de fracties van de ChristenUnie D66 en het CDA bij de vaste commissie voor Buitenlandse Zaken. Mijn verzoek was om dat morgen in de procedurevergadering te bespreken. Dat leek mij de aangewezen weg. Er wordt terecht gevraagd om een brief omdat het verregaande consequenties kan hebben voor onze artikel 100-procedure. Daarom lijkt mij dat Buitenlandse Zaken de eerst aangewezen commissie is. Defensie kan daarin volgend zijn. Dat zou mijn voorstel zijn. Dat voorstel heb ik gisteren schriftelijk gedaan. Dat wil ik morgen graag in de procedurevergadering herhalen. Dus nu helaas geen steun voor dit verzoek. De heer Dijkgraaf (SGP): Steun maar dan voor de lijn van de heer Ten Broeke. Mevrouw Belhaj (D66): Steun voor de lijn zoals de VVD die heeft neergezet. Mevrouw Van den Hul (PvdA): Daar sluit ik mij graag bij aan. Die lijn steunen wij ook. Mevrouw Popken (PVV): Geen steun voor het verzoek. De heer Van Rooijen (50PLUS): Wij steunen het procedurevoorstel via de commissie. De heer Van der Lee (GroenLinks): Dat geldt ook voor GroenLinks: via de commissie. De voorzitter: U hebt geen steun voor uw verzoek mijnheer Kuzu. Hiermee zijn wij aan het eind gekomen van de regeling van werkzaamheden.De vergadering wordt van 14.06 uur tot 14.11 uur geschorst.