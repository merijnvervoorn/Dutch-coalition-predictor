22 Stemmingen moties Gasmarkt en leveringszekerheid Stemmingen moties Gasmarkt en leveringszekerheid Aan de orde zijn de stemmingen over moties ingediend bij het tweeminutendebat Gasmarkt en leveringszekerheid te weten: - de motie-Eerdmans over niet overgaan tot het definitief onklaar maken van de gasputten na het beëindigen van de gaswinning uit het Groningenveld (29023 nr. 498); - de motie-Eerdmans over uitspreken dat het onaanvaardbaar is wanneer de leveringszekerheid van gas aan Nederlandse huishoudens en bedrijven onzekerder wordt door de definitieve sluiting van het Groningenveld (29023 nr. 499); - de motie-Eerdmans over afzien van de voorgenomen accijnsverhoging op lpg en propaan (29023 nr. 500); - de motie-Kröger over geen onomkeerbare stappen zetten in het versnellen van de gaswinning op de Noordzee voordat het afbouwpad voor gas gereed is (29023 nr. 501); - de motie-Kröger over erop toezien dat nieuwe lng-terminals ook waterstofgereed zijn (29023 nr. 502); - de motie-Erkens over in het wetsvoorstel gasleveringszekerheid opnemen dat de minister voor Klimaat en Energie jaarlijks een te behalen vulgraad voor de gasopslagen vaststelt (29023 nr. 504); - de motie-Erkens over een bestuursakkoord met concrete doelstellingen voor de versnelling van gaswinning op de Noordzee (29023 nr. 505); - de motie-Teunissen over bij eventuele nieuwe winningsvergunningen voor gasboringen in de Noordzee een clausule invoegen die het mogelijk maakt om de vergunning in te trekken zonder compensatie voor misgelopen inkomsten (29023 nr. 506); - de motie-Teunissen over voor overeenkomsten voor gaswinning in de Noordzee een kosten-batenanalyse laten maken door een onafhankelijke partij (29023 nr. 507). (Zie vergadering van 11 april 2024.) In stemming komt de motie-Eerdmans (29023 nr. 498). De voorzitter: Ik constateer dat de leden van de fracties van JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Eerdmans (29023 nr. 499). De voorzitter: Ik constateer dat de leden van de fracties van JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Eerdmans (29023 nr. 500). De voorzitter: Ik constateer dat de leden van de fracties van de SP DENK de SGP BBB JA21 FVD en de PVV voor deze motie hebbengestemd en de leden van de overige fracties ertegen zodat zij is verworpen. In stemming komt de motie-Kröger (29023 nr. 501). De voorzitter: Ik constateer dat de leden van de fracties van GroenLinksPvdA de PvdD Volt en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kröger (29023 nr. 502). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Erkens (29023 nr. 504). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de fractie van de PvdD ertegen zodat zij is aangenomen. En ook het lid Jetten stemde voor stellen wij vast! In stemming komt de motie-Erkens (29023 nr. 505). De voorzitter: Ik constateer dat de leden van de fracties van de SP DENK NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Teunissen (29023 nr. 506). De voorzitter: Ik constateer dat de leden van de fracties van de SP GroenLinks-PvdA en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Teunissen (29023 nr. 507). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie de SGP het CDA en BBB voor deze motie hebben gestemd en de leden van de overige fracties ertegen zodat zij is verworpen.