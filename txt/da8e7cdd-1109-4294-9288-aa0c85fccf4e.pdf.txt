13 Stemmingen moties Vergoeding van affectieschade Aan de orde zijn de stemmingen over moties ingediend bij de behandeling van het wetsvoorstel Wijziging van het Burgerlijk Wetboek het Wetboek van Strafvordering en het Wetboek van Strafrecht teneinde de vergoeding van affectieschade mogelijk te maken en het verhaal daarvan alsmede het verhaal van verplaatste schade door derden in het strafproces te bevorderen te weten: - de motie-Van Oosten/Van Toorenburg over de affectieschade altijd vorderen op de veroorzaker van het leed (34257 nr. 9); - de motie-Groothuizen/Van Nispen over het vergoeden van affectieschade aan stiefouders en/of stiefkinderen (34257 nr. 10). (Zie vergadering van 20 april 2017.) De voorzitter: De motie-Van Oosten/Van Toorenburg (34257 nr. 9) is in die zin gewijzigd dat zij thans luidt: Motie De Kamer gehoord de beraadslaging vaststellende dat het van groot belang is dat slachtoffers gecompenseerd worden in het hun aangedane leed; overwegende dat dit eerst en vooral een plicht is van degene die het leed heeft veroorzaakt; overwegende dat het daarom van belang is dat toegewezen affectieschade moet worden betaald door de daartoe veroordeelde en niet door de overheid; roept de regering op er zorg voor te dragen dat affectieschade waarvan de uitbetaling aan de slachtoffers wordt voorgeschoten door de overheid onverwijld en zo lang en veel mogelijk wordt verhaald op de veroordeelde die in gebreke is gebleven om binnen de gestelde termijn te betalen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 11 was nr. 9 (34257). Ik stel vast dat wij hier nu over kunnen stemmen. In stemming komt de gewijzigde motie-Van Oosten/Van Toorenburg (34257 nr. 11 was nr. 9).De voorzitter: Ik constateer dat de leden van de fracties van GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Groothuizen/Van Nispen (34257 nr. 10). De voorzitter: Ik constateer dat deze motie met algemene stemmen is aangenomen.