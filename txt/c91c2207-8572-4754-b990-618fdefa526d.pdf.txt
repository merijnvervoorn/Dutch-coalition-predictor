20 Stemmingen moties Houdbaar voedselsysteem Aan de orde zijn de stemmingen over moties ingediend bij het dertigledendebat over het advies van de Raad voor de leefomgeving en infrastructuur over een houdbaar voedselsysteem te weten: - de motie-Ouwehand over investeringen in plantaardige eiwitinnovaties (31532 nr. 222); - de motie-Ouwehand over een verbod op kiloknallers (31532 nr. 223); - de motie-Moorlag over het ontwikkelen van reductiescenario's voor de veestapel (31532 nr. 224); - de motie-Moorlag over aanvullende maatregelen laten doorrekenen door het CPB en het PBL (31532 nr. 225); - de motie-Futselaar/Bromet over het doel van de Rli overnemen en in het beleid verwerken (31532 nr. 226); - de motie-De Groot over een op maat gesneden innovatiebeleid voor zeewierteelt op zee (31532 nr. 227). (Zie vergadering van 28 maart 2019.) De voorzitter: Op verzoek van de heer De Groot stel ik voor zijn motie (31532 nr. 227) aan te houden. Daartoe wordt besloten. De voorzitter: Ik geef gelegenheid tot het afleggen van een stemverklaring vooraf. Mevrouw Ouwehand (PvdD): Voorzitter dank u wel. In Nederland wordt zo veel mest geproduceerd dat het tot ons middel komt als je het zou uitrijden over Den Haag. Ik ben nogal klein dus ik zou er misschien zelfs in verdrinken. De motie van de SP en GroenLinks op stuk nr. 226 zegt: neem nou de aanbeveling van de Raad voor de leefomgeving en infrastructuur over om niet meer mest te produceren dan je verantwoord kan uitrijden of verwerken. Daar zijn wij voor. Wij willen er alleen voor waarschuwen dat dat er niet toe mag leiden dat er meer mestfabrieken worden gebouwd omdat je dan kan zeggen: we verwerken meer mest en kunnen dus meer produceren. Dus we steunen de motie maar we waarschuwen het kabinet dat het niet mag leiden tot meer mestfabrieken. De voorzitter: Dank u wel mevrouw Ouwehand. In stemming komt de motie-Ouwehand (31532 nr. 222).De voorzitter: Ik constateer dat de leden van de fracties van de SP de PvdA GroenLinks de PvdD DENK en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ouwehand (31532 nr. 223). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Moorlag (31532 nr. 224). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Moorlag (31532 nr. 225). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. De heer Stoffer. De heer Stoffer (SGP): Voorzitter. Wij hadden tegen de motie op stuk nr. 222 willen stemmen. De voorzitter: En dat heeft u niet gedaan. De heer Stoffer (SGP): U heeft ons als voorstander opgenoemd. De voorzitter: Deze opmerking zal in de Handelingen worden opgenomen. Dan gaan we naar de laatste motie. In stemming komt de motie-Futselaar/Bromet (31532 nr. 226). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen.Daarmee zijn we aan het eind van de stemmingen gekomen. Ik schors de vergadering voor enkele ogenblikken. De vergadering wordt enkele ogenblikken geschorst.