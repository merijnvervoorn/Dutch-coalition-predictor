5 Regeling van werkzaamheden De voorzitter: Op verzoek van de initiatiefnemers heb ik de voortzetting van de behandeling van het voorstel van wet van de leden Bergkamp Van Ark Yücel Jasper van Dijk en Klaver tot wijziging van de Algemene wet gelijke behandeling in verband met het annuleren van de enkelefeitconstructie in de Algemene wet gelijke behandeling (32476) van de agenda van aanstaande donderdag afgevoerd. Het onderwerp zal opnieuw worden geagendeerd na het meireces. Ik stel voor dinsdag a.s. te stemmen over het wetsvoorstel Wijziging van de Wet op het financieel toezicht en enige andere wetten ter implementatie van richtlijn 2013/36/EU van het Europees Parlement en de Raad van 26 juni 2013 betreffende toegang tot het bedrijf van kredietinstellingen en het prudentieel toezicht op kredietinstellingen en beleggingsondernemingen tot wijziging van Richtlijn 2002/87/EG en tot intrekking van de Richtlijnen 2006/48/EG en 2006/49/EG (PbEU 2013 L 176) en ter implementatie van verordening (EU) nr. 575/2013 van het Europees Parlement en de Raad van 26 juni 2013 betreffende prudentiële vereisten voor kredietinstellingen en beleggingsondernemingen en tot wijziging van Verordening (EU) nr. 648/2012 (PbEU 2013 L 176) (Implementatiewet richtlijn en verordening kapitaalvereisten) (33849) en de daarbij ingediende motie en over het wetsvoorstel Wijziging van de Wet op het financieel toezicht in verband met het verstrekken van vertrouwelijke gegevens of inlichtingen door de Nederlandsche Bank en de Autoriteit Financiële Markten aan de Algemene Rekenkamer (33729). Op verzoek van de aanvragers stel ik voor het dertigledendebat over mogelijke financiële problemen voor gemeenten in verband met decentralisaties het dertigledendebat over minder zorgplekken voor gehandicapten en het dertigledendebat over berichten dat de PvdA en de ChristenUnie bezuinigingen op de ouderenzorg willen verlagen van de lijst af te voeren. Ik stel voor toe te voegen aan de agenda het wetsvoorstel Goedkeuring van het op 12 april 2012 te Berlijn tot stand gekomen Verdrag tussen het Koninkrijk der Nederlanden en de Bondsrepubliek Duitsland tot het vermijden van dubbele belasting en het voorkomen van het ontgaan van belasting met betrekking tot belastingen naar het inkomen (Trb. 2012 123) (33615). Ook stel ik voor de volgende stukken van de stand van werkzaamheden af te voeren: 31460-44; 31460-42; 31460-47; 31460-36; 31460-34; 3146046; 31460-37; 31460-45; 31460-40; 33826-1; 33400-VII-83; 31288-363; 31288-355; 33750-38; 33890-2; 22112-1796; 29754243; 33879-1; 29754-242; 30977-59; 30977-56; 30977-74; 33750-VII-39; 30977-77; 2014Z06238; 31289-186; 2014Z05297; 33625-59; 33625-94; 31263-58; 33750-V-57; 21501-02-1367; 21501-02-1366; 26234-153; 26234-151; 26234-155; 32854-22; 32854-20; 32854-18; 32854-19; 29247-185; 29247-179; 29247149; 29247-140; 29247-134; 21501-07-1132; 2014Z05613; 32648-5; 32013-55; 33750-VI-115; 19637-1796; 21501-28-110;21501-28-109; 33279-10; 29344-119; 31839-356; 19637-1795; 32175-51; 30520-21; 2014Z05953; 33750-VI-116; 30806-21; 33516-3; 21501-32-775; 27858-260; 21501-32-777; 33750-XIII119; 29628-448; 33643-11; 33643-14; 21501-32-774; 2150132-778; 33643-12; 33043-29; 21501-32-776; 22112-1815; 31460-43; 31460-39; 22112-1825; 27428-263; 27428-242; 27428-235; 27428-259; 27428-262; 27428-231; 2014Z06249; 27428-260; 33365-(R1987)-6; 32605-110; 27428-267; 26991412; 22112-1826; 27428-240; 22112-1734; 27428-236; 27428246. Ik stel voor toestemming te verlenen tot het houden van wetgevings- c.q. notaoverleg met stenografisch verslag op: - maandag 16 juni 2014 van 10.00 uur tot 18.00 uur van de vaste commissie voor Onderwijs Cultuur en Wetenschap over de initiatiefnota-Ypma "Samenwerken voor onderwijs over het wegnemen van wettelijke belemmeringen bij het starten en onderhouden van samenwerkingsscholen" (33893); - maandag 30 juni 2014 van 10.00 uur tot 18.00 uur van de vaste commissie voor Onderwijs Cultuur en Wetenschap over de beleidsreactie op het advies van de Onderwijsraad "Artikel 23 Grondwet in maatschappelijk perspectief" (33400VIII nr. 164). Tot slot stel ik voor toe te voegen aan de agenda: - het VAO Langetermijnspooragenda naar aanleiding van een algemeen overleg gehouden op 15 april met als eerste spreker de heer De Rouwe van het CDA; - het VAO Turkije naar aanleiding van een algemeen overleg gehouden op 16 april met als eerste spreker de heer Van Bommel van de SP. Overeenkomstig de voorstellen van de voorzitter wordt besloten. De voorzitter: Na deze lange lijst geef ik het woord aan mevrouw Voortman om de Kamer iets te vragen. Mevrouw Voortman (GroenLinks): Voorzitter. De Volkskrant heeft vanochtend een uitgebreid artikel gewijd aan het feit dat er situaties zijn waarin apothekers weigeren om euthanasiemiddelen te leveren. Gisteren hebben wij een debat gevoerd over euthanasie maar dit is een onderwerp waarover wij nog nooit gesproken hebben in de Kamer simpelweg omdat het een vrij onbekend verschijnsel is. Daarom verzoek ik de Kamer om hierover een debat te voeren. De voorzitter: Mevrouw Voortman verzoekt om steun voor het houden van een debat met de minister van VWS over apothekers die weigeren euthanasiemiddelen te leveren. Mevrouw Van Veldhoven (D66): Het kan natuurlijk niet zo zijn dat wanneer na een lange procedure uiteindelijk besloten wordt tot euthanasieiemand toch nog moet wachten. Daarom verleen ik van harte steun aan het verzoek om een debat. Mevrouw Kuiken (PvdA): Het is een belangrijk onderwerp waarover inmiddels schriftelijke vragen zijn gesteld. Ik kan mij voorstellen dat wij die combineren met een verzoek om een brief. Het lijkt mij handig om die brief af te wachten voordat wij besluiten om tot een debat over te gaan. De voorzitter: Op dit moment geeft u geen steun aan het verzoek om een debat. Mevrouw Klever (PVV): Ik zou hierover graag eerst een brief van de minister ontvangen. Daarna kunnen wij nagaan of een debat nog nodig is. Op dit moment geef ik dus geen steun aan het verzoek. De voorzitter: De brief moet dan een reactie van de minister bevatten op dit bericht. Mevrouw Tellegen (VVD): Ik geef geen steun aan het verzoek om een debat. Het is inderdaad een belangrijk onderwerp maar in de brief die de minister gisteren of al een paar dagen geleden heeft gestuurd en die gisteren in het AO aan de orde is geweest heeft zij aangegeven dat zij in gesprek gaat met de KNMP. Dit onderwerp kan daar mooi bij betrokken worden. De voorzitter: U hebt dus geen behoefte aan een debat. De heer Van Gerven (SP): Ik heb behoefte aan een reactie van de minister. Wij hebben hierover schriftelijke vragen gesteld. Dat hebben anderen kennelijk ook gedaan. Wij zouden die vragen ook graag beantwoord willen zien in de brief van de minister. Dan kunnen we later bekijken wat we doen. Ik heb nu dus geen behoefte aan een debat over dit onderwerp. De voorzitter: U hebt op dit moment nog geen behoefte aan een debat over dit onderwerp. De heer Dijkgraaf (SGP): Voor ons is de regeling glashelder. We zullen natuurlijk geen brief blokkeren. Het is altijd prima als de minister nog een brief stuurt maar we hebben geen behoefte aan een debat.Mevrouw Keijzer (CDA): Ik ben zeer geïnteresseerd in een reactie van de minister om te kijken wat hier nu aan de hand is. Ik heb op dit moment geen behoefte aan een debat. De voorzitter: Mevrouw Voortman op dit moment heeft de Kamer geen behoefte aan het houden van een debat. Er is wel verzocht om een reactie van de minister op de berichtgeving in de Volkskrant van vanmorgen. Ik zal het stenogram van dit gedeelte van de vergadering doorgeleiden naar het kabinet en ik zal verzoeken om de brief en de antwoorden op de door verschillende partijen gestelde vragen zo snel mogelijk naar de Kamer te sturen. De vergadering wordt enkele ogenblikken geschorst.