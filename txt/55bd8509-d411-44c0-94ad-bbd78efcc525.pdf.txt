11 Stemmingen Wet op het financieel toezicht Aan de orde zijn de stemmingen in verband met het wetsvoorstel Wijziging van de Wet op het financieel toezicht in verband met introductie van een meldingsplicht voor bepaalde cash settled instrumenten (32783). (Zie wetgevingsoverleg van 24 oktober 2011.) De voorzitter: Het amendement-Irrgang (stuk nr. 8) is ingetrokken. Ik stel vast dat daarmee wordt ingestemd. In stemming komt het amendement-Irrgang (stuk nr. 9). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat dit wetsvoorstel met algemene stemmen is aangenomen. Mevrouw Wiegman-van Meppelen Scheppink (ChristenUnie): Voorzitter. De ChristenUnie wenst geacht te worden voor het amendement van de heer Irrgang te hebben gestemd. De voorzitter: Het amendement blijft verworpen.