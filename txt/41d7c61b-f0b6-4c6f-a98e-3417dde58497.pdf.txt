12 Stemmingen Wijziging Reglement van Orde in verband met het als ongeoorloofd gedrag aanmerken van het bedreigen van een persoon Aan de orde zijn de stemmingen in verband met het voorstel van de leden Paternotte en Bikker tot wijziging van het Reglement van Orde in verband met het als ongeoorloofd gedrag aanmerken van het bedreigen van een persoon ( 36037 ). (Zie vergadering van 9 maart 2023.) De voorzitter: Het amendement-Van der Plas c.s. (stuk nr. 9) is ingetrokken. Ik stel vast dat daarmee wordt ingestemd. In stemming komt het amendement-Van Meijeren (stuk nr. 5 I). De voorzitter: Ik constateer dat de leden van de fracties van de SP de PVV FVD en Groep Van Haga voor dit amendement hebben gestemd en de leden van de fracties van GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA BBB en JA21 ertegen zodat het is verworpen. Ik stel vast dat door de verwerping van dit amendement het andere op stuk nr. 5 voorkomende amendement als verworpen kan worden beschouwd. In stemming komt het voorstel. De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA en BBB voor dit voorstel hebben gestemd en de leden van de fracties van JA21 de PVV FVD en Groep Van Haga ertegen zodat het is aangenomen.