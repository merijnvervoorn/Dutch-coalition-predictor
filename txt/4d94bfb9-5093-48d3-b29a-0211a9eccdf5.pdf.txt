38 Stemming motie onderdeel Politie begroting van V en J Aan de orde is de stemming over een aangehouden motie ingediend bij het debat over het onderdeel Politie van de begroting van V en J voor 2015 te weten: - de motie-Berndsen-Jansen over een financiële bijdrage aan Interpol voor de strijd tegen kinderporno en kindersekstoerisme (29628 nr. 482). (Zie wetgevingsoverleg van 17 november 2014.) De voorzitter: De motie-Berndsen-Jansen (29628 nr. 482) is in die zin gewijzigd en nader gewijzigd dat zij thans is ondertekend door de leden Berndsen-Jansen Segers en Kooiman en luidt: De Kamer gehoord de beraadslaging constaterende dat de regering kinderporno en kindersekstoerisme als prioriteit heeft genoemd; overwegende dat de strijd tegen deze grensoverschrijdende misdaad niet alleen aandacht maar ook geld en internationale samenwerking behoeft; overwegende dat Interpol een belangrijke rol speelt in de strijd tegen kinderporno en kindersekstoerisme; verzoekt de regering een financiële bijdrage aan Interpol te leveren voor de volgende projecten in de strijd tegen kinderporno en kindersekstoerisme: - analyse en ontwikkeling van training en opleiding op het gebied van slachtofferidentificatie; - ontwikkeling van training en opleiding tegen transnationaal kindermisbruik; - ontwikkeling van een Internationale verklaring omtrent het gedrag; - ontwikkeling van een campagne voor het gebruik van internationale alertering van misbruikers; verzoekt de regering tevens de precieze uitwerking hiervan aan de Kamer mee te delen voor het einde van dit jaar en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 495 was nr. 494 (29628). In stemming komt de nader gewijzigde motie-BerndsenJansen c.s. (29628 nr. 495 was nr. 494).De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Van Vliet 50PLUS Klein D66 GroenLinks de PvdA de Groep Kuzu/Öztürk de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.