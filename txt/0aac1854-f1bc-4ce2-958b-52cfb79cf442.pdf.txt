11 Stemmingen Europees bewijsverkrijgingsbevel Aan de orde zijn de stemmingen in verband met het wetsvoorstel Implementatie van het kaderbesluit nr. 2008/978/JBZ van de Raad van de Europese Unie van 18 december 2008 betreffende het Europees bewijsverkrijgingsbevel ter verkrijging van voorwerpen documenten en gegevens voor gebruik in strafprocedures (PbEU L 350) (32717) en over: - de motie-Helder over de eis van dubbele strafbaarheid (32717 nr. 9); - de motie-El Fassed over de aanpak van grensoverschrijdende criminaliteit (32717 nr. 10); - de motie-El Fassed over een voorafgaande rechterlijke toets (32717 nr. 11). (Zie wetgevingsoverleg van 4 juni 2012.) In stemming komt het amendement-Gesthuizen (stuk nr. 12). De voorzitter: Ik constateer dat de aanwezige leden van de fracties van de SP de PvdD GroenLinks de SGP de ChristenUnie de PVV en het lid Brinkman voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Gesthuizen (stuk nr. 8). De voorzitter: Ik constateer dat de aanwezige leden van de fracties van de SP de PvdD GroenLinks D66 de SGP de ChristenUnie de PVV en het lid Brinkman voor dit amendement hebben gestemd en de aanwezige leden van de overige fracties ertegen zodat het is verworpen. Ik geef gelegenheid tot het afleggen van een stemverklaring vooraf. De heer El Fassed (GroenLinks): Voorzitter. GroenLinks is een groot voorstander van verregaande Europese samenwerking. Ook bij grensoverschrijdende criminaliteit is Europese samenwerking onontbeerlijk. Maar nu het amendement-Gesthuizen is verworpen is rechtsbescherming door middel van een verlofprocedure niet verzekerd. Een rechterlijke toetsing vooraf is niet mogelijk. Dit doet afbreuk aan de rechtsbescherming zeker als verdachte pas laat mogelijk pas nadat het bevel is uitgevoerd kennis krijgt van het bestaan van het bevel. Dit sluit rechtstatelijke brokken niet uit. Daarom kan mijn fractie niet instemmen met dit wetsvoorstel. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdA D66 de VVD en het CDA voor dit wetvoorstel hebben gestemd en de aanwezige leden van de overige fracties ertegen zodat het is aangenomen.In stemming komt de motie-Helder (32717 nr. 9). De voorzitter: Ik constateer dat de aanwezige leden van de fracties van de SP de PvdD GroenLinks de SGP de ChristenUnie de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-El Fassed (32717 nr. 10). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-El Fassed (32717 nr. 11). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de ChristenUnie de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is aangenomen.