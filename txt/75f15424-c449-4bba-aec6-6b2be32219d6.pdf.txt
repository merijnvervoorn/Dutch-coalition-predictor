21 Stemmingen Windenergie op zee Aan de orde is de stemming in verband met het wetsvoorstel Regels omtrent windenergie op zee (Wet windenergie op zee) (34058). (Zie vergadering van 25 maart 2015.) In stemming komt het amendement-Agnes Mulder (stuk nr. 13 I). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA en 50PLUS voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 13 voorkomende amendementen als verworpen kunnen worden beschouwd. In stemming komt het amendement-Van Veldhoven/Ouwehand (stuk nr. 18 I). De voorzitter: Ik constateer dat de aanwezige leden van de fracties van de PVV 50PLUS D66 GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 18 voorkomende amendement als verworpen kan worden beschouwd. In stemming komt het amendement-Van Veldhoven/Ouwehand (stuk nr. 17). De voorzitter: Ik constateer dat de aanwezige leden van de fracties van de PVV het CDA de SGP Klein 50PLUS D66 en de PvdD voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Dik-Faber (stuk nr. 12). De voorzitter: Ik constateer dat de aanwezige leden van de fracties van de ChristenUnie 50PLUS GroenLinks en de PvdD voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Dik-Faber (stuk nr. 11). De voorzitter: Ik constateer dat de aanwezige leden van de fracties van de ChristenUnie 50PLUS GroenLinks en de PvdD voor dit amendement hebben gestemd en de aanwezige leden van de overige fracties ertegen zodat het is verworpen.In stemming komt het amendement-Ouwehand/Van Veldhoven (stuk nr. 20). De voorzitter: Ik constateer dat de aanwezige leden van de fracties van de ChristenUnie de Groep Kuzu/Öztürk 50PLUS D66 GroenLinks en de PvdD voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Van Tongeren (stuk nr. 15). De voorzitter: Ik constateer dat de aanwezige leden van de fracties van de SGP de Groep Kuzu/Öztürk 50PLUS D66 en GroenLinks voor dit amendement hebben gestemd en de aanwezige leden van de overige fracties ertegen zodat het is verworpen. De voorzitter: Ik geef gelegenheid tot het afleggen van stemverklaringen vooraf. Mevrouw Ouwehand (PvdD): Voorzitter. De noodzaak om onze energievoorziening te verduurzamen is groot. De wereldwijde klimaatverandering zal grote gevolgen hebben voor mens dier en milieu. De Partij voor de Dieren hecht eraan om niet te doen alsof de meest duurzame vormen van energieopwekking geen nadelen zouden kennen. Windmolens en in dit geval de windmolens die geplaatst worden in de Noordzee hebben ook effecten op mens dier en milieu. Ze zijn nodig. Ook als we de klimaatverandering niet in toom houden zal de Noordzee ernstig te lijden hebben. De zeeën verzuren en soorten verdwijnen. Daarom steunen we het wetsvoorstel maar niet zonder luid protest aan het adres van dit kabinet dat een dikke onvoldoende haalt op alle klimaatdoelen op alle biodiversiteitsdoelen en op het beschermen van de natuur in de Noordzee. De voorzitter: Mevrouw Ouwehand u moet uw stem over dit wetsvoorstel verklaren en niet uw stem ten aanzien van het kabinet. Mevrouw Ouwehand (PvdD): Voorzitter. Dat was voor ons de afweging of we een kabinet dat de natuur onder druk blijft zetten toestemming zullen geven om … De voorzitter: Dank u wel dank u wel dank u wel. We hebben het gehoord en het staat in de Handelingen. Mevrouw Ouwehand (PvdD): Dank u wel voorzitter. In stemming komt het wetsvoorstel.De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Houwers Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.