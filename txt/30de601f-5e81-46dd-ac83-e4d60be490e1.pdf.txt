11 Stemming motie MIRT Aan de orde is de stemming over een aangehouden motie ingediend bij het debat over het MIRT te weten: - de gewijzigde motie-Remco Dijkstra over een inventarisatie naar de benodigde budgetten (35300-A nr. 59 was nr. 22). (Zie notaoverleg van 25 november 2019.) De voorzitter: De gewijzigde motie-Remco Dijkstra (35300-A nr. 59 was nr. 22) is in die zin nader gewijzigd dat zij thans luidt: Motie De Kamer gehoord de beraadslaging overwegende dat veel van de infrastructuur die aanwezig is in Nederland een bepaalde maximale levensduur kent en door intensief gebruik meer slijt; overwegende dat beheer en onderhoud een opgave is om onze infrastructuur in goede staat te houden; overwegende dat er nog wensen leven voor nieuwe infra en het aanpakken van ontbrekende schakels in het infranetwerk; overwegende dat deze opgave steeds groter wordt en daarmee meer budget opslokt; overwegende dat het kabinet investeren in infrastructuur expliciet noemt als iets dat bijdraagt aan het verdienvermogen van Nederland; verzoekt de minister een inventarisatie te doen naar de benodigde budgetten voor: - een inhaalslag voor het achterstallige onderhoud aan infra; - regulier en uitgesteld beheer en onderhoud; - een oplossing voor de bestaande knelpunten uit de meest recente NMCA; - geplande investeringen die volgen uit het regeerakkoord; - nieuwe en toekomstige wensen in fysieke infra die het verdienvermogen van Nederland kunnen vergroten; en deze punten aan de Kamer te zenden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 68 was nr. 59 (35300-A).Ik stel vast dat wij hier nu over kunnen stemmen. In stemming komt de nader gewijzigde motie-Remco Dijkstra (35300-A nr. 68 was nr. 59). De voorzitter: Ik constateer dat de leden van de fracties van de SP GroenLinks DENK 50PLUS D66 de VVD de SGP het CDA de ChristenUnie de PVV FvD en Van Haga voor deze nader gewijzigde motie hebben gestemd en de leden van de overige fracties ertegen zodat zij is aangenomen.