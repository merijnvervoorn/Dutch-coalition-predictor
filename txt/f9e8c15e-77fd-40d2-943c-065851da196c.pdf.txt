5 Wijkverpleging Wijkverpleging Aan de orde is het tweeminutendebat Wijkverpleging (CD d.d. 11/05). De voorzitter: We gaan gelijk door met een volgend tweeminutendebat over de wijkverpleging. Dat is ook met de minister en een zestal sprekers van de Kamer. Ook hier is de heer Mohandis de eerste spreker. Hij voert het woord namens de Partij van de Arbeid. De heer Mohandis (PvdA): Voorzitter. Motie De Kamer gehoord de beraadslaging overwegende dat er sprake is van een groot en nog toenemend tekort aan wijkverpleegkundigen en -verzorgenden terwijl het aantal mensen dat thuis zorg nodig heeft de komende jaren sterk zal toenemen; constaterende dat zorgverzekeraars tussen 2015 en 2020 in totaal 14 miljard minder uitgaven dan het beschikbare kader en het gevolg is dat zorginstellingen de loonsverhogingen uit de cao niet kunnen betalen zonder verlies te lijden; verzoekt de regering de Kamer voor de volgende begrotingsbehandeling te laten weten hoe ervoor gezorgd zal worden dat zorgverzekeraars tarieven betalen die zijn afgestemd op de zorgvraag en gaat over tot de orde van de dag. De voorzitter: Deze motie is voorgesteld door het lid Mohandis. Zij krijgt nr. 224 (23235). Motie De Kamer gehoord de beraadslaging constaterende dat pas volgend jaar besluitvorming zal plaatsvinden over per 2025 kostendekkend vergoeden van stagebegeleiding via een beschikbaarheidsbijdrage; overwegende dat sprake is van een groot tekort aan wijkverpleegkundigen en alles op alles gezet moet worden omzo snel mogelijk zo veel mogelijk wijkverpleegkundigen op te leiden; verzoekt de regering om de middelen die beschikbaar zijn voor het Investeringsakkoord Opleiden Wijkverpleging te benutten om in de tussentijd al een impuls te geven aan samenwerking rondom opleiden in de wijkverpleging en toewerken naar kostendekkend vergoeden van stagebegeleiding en gaat over tot de orde van de dag. De voorzitter: Deze motie is voorgesteld door de leden Mohandis en Sahla. Zij krijgt nr. 225 (23235). De heer Mohandis (PvdA): De laatste motie is eigenlijk van D66 maar door de afwezigheid van collega Sahla zal ik die indienen. Motie De Kamer gehoord de beraadslaging overwegende dat de toegang tot wijkverpleging sterk onder druk staat en dat het ondanks grote investeringen in de arbeidsmarkt moeilijk blijkt om voldoende verpleegkundigen op te leiden; overwegende dat baangaranties een effectief middel zijn om potentiële studenten aan te trekken; verzoekt de regering om te onderzoeken of er afspraken met werkgevers gemaakt kunnen worden over baangaranties voor toekomstige wijkverpleegkundigen en gaat over tot de orde van de dag. De voorzitter: Deze motie is voorgesteld door de leden Mohandis en Sahla. Zij krijgt nr. 226 (23235). De heer Mohandis (PvdA): Deze motie is mede ingediend door mevrouw Sahla maar eigenlijk hoort het dus andersom. De voorzitter: De tweede spreker van de zijde van de Kamer is mevrouw Den Haan. Mevrouw Den Haan (Fractie Den Haan): Dank u wel voorzitter. Ik heb twee moties.Motie De Kamer gehoord de beraadslaging constaterende dat kleine thuiszorgorganisaties niet altijd aan bod komen in samenwerkingsverbanden; overwegende dat kleine thuiszorgorganisaties van enorme waarde kunnen zijn voor bijvoorbeeld mensen met een migratieachtergrond; verzoekt de regering erop toe te zien dat er duidelijke afspraken worden gemaakt met grotere organisaties over het betrekken van kleine thuiszorgorganisaties in samenwerkingsverbanden en gaat over tot de orde van de dag. De voorzitter: Deze motie is voorgesteld door het lid Den Haan. Zij krijgt nr. 227 (23235). Motie De Kamer gehoord de beraadslaging constaterende dat kleinere zorginstellingen aangeven dat het moeilijk is om een subsidieaanvraag te doen omdat de aanvraagprocedure vaak complex is en veel tijd kost; overwegende dat bij het IZA-fonds Wijkverpleging bewust gekozen is voor een eenvoudige aanvraagprocedure en een vindbare website om het voor alle aanbieders mogelijk te maken deze subsidie aan te vragen; van mening dat alle subsidies in de ouderenzorg toegankelijk moeten zijn voor alle zorginstellingen en niet alleen voor grote zorginstellingen die de capaciteit hebben om een ingewikkelde subsidieaanvraag te doen; verzoekt de regering te bezien hoe subsidieaanvragen bij VWS eenvoudiger gemaakt kunnen worden en in gesprek te gaan met externe partijen en eenvoudigere subsidieregels te bepleiten zodat zorginstellingen met weinig capaciteit ook gemakkelijk een aanvraag kunnen indienen en gaat over tot de orde van de dag. De voorzitter: Deze motie is voorgesteld door het lid Den Haan. Zij krijgt nr. 228 (23235). Mevrouw Den Haan (Fractie Den Haan): Dank u wel.De voorzitter: En u bedankt voor uw inbreng. Dan is nu de beurt aan de heer Futselaar die namens de Socialistische Partij het woord gaat voeren. De heer Futselaar (SP): Dank u voorzitter. Een drietal moties mede ingediend namens de heer Dijk die ik vandaag vervang. Motie De Kamer gehoord de beraadslaging constaterende dat de vijfminutenregistratie nog steeds gehanteerd wordt bij een derde van de zorgaanbieders; constaterende dat de vijfminutenregistratie in 2009 formeel is afgeschaft; overwegende dat de vijfminutenregistratie een enorme administratieve last is voor de wijkverpleegkundigen; overwegende dat het feit dat bepaalde organisaties niet meer werken met de vijfminutenregistratie aantoont dat we het gebruik van de vijfminutenregistratie in de wijkverpleging per direct zouden kunnen stoppen; verzoekt de regering om het gebruik van de vijfminutenregistratie door zorgaanbieders te verbieden en gaat over tot de orde van de dag. De voorzitter: Deze motie is voorgesteld door de leden Futselaar en Dijk. Zij krijgt nr. 229 (23235). Motie De Kamer gehoord de beraadslaging constaterende dat de omvang van de niet-gecontracteerde wijkverpleging toeneemt; overwegende dat niet-gecontracteerde wijkverpleging negatieve gevolgen heeft voor de betaalbaarheid en de toegankelijkheid van zorg; verzoekt de regering om actief stappen te ondernemen die aantoonbaar leiden tot een vermindering van het aanbod van niet-gecontracteerde wijkverpleging en gaat over tot de orde van de dag. De voorzitter: Deze motie is voorgesteld door de leden Futselaar en Dijk. Zij krijgt nr. 230 (23235).Motie De Kamer gehoord de beraadslaging constaterende dat er sprake is van een groot personeelstekort in de wijkverpleging; overwegende dat een salarisverhoging kan helpen om dit gat te dichten; constaterende dat het budget voor de wijkverpleging niet opgaat wegens personeelsgebrek; verzoekt de regering om deze onderuitputting in te zetten voor een gedegen salarisverhoging voor de wijkverpleegkundigen en gaat over tot de orde van de dag. De voorzitter: Deze motie is voorgesteld door de leden Futselaar en Dijk. Zij krijgt nr. 231 (23235). De heer Futselaar (SP): Dank u voorzitter. De voorzitter: En u bedankt voor uw inbreng. Dan de heer Bevers namens de VVD. Gaat uw gang. De heer Bevers (VVD): Dank u voorzitter. Eén motie. Motie De Kamer gehoord de beraadslaging overwegende dat de krapte op de arbeidsmarkt ook de wijkverpleging voor grote uitdagingen stelt; constaterende dat meerjarige afspraken tussen zorgverzekeraars en wijkverpleging zorgen voor stabiliteit en zekerheid bij de wijkverpleging; overwegende dat dit bij kan dragen aan het aantrekken van meer vast personeel in plaats van vaak duurdere externe krachten; verzoekt de regering om met zorgverzekeraars zorgkantoren en zorgaanbieders in met name de wijkverpleging maar ook breder als dat kan in kaart te brengen op welke manier de zorgcontractering kan bijdragen aan een gunstigere arbeidsmarktsituatie in de zorg zoals meer vaste aanstellingen roosterzekerheid en herkenbare en aanspreekbare teams binnen de wijkverplegingen gaat over tot de orde van de dag. De voorzitter: Deze motie is voorgesteld door de leden Bevers Van den Hil en Sahla. Zij krijgt nr. 232 (23235). De heer Bevers (VVD): Wat betreft de roosterzekerheid heb ik vanochtend gezien dat in het nieuw afgesloten cao-akkoord wellicht al afspraken zijn gemaakt maar dat hoor ik dan graag van de minister. De voorzitter: Bedankt voor uw inbreng. O mevrouw Agema is ... Gaat u maar mevrouw Werner. Mevrouw Werner voert het woord namens het Christen Democratisch Appèl. Gaat uw gang. Mevrouw Werner (CDA): Excuses voorzitter. Ik heb één motie. Motie De Kamer gehoord de beraadslaging constaterende dat ouderen langer thuis blijven; constaterende dat de wijkverpleegkundige een belangrijke signalerende rol heeft om het gesprek aan te gaan over wensen en grenzen bij het langer thuis kunnen blijven wonen van ouderen; overwegende dat er een "kantelpunt" is wanneer langer thuis wonen niet meer mogelijk of verantwoord is en er altijd sprake is van maatwerk; overwegende dat er druk is vanuit de Zorgverzekeringswet en de Wmo om ouderen op te nemen; verzoekt de regering te onderzoeken welke expertise de wijkverpleegkundige kan inbrengen om het "kantelpunt" tussen thuis en opname verpleeghuis beter in te schatten en daarmee crisisopname te voorkomen en gaat over tot de orde van de dag. De voorzitter: Deze motie is voorgesteld door het lid Werner. Zij krijgt nr. 233 (23235). Hartelijk dank. Tot slot mevrouw Agema namens de PVV. Mevrouw Agema (PVV): Dank u wel voorzitter. Zo'n beetje alle voorgangers van deze minister schaften al eens de vijfminutenregistratiesaf: Bussemaker De Jonge Martin van Rijn. Martin van Rijn had zelfs hele grote billboards in verkiezingstijd dat de vijfminutenregistraties toch echt waren afgeschaft! Maar er zijn nog steeds verzekeraars die vijfminutenregistraties van aanbieders verlangen. Ik zou de minister willen vragen wat ze dáár nu van vindt. Dan nog een motie. Motie De Kamer gehoord de beraadslaging verzoekt de regering te stoppen met de invoering en ontwikkeling van tien cliëntprofielen die juist leiden tot meer administratieve lasten en gaat over tot de orde van de dag. De voorzitter: Deze motie is voorgesteld door het lid Agema. Zij krijgt nr. 234 (23235). Mevrouw Agema (PVV): Ik heb daar ook nog een schriftelijk overleg over voorgesteld. De minister is van plan om de thuiszorg helemaal op de schop te nemen en kapot te maken in een tijd waarvan we weten dat we de thuiszorg hartstikke hard nodig hebben. Ik vind het echt ... Ik snap hier werkelijk waar niets van. Ik hoop dat ze daarmee stopt. Ik heb deze motie alvast ingediend en wacht het schriftelijk overleg nog af. Dank u wel. De voorzitter: Dank voor uw inbreng. Er zijn elf moties ingediend. We gaan tien minuten schorsen waarna we een appreciatie van deze moties krijgen. De vergadering wordt van 11.05 uur tot 11.12 uur geschorst. De voorzitter: Aan de orde is de voortzetting van het tweeminutendebat Wijkverpleging. Ik geef het woord aan de minister voor Langdurige Zorg en Sport die ook een appreciatie van elf ingediende moties gaat geven. Gaat uw gang. Minister Helder: Dank u wel voorzitter. Als met de motie op stuk nr. 224 wordt bedoeld dat de tarieven door de zorgverzekeraar verhoogd moeten worden dan moet ik die ontraden want het is aan de onderhandelende partijen om die contractafspraken te maken. Dan de motie op stuk nr. 225: daar ga ik niet over. Dat heeft ook te maken met de rechtmatigheid. Maar ik kan 'm wel oordeel Kamer geven.Ook de motie op stuk nr. 226 is er eentje waar ik zelf niet over ga. Ik kan een oproep doen aan de arbeidsmarkttafel Zorg en Welzijn; maar ik kan 'm wel oordeel Kamer geven. De heer Mohandis (PvdA): In mijn tweede motie die op stuk nr. 225 staat ook de oproep om vooral te kijken naar de beloftes die in dat opleidingsakkoord staan. Daar staan voornemens in. Minister Helder: Ja snap ik. De heer Mohandis (PvdA): Het schiet nog niet op. Dat is eigenlijk een beetje de oproep. Wat mijn derde motie op stuk nr. 226 betreft: binnen het TAZ-plan. Dan weet de minister waar ik op doel. Daar zitten nog echt wel veel open eindjes aan waarbij deze motie kan helpen. Minister Helder: Zo heb ik 'm ook gelezen dus zo geef ik 'm oordeel Kamer. Dat neem ik mee naar de arbeidsmarkttafel die hoort bij het TAZ-programma. Dan ben ik aangekomen bij de motie op stuk nr. 227. Het is heel belangrijk om de kleine organisaties erbij te betrekken zeg ik tegen mevrouw Den Haan: oordeel Kamer. De motie op stuk nr. 228 krijgt van mij oordeel Kamer waarbij ik wel twee opmerkingen moet maken. Want vanuit VWS moeten we — daar hebben we eergisteren ook uitgebreid over gedebatteerd — aan de rechtmatigheidstoets voldoen. Ik ga wel met partijen in overleg en zal ook met ZonMw daarover spreken. Ik moet ook een voorbehoud maken omdat ik hier niet alleen over ga; ook de minister van VWS gaat hierover. De motie op stuk nr. 229 ga ik ontraden. Die is afgeschaft. De motie op stuk nr. 230 krijgt oordeel Kamer want het betreft een ondersteuning van de afspraken in het Integraal Zorgakkoord. De motie op stuk nr. 231 ontraad ik onder verwijzing naar de diverse debatten omdat ik de ova-systematiek niet wil loslaten. De motie op stuk nr. 232 kan ik oordeel Kamer geven. Ik zie 'm als ondersteuning van beleid als ik 'm als volgt mag lezen zo vraag ik aan de heer Bevers. U vraagt of zorginkopers actief betrokken moeten zijn bij de uitdagingen op de arbeidsmarkt in zorg en welzijn en dat ook meenemen in hun handelingen en de gesprekken die zij hebben. Oké? Dan kan ik 'm oordeel Kamer geven. Dan de motie op stuk nr. 233. Die past echt in het beleid dat we inrichten om het zorgcontinuüm te organiseren dus dank daarvoor. Die kan ik oordeel Kamer geven. Dan de vraag van mevrouw Agema over de vijfminutenregistratie. Ja dit is echt aan partijen. Ik roep alle partijen op om de regeldruk zo laag mogelijk te houden. De regeling van de vijfminutenregistratie is afgeschaft.De motie op stuk nr. 234 ga ik ontraden onder verwijzing naar het schriftelijk overleg dat net binnen is. De voorzitter: De heer Dijk is inmiddels aanwezig. De heer Futselaar is vertrokken maar de heer Dijk mag even reageren op het oordeel over de moties van de SP. Gaat uw gang. De heer Dijk (SP): Dit was in de commissie ook al zo. De minister zegt wel dat die vijfminutenregistratie is afgeschaft maar de NZa geeft gewoon aan dat nog een derde van alle instellingen die in 2022 hanteerde en in 2023 nog steeds. Berichten van EenVandaag zeiden dat ook en dat was echt niet lang geleden. Wat gaat de minister dan doen om ervoor te zorgen dat die ook écht afgeschaft wordt en dat organisaties die niet meer hanteren? En dan willen we niet als antwoord horen: daar ga ik niet over. Minister Helder: Dan roep ik hierbij alle organisaties op om die vijfminutenregistratie niet te hanteren tenzij ze die volledig automatisch maken omdat ze die voor hun eigen bedrijfsvoering nodig hebben. Maar ik ga er ook echt niet over. Die vijfminutenregistratie is níét verplicht. Die hoeft niet gehanteerd te worden. Zij moeten hun manier van werken waar ze zelf over gaan zelf inrichten. Ik roep ze dan ook op om dat vooral te doen. De voorzitter: Helder. Mevrouw Agema. Mevrouw Agema (PVV): Al jaren jaren en jaren zegt de politiek: we moeten af van die vijfminutenregistraties. Er hingen zelfs door héél Nederland billboards waarop stond dat Martin van Rijn die had afgeschaft maar ze bestaan nog steeds! Ze worden namelijk gewoon geëist door verzekeraars. Ik hoor de minister zeggen dat zij daar niet over gaat. Zou de minister niet moeten vinden dat ze daar wel over moet gaan? Zou het niet goed zijn als zij die vijfminutenregistraties gewoon gaat verbieden? Minister Helder: Die vijfminutenregistratie is niet vereist. Die is afgeschaft. We werken in Nederland niet zo dat we zorgorganisaties gaan verbieden om dit soort dingen te hanteren. Zij moeten zelf het belang daarvan inzien en daarnaar handelen. Het is aan hen om hun organisatie in te richten. Dit is meerdere malen afgeschaft. Ik kan het niet nog een keer doen. De voorzitter: Oké. Nee meneer Dijk dit is mooi geweest. We gaan dit debat afronden. De beraadslaging wordt gesloten.De voorzitter: We stemmen dinsdag 27 juni over de elf ingediende moties. We schorsen even heel kort omdat er een wisseling van de wacht plaatsvindt in zowel vak-K als bij de Griffie. Ik dank de minister en de leden voor hun inbreng. De vergadering wordt enkele ogenblikken geschorst.