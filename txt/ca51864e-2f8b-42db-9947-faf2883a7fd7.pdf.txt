4 Regeling van werkzaamheden De voorzitter: Voordat we gaan stemmen geef ik mevrouw Kaag het woord. Mevrouw Kaag (D66): Voorzitter. In de derde motie is in de overweging het woord "verkenner" veranderd in "informateur". Dat was een omissie mijnerzijds. De voorzitter: Dat is de motie op stuk nr. 14 (35788). De voorzitter: De gewijzigde motie-Kaag (35788 nr. 18 was nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat de Voorzitter mevrouw Van Ark en de heer Koolmees heeft aangesteld als verkenners; overwegende dat de ontstane politieke situatie vraagt om herstel van vertrouwen en een nieuw begin in het werken aan herstel van Nederland uit de crisis; overwegende dat de ontstane politieke situatie vraagt om een gezaghebbende onafhankelijke informateur met een grotere afstand tot de actuele politiek en de partijen; spreekt uit een informateur aan te zoeken die in gesprekken met vertegenwoordigers van alle fracties verkent op welke wijze de vorming van een coalitie kan plaatsvinden en gaat over tot de orde van de dag. Zij krijgt nr. 18 was nr. 14 (35788). Dan gaan we over naar de stemmingen.