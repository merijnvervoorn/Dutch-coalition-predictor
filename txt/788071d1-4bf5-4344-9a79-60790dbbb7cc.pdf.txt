7 Regeling van werkzaamheden (stemmingen) De voorzitter: Voordat we gaan stemmen is er een korte regeling van werkzaamheden. Ik stel voor zo dadelijk ook te stemmen over de Verzamelwet IenM 2018 (Kamerstuk 34757) de Wet implementatie EUrichtlijn toegang belastingautoriteiten tot antiwitwasinlichtingen (34771) en de aangehouden moties-Laçin (25883 nrs. 309 en 310). Dan geef ik nu het woord aan mevrouw Leijten. Mevrouw Leijten (SP): Nee hoor voorzitter. De voorzitter: O ik dacht dat u een hoofdelijke stemming wilde aanvragen. Dat kan straks. Oké. Dan geef ik u straks het woord. Dan gaan we nu stemmen. Waar gaat u naartoe mijnheer Van Rooijen? Waarom staat u bij het spreekgestoelte? U moet bij de interruptiemicrofoon zijn. Voordat we gaan stemmen wil de heer Van Rooijen iets vragen. De heer Van Rooijen namens 50PLUS. De heer Van Rooijen (50PLUS): Dank u dat u mij op mijn plaats wijst voorzitter. Die is hier en niet daar. Wij willen uitstel van de stemmingen over de Wet waardeoverdracht klein pensioen omdat wij een brief van de minister willen hebben naar aanleiding van de uitspraak van de rechter in Limburg van vorige week dat de pensioenrichtleeftijd niet zonder bezwaar van 65 66 of 67 naar 68 kan. Dat is een nieuw feit. De voorzitter: U vraagt dus om uitstel van de stemmingen. Dan kijk ik of daar steun voor is. De heer Van Kent (SP): Dank voorzitter. Steun voor dit voorstel. De heer Omtzigt (CDA): Als dat met een week is steun ik dit verzoek maar dan wel met uitleg hoe die rechterlijke uitspraak het derde deel van de wet raakt. Dat is dan de omzet. Ik neem aan dat het daarom gaat.De heer Van Weyenberg (D66): Voorzitter wij zijn klaar om te stemmen maar als er een verzoek is tot een week uitstel lijkt me dat prima. De heer Azarkan (DENK): Steun voor de vrienden van 50PLUS. Mevrouw Lodders (VVD): Steun voor uitstel met een week. Dan moet de brief er inderdaad wel zijn. De heer Gijs van Dijk (PvdA): Steun voor het voorstel en het liefst zo snel mogelijk dus graag binnen een week. De heer De Graaf (PVV): Die brief moet inderdaad komen. Dan gaan wij niet voor een weekje uitstel liggen. De heer Bruins (ChristenUnie): Steun voor een bescheiden uitstel. De heer Grashoff (GroenLinks): Voorzitter steun voor een bescheiden uitstel. We vinden de wet wel zo belangrijk dat we hem niet op de lange baan moeten schuiven. Mevrouw Thieme (PvdD): Gewoon steun. De voorzitter: Zo kan het ook: heel kort. Dank je wel. Dan stellen we de stemmingen in verband met de Wet waardeoverdracht klein pensioen agendapunt 6 en 7 uit.