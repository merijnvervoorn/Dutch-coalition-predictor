20 Stemmingen moties agenda Europese top van 19 en 20 maart Aan de orde zijn de stemmingen over moties ingediend bij het debat over de agenda van de Europese top van 19 en 20 maart te weten: - de motie-Omtzigt over een betere toegang tot EU-documenten voor publiek en parlementariërs (21501-20 nr. 955); - de motie-Beertema over de veiligheid van de Schengenzone (21501-20 nr. 956); - de motie-Beertema over de tijdelijke herinvoering van binnengrenscontroles in Nederland (21501-20 nr. 957); - de motie-Segers c.s. over het niet instemmen met een ISDS-clausule in TTIP (21501-20 nr. 958); - de motie-Segers c.s. over het veroordelen van de aanslagen op religieuze minderheden in Pakistan (21501-20 nr. 959); - de motie-Bontes over afstand nemen van het plan voor een Europees leger (21501-20 nr. 960). (Zie notaoverleg van 16 maart 2015.) De voorzitter: Ik geef gelegenheid tot het afleggen van stemverklaringen vooraf. De heer De Roon (PVV): Voorzitter. De motie op stuk nr. 958 van de ChristenUnie SP en GroenLinks tegen een ISDS-geschillenbeslechtingsclausule in het vrijhandelsverdrag TTIP impliceert dat we ons nu al zouden vastleggen op een standpunt tegen ISDS in welke vorm dan ook. De Partij voor de Vrijheid is van mening dat het niet verstandig is om de handen te binden terwijl de onderhandelingen over TTIP nog gaande zijn en gedachten over varianten van ISDS of alternatieven voor ISDS nog in ontwikkeling zijn. Het is niet zo dat de PVV ISDS omhelst maar we vinden deze motie op dit moment voorbarig. Om die reden zullen wij nu niet voor deze motie stemmen. De heer Klein (Klein): Voorzitter. Het gaat over de motie-Omtzigt op stuk nr. 955. Gisteren was ik op verkiezingscampagne maar vanwege de verkiezingsverplichtingen vandaag was gisteren ook het debat over de Europese top. In de motie op stuk nr. 955 wordt gevraagd om voor 1 oktober een plan op te stellen voor meer transparantie met betrekking tot EU-documenten dat tijdens het EU-voorzitterschap van Nederland kan worden geagendeerd. De minister-president heeft deze motie ontraden omdat hij al het maximale doet. Dat is naar mijn mening niet het geval. Vanuit een vrijzinnig perspectief is transparantie over de Europese Unie van groot belang. Daarom zal ik voor de motie stemmen. In stemming komt de motie-Omtzigt (21501-20 nr. 955).De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdD en de SP voor deze motie hebben gestemd en de aanwezige leden van de fracties van de VVD en de PvdA ertegen zodat zij is verworpen. In stemming komt de motie-Beertema (21501-20 nr. 956). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren en de SGP voor deze motie hebben gestemd en de aanwezige leden van de fracties van het CDA de ChristenUnie de VVD Klein de Groep Kuzu/Öztürk 50PLUS D66 GroenLinks de PvdA de PvdD en de SP ertegen zodat zij is verworpen. In stemming komt de motie-Beertema (21501-20 nr. 957). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de fracties van het CDA de ChristenUnie de SGP de VVD Klein de Groep Kuzu/Öztürk 50PLUS D66 GroenLinks de PvdA de PvdD en de SP ertegen zodat zij is verworpen. In stemming komt de motie-Segers c.s. (21501-20 nr. 958). De voorzitter: Ik constateer dat de aanwezige leden van de fracties van de Groep Bontes/Van Klaveren de ChristenUnie de SGP de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de fracties van de PVV het CDA de VVD Klein D66 en de PvdA ertegen zodat zij is verworpen. In stemming komt de motie-Segers c.s. (21501-20 nr. 959). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de Groep Kuzu/Öztürk ertegen zodat zij is aangenomen. In stemming komt de motie-Bontes (21501-20 nr. 960). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de PvdD en de SP voor deze motie hebben gestemd en de aanwezige leden van de fracties van de VVD Klein de Groep Kuzu/Öztürk 50PLUS D66 GroenLinks en de PvdA ertegen zodat zij is verworpen. De vergadering wordt van 15.43 uur tot 16.33 uur geschorst. Voorzitter: Van Bommel