11 Belastingdienst Aan de orde is het tweeminutendebat Belastingdienst (CD d.d. 24/03). De voorzitter: Aan de orde is het tweeminutendebat Belastingdienst. Als eerste geef ik het woord aan de heer Idsinga van de VVD. De heer Idsinga (VVD): Dank u wel voorzitter. Ik heb één motie. Motie De Kamer gehoord de beraadslaging constaterende dat het aantal boekenonderzoeken dat de Belastingdienst tussen 2016 en 2021 heeft uitgevoerd drastisch is gedaald; overwegende dat het belangrijk is voor onder andere de belastingmoraal dat dergelijke controles plaatsvinden en dat transparantie dus belangrijk is; overwegende dat hetzelfde geldt voor fraudeaanpak bijvoorbeeld ten aanzien van btw-fraudes die de schatkist jaarlijks miljarden euro's kosten; constaterende dat buitenlandse belastingdiensten zoals de Amerikaanse IRS periodiek uitgebreide rapportages publiceren die tevens een transparante link leggen tussen uitgevoerde tax audits en de resultaten daarvan; verzoekt de regering om jaarlijks inzage te geven in het aantal de aard en de omvang van boekenonderzoeken en fraudebestrijdingsinitiatieven en in wat de resultaten daarvan zijn geweest waarbij het voorbeeld van de Amerikaanse aanpak als inspiratiebron kan gelden en gaat over tot de orde van de dag. De voorzitter: Deze motie is voorgesteld door de leden Idsinga Nijboer Grinwis Inge van Dijk Romke de Jong Stoffer Alkaya Van der Lee en Azarkan. Zij krijgt nr. 993 (31066). Dank u wel. Dan geef ik het woord aan de heer Alkaya van de SP. Nee? Het hoeft ook niet. Dan geef ik het woord aan de heer Romke de Jong de laatste spreker. De heer Romke de Jong (D66): Voorzitter. Ook van mijn zijde nog één motie.Motie De Kamer gehoord de beraadslaging constaterende dat het belastingen- en toeslagenstelsel zeer complex is en vele Nederlanders geconfronteerd worden met hardheden; constaterende dat in het coalitieakkoord is afgesproken om in afwachting van de afschaffing van het toeslagenstelsel door te gaan met de verbeteringen in het huidige toeslagenstelsel; overwegende dat ieder jaar dat onrechtvaardige hardheden in het toeslagenstelsel blijven bestaan er één te veel is; verzoekt de regering voortvarend aan de slag te gaan met de door haar geïnventariseerde quick fixes in het toeslagenstelsel opdat per 2023 verdere knelpunten uit het stelsel gehaald kunnen worden en gaat over tot de orde van de dag. De voorzitter: Deze motie is voorgesteld door het lid Romke de Jong. Zij krijgt nr. 994 (31066). Dank u wel meneer Romke de Jong. Ik kijk even naar de staatssecretaris. Hij kan meteen zijn appreciatie aan de twee moties geven. Het woord is aan de staatssecretaris. Staatssecretaris Van Rij: Voorzitter. De motie-Idsinga cum suis de motie op stuk nr. 993 gaat over de transparantie en de cijfers met betrekking tot de boekenonderzoeken. Daar hebben we het in het commissiedebat ook al over gehad. Ik heb toen toegezegd dat ik daar in de beleids- en uitvoeringsbrief nader op terug zal komen. Ik zal nu zeker nadere inspiratie opdoen bij andere belastingdiensten. Wat mij betreft krijgt deze motie oordeel Kamer. Dan de motie op stuk nr. 994 van de heer De Jong over het oppakken van de quick fixes in het toeslagenstelsel. Het kabinet kan de inzet van de motie steunen. Er worden al verbeteringen aangebracht als reactie op de motie-Lodders/Van Weyenberg. Daarnaast zijn we hard aan het werk met verdere verbeteringen zoals aangekondigd in het coalitieakkoord. Maar daar is wel geld voor nodig. Het kabinet wil nu niet vooruitlopen op de budgettaire besluitvorming maar dat zullen we uiteraard wel doen in een brief die voor de zomer naar de Kamer gaat. Tot die tijd wil ik u vragen om de motie aan te houden. De voorzitter: Ik kijk even naar de heer Romke de Jong. De heer Romke de Jong (D66): Ik zou haar wel willen aanhouden maar dan zou ik de staatssecretaris toch willen vragen om met die brief tekomen voor het debat over de toeslagen. Daarvoor is het wel echt van belang. Staatssecretaris Van Rij: Ik spreek hier ook namens de staatssecretaris voor Toeslagen. Ik weet niet voor wanneer de brief is toegezegd. Ik heb begrepen voor de zomer maar dat is een ruim begrip. Het kan volgende week zijn maar het kan ook een week voor het zomerreces zijn. Ik zal dat met haar overleggen. Het lijkt mij op zichzelf heel zinvol dat die brief er voor dat debat is. De voorzitter: Bent u dan bereid om de motie aan te houden? Dat is het geval. Op verzoek van de heer Romke de Jong stel ik voor zijn motie (31066 nr. 994) aan te houden. Daartoe wordt besloten. De voorzitter: Ik dank de staatssecretaris wederom voor dit tweeminutendebat alsook de woordvoerders. De beraadslaging wordt gesloten. De voorzitter: Ik schors de vergadering voor een enkel moment en dan gaan we over naar het derde tweeminutendebat van deze avond. De vergadering wordt enkele ogenblikken geschorst.