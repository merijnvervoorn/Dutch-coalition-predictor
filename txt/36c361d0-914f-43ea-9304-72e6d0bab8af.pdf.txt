15 Stemmingen Initiatiefwetsvoorstel Acquisitiefraude Aan de orde is de stemming in verband met het Voorstel van wet van de leden Gesthuizen en Van Oosten tot wijziging van Boek 6 van het Burgerlijk Wetboek in verband met het tegengaan van acquisitiefraude door het doen van misleidende mededelingen jegens diegenen die handelen in de uitoefening van hun beroep bedrijf of organisatie en wijziging van het Wetboek van Strafrecht in verband met de strafbaarstelling van acquisitiefraude (33712). (Zie vergadering van 28 januari 2015.) In stemming komt het amendement-Oskam (stuk nr. 9). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren en het CDA voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Oskam (stuk nr. 10) tot het invoegen van artikel IIa. De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein 50PLUS Van Vliet D66 GroenLinks de PvdA de PvdD en de SP voor dit amendement hebben gestemd en de aanwezige leden van de Groep Kuzu/Öztürk ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Oskam (stuk nr. 10). De voorzitter: Ik constateer dat dit wetsvoorstel met algemene stemmen is aangenomen. De voorzitter: Zijn de initiatiefnemers bereid de verdediging in de Eerste Kamer ter hand te nemen? De heer Van Oosten (VVD): Voorzitter. Mevrouw Gesthuizen had hier eigenlijk moeten staan maar door omstandigheden is dat niet mogelijk. Mede namens haar bericht ik u dat wij met plezier de verdediging in de Eerste Kamer van dit voorstel van wet ter hand nemen. (Geroffel op de bankjes) De voorzitter: Ik wens u daarbij heel veel sterkte. De unanieme steun van deze Kamer lijkt mij daarbij een goede uitgangspositie.