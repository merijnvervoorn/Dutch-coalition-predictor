28 Stemming Voortgang implementatie VN-Verdrag inzake de rechten van personen met een handicap Aan de orde is de stemming over een aangehouden motie ingediend bij het debat over de voortgang van de implementatie van het VN-Verdrag inzake de rechten van personen met een handicap (conform motie-Dijksma c.s. 24170 nr. 170) te weten: - de motie-Van der Graaf c.s. over toegankelijkheid van het vervoer als basisvoorziening (24170 nr. 213). (Zie vergadering van 19 december 2019.) In stemming komt de motie-Van der Graaf c.s. (24170 nr. 213). De voorzitter: Ik constateer dat deze motie met algemene stemmen is aangenomen. De heer Van Weyenberg. De heer Van Weyenberg (D66): Voorzitter bij het vorige agendapunt 22 de stemming over de aangehouden motie ingediend bij het debat over de aanpak van bedreiging en stalking willen wij geacht worden voor de motie op stuk nr. 569 (29279) te hebben gestemd. De voorzitter: Deze opmerking zal in de Handelingen worden opgenomen. Mevrouw Ouwehand. Mevrouw Ouwehand (PvdD): Voorzitter. Bij de stemmingen bij punt 17 de stemmingen over CETA hebben we twee keer moeten stemmen over mijn gewijzigde motie oorspronkelijk op stuk nr. 13 (35154). Nu heb ik even zitten puzzelen op de stemverhouding en volgens mij is bij de tweede keer de fractie van DENK niet genoemd terwijl die wel voor was. Ik weet dat de motie dan nog steeds niet aangenomen is maar zij is dan ook niet verworpen. De stemmen zouden namelijk zijn gestaakt. Dus misschien kan de fractie van DENK dat nog even corrigeren. Het gaat om mijn gewijzigde motie oorspronkelijk op stuk nr. 13 over Mercosur. De voorzitter: Maar ze hebben hun hand niet omhooggestoken dus dan kan ik het ook niet weten. Mevrouw Ouwehand (PvdD): Volgens ons zaten ze wel met hun hand omhoog.De voorzitter: Nee hoor. De heer Kuzu (DENK): Voorzitter wij hebben zowel de eerste keer als de tweede keer voorgestemd. De voorzitter: Ja hoe? De heer Kuzu (DENK): ZÃ³ met onze hand omhoog. De voorzitter: Dat was echt niet zo. Maar goed er is geconcludeerd en ik kan het niet terugdraaien. Mevrouw Ouwehand (PvdD): Voorzitter dat weet ik. Maar ik wil het nu even opmerken voor de Handelingen: de motie is niet verworpen want de stemmen staakten. Ik zal de motie bij de eerstvolgende gelegenheid opnieuw indienen en dan hoop ik dat iedereen zich aansluit. De voorzitter: Dank u wel. Dan zijn we hiermee aan het einde gekomen van de stemmingen. De vergadering wordt enkele ogenblikken geschorst.