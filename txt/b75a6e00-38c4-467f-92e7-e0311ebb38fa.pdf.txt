6 Stemmingen moties Informele Milieuraad d.d. 10-11 april 2018 Aan de orde zijn de stemmingen over moties ingediend bij het VSO Informele Milieuraad d.d. 10-11 april 2018 te weten: - de motie-Wassenberg over een reductie van het aantal gehouden dieren (21501-08 nr. 719); - de motie-Wassenberg over vermindering van het aantal proefdieren (21501-08 nr. 721); - de motie-Laçin/Beckerman over bijstellen van de nationale plannen bij het klimaatakkoord (21501-08 nr. 722); - de motie-Kröger over één emissie-eis voor alle personenauto's (21501-08 nr. 724). (Zie vergadering van 3 april 2018.) De voorzitter: De motie-Wassenberg (21501-08 nr. 719) is in die zin gewijzigd dat zij thans luidt: Motie De Kamer gehoord de beraadslaging constaterende dat de intensieve veehouderij veel fijnstof en ammoniak uitstoot waardoor de lokale luchtkwaliteit onvoldoende is; constaterende dat de WUR concludeert dat gecombineerde luchtwassers veel slechter presteren in het terugbrengen van luchtverontreiniging dan werd aangenomen; verzoekt de regering om te onderzoeken hoe een reductie van het aantal gehouden dieren in Nederland kan bijdragen aan een verbetering van de luchtkwaliteit in gebieden met veel intensieve veehouderijen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 726 was nr. 719 (21501-08). In stemming komt de gewijzigde motie-Wassenberg (2150108 nr. 726 was nr. 719). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze gewijzigde motie hebben gestemd en de leden van de overige fracties ertegen zodat zij is verworpen. Ik geef gelegenheid tot het afleggen van een stemverklaring vooraf.De heer Graus (PVV): Mevrouw de voorzitter. Als het gaat om een afbouw van dierproeven en proefdieren en ook de versnelde vervanging daarvan liggen er zes aangenomen moties van de PVV. Dus laat heel duidelijk zijn dat we voor de afbouw van dierproeven zijn maar de heer Wassenberg — en dat weet de heer Wassenberg ook wel — vraagt namens de Partij voor de Dieren om dat niet aan de individuele lidstaten over te laten. Daar ligt ons probleem. Daarom zullen wij tegen deze motie stemmen. De voorzitter: Dank u wel. In stemming komt de motie-Wassenberg (21501-08 nr. 721). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Laçin/Beckerman (21501-08 nr. 722). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kröger (21501-08 nr. 724). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. Daarmee zijn wij aan het einde gekomen van de stemmingen.