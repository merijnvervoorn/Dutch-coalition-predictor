33 Stemming motie Europese top van 26 en 27 oktober 2023 Stemming motie Europese top van 26 en 27 oktober 2023 Aan de orde is de stemming over een aangehouden motie ingediend bij het debat over de Europese top van 26 en 27 oktober 2023 te weten: - de motie-Dassen over zich in Brussel beroepen op het antidwanginstrument vanwege de exportbeperkende maatregelen van de VS voor ASML (21501-02 nr. 2749). (Zie vergadering van 24 oktober 2023.) De voorzitter: De motie-Dassen (21501-02 nr. 2749) is in die zin gewijzigd dat zij thans luidt: Motie De Kamer gehoord de beraadslaging overwegende dat de VS verdergaande maatregelen hebben genomen die de export van ASML limiteren waardoor de Nederlandse overheid geen controle meer heeft over welke producten dit Nederlandse bedrijf mag exporteren; overwegende dat hierover in Europees verband gesprekken zullen gaan plaatsvinden; verzoekt de regering om in Brussel de optie tot inzet van het antidwanginstrument in deze gesprekken op tafel te leggen en hierover aan de Kamer terug te rapporteren en gaat over tot de orde van de dag. Zij krijgt nr. 2769 was nr. 2749 (21501-02). Ik stel vast dat wij hier nu over kunnen stemmen. In stemming komt de gewijzigde motie-Dassen (21501-02 nr. 2769 was nr. 2749). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA en de PvdD voor deze gewijzigde motie hebben gestemd en de leden van de fracties van D66 Lid Omtzigt de ChristenUnie de VVD de SGP het CDA JA21 Groep Van Haga de PVV FVD en BBB ertegen zodat zij is verworpen.