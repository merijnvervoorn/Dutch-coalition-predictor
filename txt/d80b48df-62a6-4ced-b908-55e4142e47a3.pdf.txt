5 Afscheid van de heer Rog (CDA) Aan de orde is het afscheid van de heer Rog (CDA). De voorzitter: Aan de orde is het afscheid van de heer Rog namens het CDA. De heer Rog zit in de voorzittersloge want hij heeft eigenlijk al afscheid genomen officieel. Vandaag gaan we u echt een beetje uitzwaaien op afstand. Ik begin met de afscheidsbrief van de heer Rog. "Geachte voorzitter beste Khadija In mijn vooraankondiging van deze brief gaf ik aan dat ik binnenkort in de plenaire zaal een standje van jou zou krijgen en vandaag is het dan zover. Deze zomer kwam ik tot de conclusie dat ik mij na acht jaar Kamerlidmaatschap niet nog een keer verkiesbaar wilde stellen. Het was een groot voorrecht om dit ambt te mogen bekleden een jongensdroom maar voor mij was de tijd aangebroken om mij weer op een andere manier in een andere positie voor de samenleving in te zetten iets meer balans te krijgen tussen werk en privé. Ik kon toen niet vermoeden dat deze keuze ook zou leiden tot een vroegtijdig vertrek uit de Kamer maar met het einde van de zittingsperiode van de Kamer in zicht en met een verzoek van mijn partij om het wethouderschap in Haarlem te vervullen ga ik de Tweede Kamer nu verlaten. Ik kijk terug in dankbaarheid en misschien zelfs met een licht gevoel van spijt want ik heb genoten van dit werk van de vele honderden werkbezoeken die vaak een aansporing vormden om over te gaan tot politieke actie om echt iets te kunnen betekenen voor leerlingen ouders en onderwijspersoneel van het zorgvuldig bespreken en afwegen van beleidsdilemma's in de fractievergadering van de intensieve onderhandelingen over de onderwijsparagraaf van het regeerakkoord en natuurlijk van de moties die door het kabinet werden ontraden maar toch een meerderheid kregen in de Kamer zelfs als ze waren ondertekend door Van Meenen en Rog of door Rog en Van Meenen. Maar misschien wel het meest betekenisvol waren de intensieve activiteiten voorbij de waan van de dag die vaak veel minder media-aandacht krijgen: het schrijven van een initiatiefnota het verdedigen van initiatiefwetten het voeren van een fruitful dialogue" — constructieve dialogen — "tijdens buitenlandse werkbezoeken het deelnemen aan de ondervragingscommissie en het voorzitterschap van in mijn geval de vaste Kamercommissie voor Sociale Zaken en Werkgelegenheid. Beste Khadija ik wil jou graag bedanken voor je goede zorgen voor het instituut van de Tweede Kamer. Naast jou wil ik ook alle medeleden met wie ik de afgelopen heb samengewerkt dank zeggen. Dat geldt ook voor de vele toegewijde medewerkers van de CDA-fractie en de werkorganisatie van de Tweede Kamer. Op jullie inspanningen staan geen schijnwerpers maar jullie faciliteren en dragen het werk van de volksvertegenwoordiging en dat verdient een welgemeend woord van dank.Ik wens jullie wijsheid en alle goeds. Heel graag tot ziens. Hartelijke groet Michel Rog" (Applaus) De voorzitter: U kijkt met spanning naar wat er nu gezegd gaat worden. Geachte heer Rog beste Michel Iedereen heeft wel iemand in haar of in zijn omgeving die hem of haar inspireert en die bepalend kan zijn voor de keuzes die hij of zij maakt in het leven. Ik weet dat u bij de begrotingsbehandeling van OCW drie leraren heeft genoemd maar voor jou was dat jouw geschiedenisleraar Arie Wolfert. Hij heeft je passie voor onderwijs aangewakkerd heb je toen gezegd. Door hem ben je de lerarenopleiding gaan doen en later leraar maatschappijleer geworden. In de Tweede Kamer hebben we profijt gehad van jouw ervaring op dat terrein. Jouw standpunt was en is dat er minder van bovenaf moet worden bepaald en dat politici vooral vertrouwen moeten hebben in de mensen die het in de praktijk moeten doen. Je vond het belangrijk om te investeren in de leraar als professional. Bruggen bouwen tussen de overheid en het onderwijsveld noemde je dat. Maar in de acht jaar dat jij Kamerlid was heb je meer gedaan. Je was rapporteur van de commissie voor Onderwijs Cultuur en Wetenschap en je was een geliefd voorzitter van de vaste commissie voor Sociale Zaken en Werkgelegenheid. Je wist de soms hectische vergaderingen in goede banen te leiden. Als leden van de coalitie kritisch waren op de minister kon je vanuit die plek zomaar spontaan roepen: heerlijk dat is dualisme! Als voorzitter heb je je ingezet voor vernieuwende instrumenten om informatie in te winnen. Zo ben je gastheer geweest van een webinar over schulden. Daarbij gaf je ongeveer 200 mensen de gelegenheid om hun ervaringen met de commissie te delen in een digitale sessie. Daar kunnen we met onze Pexipvergaderingen nog wat van leren! Ook bij je staf was je geliefd. Je had aandacht voor iedereen. Open toegankelijk attent bij lief en leed: zo spreken de medewerkers van de Kamer over jou. Recent nog was je voorzitter van de parlementaire ondervragingscommissie Ongewenste beïnvloeding uit onvrije landen. Wij hebben deze week een debat daarover helaas zonder jou. Dat was geen gemakkelijke klus. Het waren pittige verhoren in het brandpunt van de belangstelling. Alles lag onder een vergrootglas. De verhoren zijn niet onopgemerkt gebleven. Ze waren voer voor discussie en publieke debatten. Vandaag verlaat jij niet alleen de Tweede Kamer maar ook het onderwijs een onderwerp dat jou zo na aan het hart ligt. Je wordt wethouder Financiën Sport en Openbare Ruimte in Haarlem. Rog die Snoek opvolgt: we hadden het niet zelf kunnen verzinnen!Met jou vertrekt een ervaren Kamerlid. We verliezen inderdaad een ervaren Kamerlid maar we verliezen ook de meest aantrekkelijke parlementariër. Tenminste dat was in 2014! (Hilariteit) De voorzitter: Bijna 20% van de bezoekers van de website vrouw.nl riep jou toen uit tot het meest aantrekkelijke Kamerlid. Jesse Klaver had het nakijken want hij had 13%. Later begreep ik dat jouw vrouw — ze zit naast je — haar vriendinnen had gemobiliseerd om op jou te stemmen. Dus ik weet niet of de uitslag betrouwbaar was! (Hilariteit) De voorzitter: Maar goed. Om te zorgen dat je ons en de tijd die je hier hebt doorgebracht niet vergeet mag ik je iets meegeven want het heeft Zijne Majesteit de Koning behaagd om jou te benoemen tot Ridder in de Orde van Oranje-Nassau. Ik mag zelf de versiersels niet opspelden maar de bode brengt ze naar je toe. Ik wil je daarmee hartelijk feliciteren. Ik wens je alle goeds. Ik hoop je in de toekomst gauw weer te zien. Dank je wel voor alles! (Applaus) De voorzitter: Uw vrouw mag het opspelden hoor. Kijk! Het ga je goed. (Applaus) De voorzitter: De heer Heerma staat klaar met een bos bloemen. De vergadering wordt enkele ogenblikken geschorst.