16 Stemmingen moties Verkeersveiligheid Aan de orde zijn de stemmingen over moties ingediend bij het VAO Verkeersveiligheid te weten: - de motie-Remco Dijkstra over maatregelen tegen fraude met kilometerstanden (29398 nr. 645); - de motie-Van Brenk over speciale aandacht voor kwetsbare groepen (29398 nr. 646); - de motie-Van Brenk over een verplichte noodknop op de scootmobiel (29398 nr. 648); - de motie-Laçin over compensatie voor gedupeerden van lange wachttijden bij het CBR (29398 nr. 649); - de motie-Von Martels c.s. over het verplicht dragen van een helm door snorfietsers (29398 nr. 652). (Zie vergadering van 17 januari 2019.) De voorzitter: Op verzoek van mevrouw Van Brenk stel ik voor haar motie (29398 nr. 648) aan te houden. Daartoe wordt besloten. In stemming komt de motie-Remco Dijkstra (29398 nr. 645). De voorzitter: Ik constateer dat deze motie met algemene stemmen is aangenomen. In stemming komt de motie-Van Brenk (29398 nr. 646). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Laçin (29398 nr. 649). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Von Martels c.s. (29398 nr. 652). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP en het CDA voor deze motie hebben gestemd en de leden van de overige fracties ertegen zodat zij is aangenomen.De heer Von Martels. De heer Von Martels (CDA): Voorzitter dank u wel. Nu de invoering van de helmplicht op zo'n breed draagvlak kan rekenen verzoek ik de minister om met een brief te komen over hoe zij deze motie zo spoedig mogelijk denkt uit te voeren. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Van der Graaf. Mevrouw Van der Graaf (ChristenUnie): Voorzitter er is iets misgegaan bij de ChristenUnie. De voorzitter: Vertel! Mevrouw Van der Graaf (ChristenUnie): De ChristenUnie is mede-indiener van de motie over de helmplicht maar wij hebben vergeten onze handen omhoog te steken. Dus wij willen heel graag aangetekend hebben dat wij echt voor deze motie zijn. De voorzitter: Dan zal deze opmerking in de Handelingen worden opgenomen. Dat doet niks af aan de uitslag want de motie is inderdaad aangenomen.