26 Stemmingen moties Maritiem Aan de orde zijn de stemmingen over moties ingediend bij het VAO Maritiem te weten: - de motie-Kröger c.s. over een schadefonds voor onderzoek naar en voorkoming van langetermijnschade aan de Wadden (31409 nr. 258); - de motie-Kröger/Laçin over het openarmenbeleid zodanig vormgeven dat ngo's met humanitaire missies zich welkom voelen in Nederland (31409 nr. 259); - de motie-Postma c.s. over maatregelen om de stikstofdepositie door zeescheepvaart te verminderen (31409 nr. 260); - de motie-Van Esch over monitoren of er een toename is van varend ontgassen in de aangewezen gebieden (31409 nr. 261); - de motie-Van Esch/Wassenberg over de Kamer de gelegenheid bieden zich uit te spreken over de aansprakelijkheid van MSC (31409 nr. 262); - de motie-Laçin c.s. over uiterlijk op 1 juli 2020 een landelijk verbod op het varend ontgassen (31409 nr. 263); - de motie-Remco Dijkstra over internationaal opkomen voor de Nederlandse maritieme sector (31409 nr. 264); - de motie-Van der Graaf c.s. over als noodmaatregel een permanente afsluiting van de zuidelijke vaarroute boven de Waddeneilanden (31409 nr. 265). (Zie vergadering van 11 december 2019.) De voorzitter: De motie-Kröger c.s. (31409 nr. 258) is in die zin gewijzigd dat zij thans luidt: Motie De Kamer gehoord de beraadslaging overwegende dat de ramp met de MSC Zoë tot grootschalige plasticvervuiling heeft geleid waar de langetermijneffecten nog niet van bekend zijn; overwegende dat de schadeafhandeling tot nu toe gericht is geweest op het opruimen van de containers en vrijgekomen inhoud maar niet op de grootschalige plasticvervuiling; overwegende dat meerjarige monitoring en verder onderzoek nodig is naar zowel de impact als het opruimen van de plasticvervuiling; verzoekt de regering om een regeling te treffen voor het financieren van onderzoek naar en voorkoming van langetermijnschade aan de Wadden en de kosten hiervoor zo veel mogelijk te verhalen op de reder en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 267 was nr. 258 (31409). De voorzitter: De motie-Kröger/Laçin (31409 nr. 259) is in die zin gewijzigd dat zij thans is ondertekend door de leden Kröger Laçin en Gijs van Dijk. Naar mij blijkt wordt de indiening ervan voldoende ondersteund. Zij krijgt nr. 268 was nr. 259 (31409). De voorzitter: De motie-Van der Graaf c.s. (31409 nr. 265) is in die zin gewijzigd dat zij thans luidt: Motie De Kamer gehoord de beraadslaging constaterende dat een kuststaat op basis van het VNzeerechtverdrag bevoegd is om op basis van kustbescherming veiligheid en milieurisico's voorwaarden te stellen aan de doortocht van schepen in haar territoriale wateren; constaterende dat de OVV in haar onderzoek naar de ramp met de MSC Zoe een tussentijdse waarschuwing heeft afgegeven voor het varen met zeer grote schepen op de zuidelijke vaarroute nabij de Waddeneilanden; overwegende dat de ramp met containerschip MSC Zoe zeer aanzienlijke ecologische schade met zich heeft meegebracht binnen de Nederlandse territoriale wateren; overwegende dat het stormseizoen aanstaande is en er uit voorzorg voor de veiligheid voor de leefbaarheid op de eilanden en om nieuwe schade aan het kwetsbare natuurgebied te voorkomen zo snel mogelijk actie ondernomen moet worden; verzoekt de regering te bezien of en zo ja hoe zij bij wijze van een noodmaatregel grote containerschepen met afmetingen vergelijkbaar met die van de MSC Zoe kan verbieden om de zuidelijke vaarroute boven de Waddeneilanden te bevaren tijdens een storm en de Kamer hierover binnen twee weken te informeren; verzoekt de regering tevens de mogelijkheden te onderzoeken om de zuidelijke vaarroute permanent af te sluiten voor grote containerschepen en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 269 was nr. 265 (31409).Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Kröger c.s. (31409 nr. 267 was nr. 258). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Kröger c.s. (31409 nr. 268 was nr. 259). De voorzitter: Ik constateer dat de leden van de fracties van de SP de PvdA GroenLinks de PvdD Van Kooten-Arissen 50PLUS D66 en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Postma c.s. (31409 nr. 260). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Esch (31409 nr. 261). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Esch/Wassenberg (31409 nr. 262). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Laçin c.s. (31409 nr. 263). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP en de ChristenUnie voor deze motie hebben gestemd en de leden van de overige fracties ertegen zodat zij is aangenomen. Het woord is aan de heer Van Weyenberg.De heer Van Weyenberg (D66): Voorzitter. Wij maakten een foutje bij de motie op stuk nr. 261. Wij willen graag geacht worden voor deze motie te hebben gestemd. De voorzitter: Deze opmerking zal in de Handelingen worden opgenomen. In stemming komt de motie-Remco Dijkstra (31409 nr. 264). De voorzitter: Ik constateer dat de leden van de fracties van DENK 50PLUS de VVD de SGP de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van der Graaf c.s. (31409 nr. 269 was nr. 265). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen.