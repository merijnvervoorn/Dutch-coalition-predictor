23 Stemmingen moties Definitieve besluit concentratie interventies bij aangeboren hartafwijkingen Stemmingen moties Definitieve besluit concentratie interventies bij aangeboren hartafwijkingen Aan de orde zijn de stemmingen over moties ingediend bij het tweeminutendebat Definitieve besluit concentratie interventies bij aangeboren hartafwijkingen te weten: - de motie-Agema over het besluit tot concentratie van de kinderhartcentra herroepen (31765 nr. 825); - de motie-Dijk over onderzoek naar de betekenis van de nieuwe wetenschappelijke inzichten voor het besluit tot concentratie van de kinderhartchirurgie (31765 nr. 826); - de motie-Bushoff over duidelijkheid over mitigerende maatregelen voor het LUMC en het UMC voordat er onomkeerbare stappen worden gezet (31765 nr. 828); - de motie-Pouw-Verweij/Den Haan over aangenomen moties versneld uitvoeren en pas dan beginnen met de transitieperiode van tweeÃ«nhalf jaar (31765 nr. 829). (Zie vergadering van 25 oktober 2023.) De voorzitter: Mevrouw Agema. Mevrouw Agema (PVV): Voorzitter. Zou ik de motie op stuk nr. 825 mogen aanhouden en een brief van de minister mogen vragen? Ik kreeg vanmiddag het bericht dat de kinderhartinterventiecentra in Amsterdam-Leiden en Utrecht besloten hebben om samen te gaan. Ik zou daar graag een reactie op willen tijdens het aanhouden van deze motie. De voorzitter: Dank u zeer. Op verzoek van mevrouw Agema stel ik voor haar motie (31765 nr. 825) aan te houden. Daartoe wordt besloten. De voorzitter: Het informatieverzoek zal ik doorgeleiden richting het kabinet. Dank u wel mevrouw Agema. In stemming komt de motie-Dijk (31765 nr. 826). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Omtzigt de SGP JA21 Groep Van Haga de PVV en FVD voor deze motie hebben gestemd en de leden van de fracties van D66 de ChristenUnie de VVD het CDA en BBB ertegen zodat zij is verworpen.In stemming komt de motie-Bushoff (31765 nr. 828). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA JA21 Groep Van Haga de PVV FVD en BBB voor deze motie hebben gestemd zodat zij is aangenomen. In stemming komt de motie-Pouw-Verweij/Den Haan (31765 nr. 829). De voorzitter: Ik constateer dat de leden van de fracties van de SP BIJ1 Volt DENK Fractie Den Haan de PvdD Lid Omtzigt de SGP JA21 Groep Van Haga de PVV FVD en BBB voor deze motie hebben gestemd en de leden van de fracties van GroenLinks de PvdA D66 de ChristenUnie de VVD en het CDA ertegen zodat zij is verworpen. Meneer Drost ChristenUnie. De heer Drost (ChristenUnie): Wij zouden graag geacht worden voor de motie op stuk nr. 827 te hebben gestemd. De voorzitter: Die is aangehouden. De heer Drost (ChristenUnie): Dan ben ik in de war. De voorzitter: Dat kan. Het is ook een behoorlijke lijst maar we weten allemaal wat u zou stemmen.