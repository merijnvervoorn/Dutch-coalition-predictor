12 Stemmingen moties Vervolging vier verdachten MH17 Aan de orde zijn de stemmingen over moties ingediend bij het debat over de vervolging van vier verdachten voor betrokkenheid bij het neerhalen van de MH17 te weten: - de motie-Van Dam c.s. over een vollediger nader feitenonderzoek (33997 nr. 145); - de motie-Van Ojik over een betere waarborging van veilige vliegroutes boven conflictgebieden (33997 nr. 146); - de motie-De Roon over het staatsaansprakelijk stellen van Oekraïne (33997 nr. 147); - de motie-De Roon over schending van VN-resolutie 2166 door Oekraïne (33997 nr. 148). (Zie vergadering van 1 oktober 2019.) De voorzitter: De heer Van Ojik verzoekt zijn aangehouden motie op stuk nr. 146 alsnog in stemming te brengen. De voorzitter: De motie-De Roon (33997 nr. 147) is in die zin gewijzigd dat zij thans luidt: Motie De Kamer gehoord de beraadslaging gezien het standpunt van de Onderzoeksraad voor Veiligheid; overwegende dat er aanleiding en ook de mogelijkheid was voor Oekraïne om het luchtruim boven Oost-Oekraïne te sluiten voor passagiersvluchten voorafgaand aan het moment waarop vlucht MH17 werd neergeschoten; verzoekt de regering stappen te nemen teneinde Oekraïne staatsaansprakelijk te kunnen stellen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 149 was nr. 147 (33997). Ik stel vast dat wij hier nu over kunnen stemmen. In stemming komt de motie-Van Dam c.s. (33997 nr. 145). De voorzitter: Ik constateer dat deze motie met algemene stemmen is aangenomen.In stemming komt de motie-Van Ojik (33997 nr. 146). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-De Roon (33997 nr. 149 was nr. 147). De voorzitter: Ik constateer dat de leden van de fracties van de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-De Roon (33997 nr. 148). De voorzitter: Ik constateer dat de leden van de fracties van de SP vKA de PVV en FvD voor deze motie hebben gestemd en de leden van de overige fracties ertegen zodat zij is verworpen.