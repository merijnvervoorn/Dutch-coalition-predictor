4 Aanbieding van de Klimaatnota Aan de orde is de aanbieding van de Klimaatnota. De voorzitter: Aan de orde is de aanbieding van de Klimaatnota. Ik heet de staatssecretaris van Economische Zaken en Klimaat de Kamerleden de mensen op de publieke tribune en de kijkers thuis van harte welkom. Ik geef meteen de staatssecretaris het woord. Yeşilgöz-Zegerius: Dank u wel voorzitter. Het is heel fijn om hier weer te zijn. We hebben gisteren samen het licht uitgedaan en nu beginnen we weer. Het is extra bijzonder vanwege Klimaatdag. Ik had het net met de heer Klaver over toen we tweeënhalf jaar geleden als woordvoerders in de Kamer bezig waren met de Klimaatwet en het Klimaatakkoord. Toen hadden we bedacht dat er een aparte dag moet komen waarop we echt even stil kunnen staan bij waar we voor staan waar we mee bezig zijn en waarom we met elkaar ons zo hard inzetten om ervoor te zorgen dat we de CO-uitstoot verminderen in ons land zodat we ons land 2 en de planeet op een goede wijze door kunnen geven aan de generaties na ons. De heer Klaver was een van de mensen die zei: ik wil er een dag voor markeren. Ik had nooit verwacht dat ik dan vervolgens hier zou staan met het koffertje om te zeggen: dit is dan de Klimaatnota hier in het koffertje. Ik ga dat straks overhandigen. In de Klimaatnota staat wat we tot nu toe hebben gedaan en waar we nu zijn met elkaar. Ik ben heel erg blij dat we kunnen zeggen dat we als land echt forse stappen hebben genomen. We zijn echt een heel eind op weg. U kunt straks lezen dat het PBL voor ons heeft berekend dat we heel dichtbij het doel gaan komen. De marge die er nu in staat is tussen de 38% en 48% terwijl we vorig jaar nog dachten aan 30% tot 40%. We maken dus echt stappen. Er zijn zelfs nog een aantal zaken niet in doorberekend. Dat is beleid dat al is gepland. We hebben bijvoorbeeld CO-normen opgelegd aan gebouwen die niet 2 als woningen bestemd zijn maar voor andere zaken. Er staan nog heel veel plannen in die nog niet doorgerekend zijn. Daarvan zegt het Planbureau dat dat weleens 2 tot 4 megaton extra zou kunnen opleveren. Daarbij hebben we met elkaar afgelopen zomer een flink pakket neer kunnen leggen van bijna 7 miljard. Daarin staan weer heel veel maatregelen. Het PBL heeft dat uiteraard in deze nota nog niet kunnen verwerken omdat dat afgelopen zomer op tafel is gelegd. Maar dat zal ook enkele megatonnen opleveren. Dan komen we erg dicht bij die 49%. Dat is dus optimistisch en dat is hoopvol. Tegelijkertijd moet ik natuurlijk erbij zeggen: het huiswerk is nog lang niet klaar. Er moet nog steeds een heleboel gebeuren. We hebben een hogere opgave vanuit Europa waar we zelf voorstander van waren. Dat komt naar ons toe. Dit zijn natuurlijk nog steeds bandbreedtes met onzekerheden. Er is nog steeds een hoop werk te doen. Ik weet dat de Kamerleden die hier aanwezig zijn daar heel veel ideeën bij hebben. We hebben gisteren tot laat erover gesproken en dat zullen we vaak blijven doen. Ik hoop dateen nieuw kabinet die ambities hoopvol en optimistisch oppakt. Maar ik wil markeren dat in dit koffertje het verhaal zit van wat we tot nu toe met elkaar wel hebben bereikt. Ik ben ervan overtuigd dat we dat gedaan hebben op een manier waardoor de mensen thuis het mkb en de ondernemersbedrijven er gewoon beter van worden. Het is dus een hoopvol mooi verhaal. Dus als het mag wil ik het graag aan u overhandigen. De voorzitter: Heel graag. (De staatssecretaris overhandigt de Klimaatnota 2021 aan de voorzitter.) De voorzitter: Ik dank de staatssecretaris voor deze Klimaatnota. Het is de tweede keer dat een klimaatnota aan de Kamer wordt aangeboden. De eerste keer was in 2020. De Klimaatnota wordt aangeboden op basis van de Klimaatwet van 2019. De Klimaatnota bevat de appreciatie van het kabinet op de voortgang van het kabinetsbeleid. Het schetst de prioriteiten voor het aankomende jaar. De vorige Klimaatnota is naar aanleiding van de val van het kabinet controversieel verklaard maar zoals een aantal leden in deze Kamer al vaker hebben gezegd: het kabinet is misschien wel demissionair maar het klimaat is dat niet. Er is veel gebeurd op het gebied van het klimaatbeleid. Ontelbare rapporten en onderzoeken hebben de Kamer bereikt. Ook burgers weten ons goed te vinden. In de Tweede Kamer zijn veel debatten gevoerd. De staatssecretaris zit nog niet zo lang in deze rol maar ze heeft al menig debat gevoerd ook gisteren. Ik zie een aantal Kamerleden zitten die gisteravond ook tot laat het debat gevoerd hebben. Gisteren ging het over het "Fit for 55"-klimaatpakket van de Europese Unie. Ik stel voor om deze Klimaatnota door te geleiden naar de vaste commissie voor Economische Zaken en Klimaat om deze te behandelen. Nogmaals ik dank de staatssecretaris de Kamerleden de mensen op de publieke tribune en de kijkers thuis. We gaan aan het werk met deze Klimaatnota. Ik schors de vergadering voor een enkel moment en dan gaan we straks over naar een ander debat. Dank u wel. De vergadering wordt enkele ogenblikken geschorst. Voorzitter: Tellegen