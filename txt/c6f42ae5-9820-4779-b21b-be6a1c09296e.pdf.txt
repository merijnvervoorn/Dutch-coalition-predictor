27 Stemmingen moties Medicijntekorten Aan de orde zijn de stemmingen over moties ingediend bij het VAO Medicijntekorten in het algemeen en tekort aan Thyrax in het bijzonder te weten: - de motie-Van Gerven over over het schadeloosstellen van Thyraxgebruikers (29477 nr. 359); - de motie-Van Gerven over een leveringsplicht voor geneesmiddelenfabrikanten (29477 nr. 360); - de motie-Bruins Slot over het wijzigen van het boetenormbedrag (29477 nr. 362). (Zie vergadering van 11 februari 2016.) De voorzitter: De motie-Bruins Slot (29477 nr. 362) is in die zin gewijzigd en nader gewijzigd dat zij thans is ondertekend door de leden Bruins Slot en Van Gerven en luidt: De Kamer gehoord de beraadslaging constaterende dat de houder van een handelsvergunning van geneesmiddelen conform artikel 49 van de Geneesmiddelenwet bepaalde wettelijke verplichtingen heeft; constaterende dat deze verplichtingen onder andere inhouden dat de houder van de handelsvergunning ervoor moet zorgen dat het geneesmiddel in voldoende mate voorradig is en dat te verwachten tekorten tijdig worden gemeld; constaterende dat het boetenormbedrag op niet nakomen van deze verplichtingen op €45.000 staat; van mening dat deze boete hiermee niet substantieel genoeg is om een afschrikwekkende werking te hebben; verzoekt de regering de Beleidsregels bestuurlijke boete Minister VWS te wijzigen zodanig dat het boetenormbedrag voor houders van een handelsvergunning substantieel verhoogd wordt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 364 was nr. 363 (29477). Ik stel vast dat wij hier nu over kunnen stemmen. In stemming komt de motie-Van Gerven (29477 nr. 359). De voorzitter: Ik constateer dat de aanwezige leden van de fracties van de SP de PvdD GroenLinks de Groep Kuzu/Öztürk en dePVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Gerven (29477 nr. 360). De voorzitter: Ik constateer dat de aanwezige leden van de fracties van de SP de PvdD GroenLinks en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de nader gewijzigde motie-Bruins Slot/Van Gerven (29477 nr. 364 was nr. 363). De voorzitter: Ik constateer dat deze nader gewijzigde motie met algemene stemmen is aangenomen.