10 Stemmingen moties Raming van de Tweede Kamer voor het jaar 2023 Aan de orde zijn de stemmingen over moties ingediend bij het debat over de Raming der voor de Tweede Kamer in 2023 benodigde uitgaven alsmede aanwijzing en raming van de ontvangsten te weten: - de motie-Leijten over afgesplitste Kamerleden bij een door hen aangevraagd debat volledige spreektijd geven (36062 nr. 8); - de motie-Sneller/Van der Werf over een wettelijk verbod op het ongewenst en onaangekondigd thuis bezoeken van politici vanwege hun politieke overtuigingen (36062 nr. 9); - de motie-Bromet over een papierloos vergadersysteem invoeren (36062 nr. 10). (Zie wetgevingsoverleg van 20 juni 2022.) De voorzitter: Op verzoek van de heer Sneller stel ik voor zijn motie (36062 nr. 9) aan te houden. Daartoe wordt besloten. In stemming komt de motie-Leijten (36062 nr. 8). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en Groep Van Haga voor deze motie hebben gestemd en de leden van de fracties van de PVV en FVD ertegen zodat zij is aangenomen. In stemming komt de motie-Bromet (36062 nr. 10). De voorzitter: Ik constateer dat de leden van de fracties van GroenLinks Volt Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD en BBB voor deze motie hebben gestemd en de leden van de fracties van de SP DENK de SGP het CDA JA21 de PVV FVD en Groep Van Haga ertegen zodat zij is aangenomen. Ik stel voor de Raming voor het jaar 2023 vast te stellen. Daartoe wordt besloten.