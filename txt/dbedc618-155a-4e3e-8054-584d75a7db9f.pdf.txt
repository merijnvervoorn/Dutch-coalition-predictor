17 Stemmingen moties Kinderopvang Aan de orde zijn de stemmingen over moties ingediend bij het VAO Kinderopvang te weten: - de motie-Ulenbelt c.s. over ouderparticipatiecrèches opnemen in het stelsel van gesubsidieerde kinderopvang (31322 nr. 235); - de motie-Pieter Heerma/Van Weyenberg over alternatieven voor ouderparticipatiecrèches (31322 nr. 236); - de motie-Yücel/Tellegen over de onderlinge aansluiting tussen kwaliteitseisen voor basisonderwijs en kinderopvangvoorzieningen (31322 nr. 237). (Zie vergadering van 3 april 2014.) De voorzitter: De motie-Pieter Heerma/Van Weyenberg (31322 nr. 236) is in die zin gewijzigd dat zij thans luidt: Motie De Kamer gehoord de beraadslaging constaterende dat het voor ouderparticipatiecrèches niet haalbaar is een werkbare invulling te geven aan de bestaande vastegezichtenregel in het huidige kwaliteitskader voor de kinderopvang; constaterende dat het kabinet daarom de kinderopvangtoeslag niet langer wil verstrekken aan ouders met kinderen op ouderparticipatiecrèches; van mening dat ouderparticipatiecrèches een prima alternatieve vorm van kinderopvang zijn en bij uitstek een uiting zijn van de participatiesamenleving; overwegende dat door het kabinet op dit moment gewerkt wordt aan een nieuw kwaliteitskader voor de kinderopvang; voorts overwegende dat op gemeentelijk niveau invulling gegeven kan worden aan een alternatief kwaliteitskader voor ouderparticipatiecrèches; verzoekt de regering bij de uitwerking van het nieuwe kwaliteitskader voor de kinderopvang te bezien in hoeverre het mogelijk is om voor ouderparticipatiecrèches op een alternatieve wijze de kwaliteit te borgen waardoor het recht op kinderopvangtoeslag voor ouderparticipatiecrèches kan blijven bestaan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 238 was nr. 236 (31322).Ik stel vast dat wij hier nu over kunnen stemmen. In stemming komt de motie-Ulenbelt c.s. (31322 nr. 235). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Pieter Heerma/Van Weyenberg (31322 nr. 238 was nr. 236). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Yücel/Tellegen (31322 nr. 237). De voorzitter: Ik constateer dat de aanwezige leden van de fracties van Van Vliet de SGP het CDA de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.