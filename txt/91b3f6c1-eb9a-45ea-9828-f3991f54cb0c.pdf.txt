25 Stemming aangehouden motie Algemene Politieke Beschouwingen Aan de orde is de stemming over een aangehouden motie ingediend bij het debat over de Algemene Politieke Beschouwingen te weten: - de motie-Pechtold over verhogen van het budget voor passend onderwijs in het basisonderwijs met 50 miljoen euro (34300 nr. 17). (Zie vergadering van 17 september 2015.) De voorzitter: De motie-Pechtold (34300 nr. 17) is in die zin gewijzigd dat zij thans luidt: Motie De Kamer gehoord de beraadslaging overwegende dat het doel van passend onderwijs is om ervoor te zorgen dat alle kinderen met een zorgbehoefte een passende onderwijsplek krijgen; constaterende dat er duizenden kinderen thuis zitten omdat er geen passende onderwijsplek gevonden is; overwegende dat het vinden van een goede passende plek voor kinderen in veel gevallen niet lukt vanwege een gebrek aan middelen bij met name basisscholen om de juiste mensen en expertise in huis te halen; verzoekt de regering het budget voor passend onderwijs in het basisonderwijs met 50 miljoen euro te verhogen en dit te bekostigen uit de fors gestegen budgetten voor externe inhuur door departementen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 64 was nr. 17 (34300). Ik stel vast dat wij hier nu over kunnen stemmen. In stemming komt de gewijzigde motie-Pechtold (34300 nr. 64 was nr. 17). De voorzitter: Ik constateer dat de aanwezige leden van de fracties van het CDA de ChristenUnie Klein D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.Hiermee is er een einde gekomen aan de stemmingen. De vergadering wordt enkele ogenblikken geschorst. Voorzitter: Elias