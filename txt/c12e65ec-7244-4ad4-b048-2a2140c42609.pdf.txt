27 Stemmingen Hedwigepolder Aan de orde is de stemming over een aangehouden motie ingediend bij het debat over de Hedwigepolder te weten: - de motie-Koppejan over eventuele samenvoeging met Natura 2000-gebieden (30862 nr. 73). (Zie vergadering van 16 mei 2012.) De voorzitter: De motie-Koppejan (30862 nr. 73) is in die zin gewijzigd dat zij thans luidt: Motie De Kamer gehoord de beraadslaging overwegende dat het 10-puntenplan Natura 2000-beleid spreekt over het mogelijk maken van het samenvoegen van meerdere soortgelijke gebieden tot een Natura 2000gebied; overwegende dat verspreid in de Zeeuwse Delta dezelfde habitattypen voorkomen zoals H1320 Schorren met slijkgrasvegetatie (Spartinion maritimae) en H1330 Atlantische schorren (Glauco-Puccinellietalia maritimae); overwegende dat het samenvoegen van meerdere soortgelijke gebieden tot een Natura 2000-gebied het mogelijk maakt om passende oplossingen voor natuurherstel te realiseren en de maatregelen daar in te zetten waar deze het meeste resultaat opleveren; verzoekt de regering in samenwerking met de regio waaronder de provincie Zeeland en in overleg met Vlaanderen te beoordelen of samenvoeging van Natura 2000gebieden perspectief biedt op meer passende oplossingen voor natuurherstel en of deze gewenst zijn in de reeds lopende gebiedsprocessen en daarnaast bij de Europese Commissie te sonderen of hier steun voor zou bestaan en gaat over tot de orde van de dag. Deze gewijzigde motie is ondertekend door de leden Koppejan en Van Veldhoven. Naar mij blijkt wordt de indiening ervan voldoende ondersteund. Zij krijgt nr. 84 was nr. 73 (30862). Ik stel vast dat wij hier nu over kunnen stemmen. In stemming komt de gewijzigde motie-Koppejan/Van Veldhoven (30862 nr. 84 was nr. 73). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie het CDA en de SGP voor deze gewijzigdemotie hebben gestemd en de aanwezige leden van de overige fracties ertegen zodat zij is aangenomen. Mevrouw Ouwehand (PvdD): De Partij voor de Dieren heeft niet voor deze motie gestemd. De voorzitter: Zij is toch aangenomen. De vergadering wordt van 15.52 uur tot 16.02 uur geschorst.