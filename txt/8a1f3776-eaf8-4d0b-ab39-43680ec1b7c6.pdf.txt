36 Stemming motie Begroting Economische Zaken Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken (XIII) voor het jaar 2014 (onderdeel Landbouw en Natuur) te weten: - de motie-Jacobi/Van Veldhoven over de planologische bescherming van de verbindingszones (33750-XIII nr. 53). (Zie vergadering van 7 november 2013.) De voorzitter: De motie-Jacobi/Van Veldhoven (33750-XIII nr. 53) is in die zin gewijzigd dat zij thans luidt: Motie De Kamer gehoord de beraadslaging constaterende dat in het regeerakkoord is opgenomen dat de ecologische hoofdstructuur wordt uitgevoerd inclusief de verbindingszones; constaterende dat in het Natuurpact afspraken zijn gemaakt over het realiseren van de ecologische hoofdstructuur die voortaan Natuurnetwerk Nederland heet; overwegende dat veel provincies de afgelopen jaren verbindingszones hebben geschrapt; overwegende dat het belangrijk is dat de ambitie om de verbindingszones te realiseren overeind blijft; verzoekt de regering met de provincies in gesprek te gaan over de planologische bescherming van deze gebieden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 102 was nr. 53 (33750-XIII). Ik stel vast dat wij hier nu over kunnen stemmen. In stemming komt de gewijzigde motie-Jacobi/Van Veldhoven (33750-XIII nr. 102 was nr. 53). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.