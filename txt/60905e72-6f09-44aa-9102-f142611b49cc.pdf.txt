14 Stemmingen moties Chaos rond energielabels Aan de orde zijn de stemmingen over moties ingediend bij het dertigledendebat over de chaos rond energielabels te weten: - de motie-Madlener over afschaffing van het verplichte energielabel (30196 nr. 311); - de motie-Albert de Vries over aanvragen van een deugdelijk maatwerkadvies tot energiebesparing (30196 nr. 312). (Zie vergadering van 21 mei 2015.) De voorzitter: De motie-Albert de Vries (30196 nr. 312) is in die zin gewijzigd dat zij thans luidt: Motie De Kamer gehoord de beraadslaging overwegende dat de doelstelling van energielabeling en het energieakkoord is om tot energiebesparing in de gebouwde omgeving te komen; constaterende dat bij de uitgifte van definitieve energielabels de aanvrager geen maatwerkadvies krijgt van de betrokken EPA-adviseur over besparingsmogelijkheden; constaterende dat de energielabels zoals die nu tot stand komen onvoldoende basis zijn voor hypotheekverstrekkers om ruimere hypotheeknormen te hanteren vanwege de te globale indicatie van de mogelijk te behalen besparing; verzoekt de regering om in de applicatie waarmee een "definitief" energielabel kan worden aangevraagd de optie op te nemen die het mogelijk maakt tegelijkertijd een deugdelijk maatwerkadvies tot energiebesparing aan te vragen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 314 was nr. 312 (30196). Ik stel vast dat wij hier nu over kunnen stemmen. In stemming komt de motie-Madlener (30196 nr. 311). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren 50PLUS en Van Vliet voor deze motie hebben gestemd en de aanwezige leden van de overige fracties ertegen zodat zij is verworpen.In stemming komt de gewijzigde motie-Albert de Vries (30196 nr. 314 was nr. 312). De voorzitter: Ik constateer dat de aanwezige leden van de fracties van de ChristenUnie Houwers de Groep Kuzu/Öztürk D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.