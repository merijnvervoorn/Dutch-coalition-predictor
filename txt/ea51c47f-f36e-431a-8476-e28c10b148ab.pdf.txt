10 Stemmingen Wet aanpassing bestuursrecht Aan de orde zijn de stemmingen in verband met het wetsvoorstel Wet Wijziging van de Algemene wet bestuursrecht en aanverwante wetten met het oog op enige verbeteringen en vereenvoudigingen van het bestuursprocesrecht (Wet aanpassing bestuursprocesrecht) (32450). (Zie wetgevingsoverleg van 19 maart 2012.) In stemming komt het amendement-Paulus Jansen/ Wiegman-van Meppelen Scheppink (stuk nr. 15 I). De voorzitter: Ik constateer dat de aanwezige leden van de fracties van de SP de PvdD GroenLinks D66 en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 15 voorkomende amendement als verworpen kan worden beschouwd. In stemming komt het gewijzigde amendement-Wiegman-van Meppelen Scheppink/Paulus Jansen (stuk nr. 16) tot het invoegen van artikel 1a. De voorzitter: Ik constateer dat dit gewijzigde amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van het gewijzigde amendement-Wiegman-van Meppelen-Scheppink/Paulus Jansen (stuk nr. 16). De voorzitter: Ik constateer dat dit wetsvoorstel met algemene stemmen is aangenomen.