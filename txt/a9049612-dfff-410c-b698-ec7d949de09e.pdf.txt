15 Stemming motie Voorjaarsnota 2024 Stemming motie Voorjaarsnota 2024 Aan de orde is de stemming over een aangehouden motie ingediend bij het debat over de Voorjaarsnota 2024 te weten: - de motie-Dijk over uitspreken dat het belangrijk is dat het Nationaal Programma Leefbaarheid en Veiligheid structureel wordt doorgezet en gefinancierd (36550 nr. 11). (Zie vergadering van 4 juni 2024.) De voorzitter: De motie-Dijk (36550 nr. 11) is in die zin gewijzigd dat zij thans is ondertekend door de leden Dijk en Bikker en luidt: Motie De Kamer gehoord de beraadslaging constaterende dat het Nationaal Programma Leefbaarheid en Veiligheid (NPLV) belangrijke steun geeft aan wijken in verschillende Nederlandse steden om de langdurige achterstelling en problemen aan te pakken; constaterende dat de burgemeesters van de negentien betrokken gemeenten en het Rijk zich hierbij hebben gecommitteerd aan een langjarige inzet van vijftien tot twintig jaar; overwegende dat de financiering van dit programma versnipperd en niet structureel is; verzoekt de regering in overleg te treden met de negentien NPLV-gemeenten over langjarige voortzetting van het NPLV en de Kamer voorafgaand aan de behandeling van de begroting Volkshuisvesting en Ruimtelijke Ordening te informeren over de uitkomsten en gaat over tot de orde van de dag. Zij krijgt nr. 20 was nr. 11 (36550). Ik stel vast dat wij hier nu over kunnen stemmen. In stemming komt de gewijzigde motie-Dijk/Bikker (36550 nr. 20 was nr. 11). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie het CDA JA21 en FVD voor deze gewijzigde motie hebben gestemd en de leden van de overige fracties ertegen zodat zij is verworpen.