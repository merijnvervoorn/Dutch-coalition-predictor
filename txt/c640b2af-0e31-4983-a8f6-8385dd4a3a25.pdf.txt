15 Stemmingen moties Personeel Defensie Aan de orde zijn de stemmingen over moties ingediend bij het VAO Personeel Defensie te weten: - de motie-Jasper van Dijk over een moratorium op chroomhoudende verf (34000-X nr. 80); - de motie-Jasper van Dijk over niet uitbesteden van Paresto (34000-X nr. 81); - de motie-Hachchi/Knops over het informeren van de Kamer of de catering van Defensie wel of niet wordt uitbesteed (34000-X nr. 82). (Zie vergadering van 28 april 2015.) De voorzitter: De motie-Hachchi/Knops (34000-X nr. 82) is in die zin gewijzigd dat zij thans luidt: Motie De Kamer gehoord de beraadslaging overwegende dat dit kabinet een onduidelijke koers vaart op het beleid over het wel of niet uitbesteden van diensten door derden aan de overheid; overwegende dat er wat betreft het wel of niet uitbesteden van de catering van het ministerie van Defensie al sinds 2011 onduidelijkheid is; verzoekt de regering voor 1 oktober 2015 de Kamer te informeren of de catering van Defensie nu wel of niet wordt uitbesteed en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 84 was nr. 82 (34000-X). Ik stel vast dat wij hier nu over kunnen stemmen. Op verzoek van de heer Jasper van Dijk stel ik voor zijn motie (34000-X nr. 80) aan te houden. Daartoe wordt besloten. In stemming komt de motie-Jasper van Dijk (34000-X nr. 81). De voorzitter: Ik constateer dat de aanwezige leden van de fracties van de ChristenUnie de SGP de Groep Kuzu/Öztürk 50PLUS GroenLinks de PvdD en de SP voor deze motie hebbengestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Hachchi/Knops (34000-X nr. 84 was nr. 82). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.