19 Stemmingen moties Mensenrechtenbeleid Aan de orde zijn de stemmingen over aangehouden moties ingediend bij het debat over het mensenrechtenbeleid te weten: - de motie-Ceder/Jasper van Dijk over voorkomen dat hoofdtoernooien georganiseerd worden in landen die zich niets gelegen laten liggen aan fundamentele mensenrechten (32735 nr. 349); - de motie-Ceder over het mensenrechtenbeleid operationaliseren in een kabinetsbrede en domeinoverstijgende aanpak (32735 nr. 350). (Zie notaoverleg van 20 oktober 2022.) In stemming komt de motie-Ceder/Jasper van Dijk (32735 nr. 349). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ceder (32735 nr. 350). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. Mevrouw Van der Plas BBB. Mevrouw Van der Plas (BBB): Ik dacht dat we aan het eind van de stemmingen waren gekomen. De voorzitter: Nee! Mevrouw Van der Plas (BBB): Nee? De voorzitter: Nee formeel nog niet. Als u nog één tel wacht dan ronden we de stemmingen helemaal netjes af.