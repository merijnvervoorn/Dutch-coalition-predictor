27 Stemmingen moties Gevangeniswezen Aan de orde zijn de stemmingen over moties ingediend bij het VAO Gevangeniswezen te weten: - de motie-Helder/Van Toorenburg over onafhankelijk onderzoek naar de daadwerkelijke omvang van de criminaliteit (24587 nr. 675); - de motie-Van Nispen/Van Toorenburg over onafhankelijk onderzoek naar wat nodig is aan extra gevangenispersoneel (24587 nr. 676); - de motie-Van Toorenburg c.s. over een nota van wijziging bij wetsvoorstel 33844 (24587 nr. 677). (Zie vergadering van 21 februari 2017.) De voorzitter: De motie-Van Toorenburg c.s. (24587 nr. 677) is in die zin gewijzigd dat zij thans is ondertekend door de leden Van Toorenburg Van Nispen Van Tongeren en Segers. Naar mij blijkt wordt de indiening ervan voldoende ondersteund. Zij krijgt nr. 678 was nr. 677 (24587). Ik stel vast dat wij hier nu over kunnen stemmen. In stemming komt de motie-Helder/Van Toorenburg (24587 nr. 675). De voorzitter: Ik constateer dat de aanwezige leden van de fracties van de SP de PvdD 50PLUS Houwers Monasch de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Nispen/Van Toorenburg (24587 nr. 676). De voorzitter: Ik constateer dat de aanwezige leden van de fracties van de SP de PvdD 50PLUS de Groep Kuzu/Öztürk de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Toorenburg c.s. (24587 nr. 678 was nr. 677). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Monasch de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.Mevrouw Van Toorenburg (CDA): Voorzitter. Nu de Kamer heeft uitgesproken dat de halfopen en de open inrichtingen open moeten blijven willen wij graag een brief van het kabinet over de manier waarop deze motie zal worden uitgevoerd. De voorzitter: Ik stel voor het stenogram van dit deel van de vergadering door te geleiden naar het kabinet.