64 Stemmingen moties Jeugdhulp Aan de orde zijn de stemmingen over moties ingediend bij het VAO Jeugdhulp te weten: - de motie-Ypma over dialooggerichte gunning en raamovereenkomsten om diensten in te kopen (31389 nr. 562); - de motie-Van Gerven/Voortman over het niet aanbesteden van jeugdreclasserings- en jeugdbeschermingstaken door gemeenten (31389 nr. 563); - de motie-Van der Burg/Ypma over de beschikbaarheid van forensisch-medische expertise voor kinderen (31389 nr. 564); - de motie-Keijzer c.s. over een landelijk expertisecentrum om het werk van de Forensische Polikliniek Kindermishandeling voort te zetten (31389 nr. 565); - de motie-Keijzer over duidelijkheid over contractvorming in de jeugdhulp (31389 nr. 567); - de motie-Klein over een onafhankelijke onderzoeksrechter bij de evaluatie van de praktijk van waarheidsvinding (31389 nr. 568). (Zie vergadering van heden.) De voorzitter: Aangezien de motie-Keijzer (31389 nr. 567) is ingetrokken maakt zij geen onderwerp van behandeling meer uit. De voorzitter: De motie-Ypma (31389 nr. 562) is in die zin gewijzigd dat zij thans is ondertekend door de leden Ypma en Keijzer en luidt: Motie De Kamer gehoord de beraadslaging overwegende dat alle instellingen een gelijke kans moeten hebben om een opdracht bij de overheid te verwerven; overwegende dat er echter onbedoelde effecten zijn waardoor aanbestedingen vooral gericht zijn op de laagste prijs; overwegende dat er nauwelijks sprake is van echte marktwerking in de jeugdhulp; verzoekt de regering samen met de VNG en aanbieders duidelijkheid en ondersteuning te verschaffen over dialooggerichte gunning en raamovereenkomsten om diensten in te kopen en over de vereenvoudigde procedure bij aanbestedingen voor zover noodzakelijk en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 569 was nr. 562 (31389). Ik stel vast dat wij hier nu over kunnen stemmen. In stemming komt de gewijzigde motie-Ypma/Keijzer (31389 nr. 569 was nr. 562). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van Gerven/Voortman (31389 nr. 563). De voorzitter: Ik constateer dat de aanwezige leden van de fracties van de SP de PvdD GroenLinks de Groep Kuzu/Öztürk en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van der Burg/Ypma (31389 nr. 564). De voorzitter: Ik constateer dat de aanwezige leden van de fracties van de PvdD de PvdA GroenLinks Van Vliet 50PLUS Klein de Groep Kuzu/Öztürk Houwers Monasch de VVD de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. Mevrouw Ouwehand (PvdD): Minus de Partij voor de Dieren. De voorzitter: De motie is wel aangenomen. In stemming komt de motie-Keijzer c.s. (31389 nr. 565). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klein (31389 nr. 568). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.