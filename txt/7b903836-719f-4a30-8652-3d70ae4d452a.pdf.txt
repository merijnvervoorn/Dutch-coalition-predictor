6 Afscheid van het lid Popken (PVV) Aan de orde is het afscheid van het lid Popken (PVV). De voorzitter: Het staat niet op de agenda maar aan de orde is het afscheid van mevrouw Popken van de PVV. Zij is niet in de zaal aanwezig maar ik ga toch haar brief voorlezen. "Geachte mevrouw Arib beste Khadija Met dit schrijven wil ik mijn lidmaatschap der Tweede Kamer der Staten-Generaal opzeggen per 31 augustus 2020. Ik heb de afgelopen 12 jaar met veel plezier werkzaam mogen zijn aan beide zijdes van het Binnenhof. Begonnen als medewerker hierna beëdigd als senator en eindigend als lid van dit Huis. Door mijn persoonlijke omstandigheden heb ik echter moeten besluiten mijn carrière in het Haagse te beëindigen. Ik wil mijn collega's bedanken voor de fijne samenwerking en ik wil de staff die ons Kamerleden in zowel de Eerste als Tweede Kamer ondersteunen ook hartelijk danken voor hun inzet. Van de beveiliging de griffiers de medewerkers van het restaurant of de receptie. Allen zorgen ze ervoor dat alles draaiende blijft. Ik wil ook mijn voormalig medewerker Tim en huidig medewerker Justin danken voor hun inzet en vriendschap. Ik wens mijn collegaKamerleden veel succes en wijsheid voor de rest van hun termijn. Strijd de goede strijd. Gabriëlle Popken" (Applaus) De voorzitter: Geachte mevrouw Popken beste Gabriëlle. Zij is niet aanwezig in de zaal maar ik weet dat ze meekijkt. Je korte afscheidsbrief is typerend voor jou. Niet te veel woorden. In 2019 riep het NRC Handelsblad jou uit tot het meest zwijgzame Kamerlid een eigenschap die niet iedereen hier bezit. Toen je in 2017 in de Kamer kwam had het Binnenhof weinig geheimen voor jou. Het was bekend terrein. Van 2011 tot 2017 was je lid van de Eerste Kamer. Je was de eerste senator ooit die zwangerschapsverlof opnam. En je werkte jarenlang voor Geert Wilders. Je hield je maidenspeech een paar maanden later eind juni in een debat dat je zelf had aangevraagd over plannen voor een Europese defensie. Je werd ook lid van de commissie voor Defensie. Vanuit die rol probeerde je vaak om de mannen en vrouwen in het leger persoonlijk te ontmoeten en te spreken. Voor die mensen heb je veel waardering "omdat ze voor hun idealen werken en niet voor een flitsende carrière of een hoog salaris" schijn je ooit gezegd te hebben. Je vindt het daarom ook heel belangrijk om aanwezig te zijn op Veteranendag. Ik kwam je daar ook vaak tegen.In 2018 ben je enige tijd afwezig geweest in verband met zwangerschapsverlof. Nu vertrek je definitief een halfjaar voor de verkiezingen. Ik wens je veel succes met je verdere loopbaan. Het ga je goed. (Applaus)