12 Stemming motie Energie Aan de orde is de stemming over een aangehouden motie ingediend bij het VAO Energie te weten: - de motie-Jan Vos over een verbod op transport van zware olie door het Noordpoolgebied (29023 nr. 159). (Zie vergadering van 6 maart 2014.) De voorzitter: De motie-Jan Vos (29023 nr. 159) is in die zin gewijzigd dat zij thans luidt: Motie De Kamer gehoord de beraadslaging overwegende dat het Russische Gazprom heeft gemeld dat de eerste op onze Noordpool gewonnen olie per schip onderweg is van de Noordpool naar de Rotterdamse haven; overwegende dat het winnen en vervoeren van zware olie in het Noordpoolgebied grote risico's met zich meebrengt voor dit natuurgebied en dat het vervoer van zware olie op de Zuidpool reeds verboden is via het MARPOL-verdrag; verzoekt de regering een verbod op transport van zware olie door het Noordpoolgebied na te streven; verzoekt de regering tevens zich in Europees verband in te zetten om de winning van olie op open zee in het Arctisch gebied van de Europese Unie te verbieden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 161 was nr. 159 (29023). Ik stel vast dat wij hier nu over kunnen stemmen. In stemming komt de gewijzigde motie-Jan Vos (29023 nr. 161 was nr. 159). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.