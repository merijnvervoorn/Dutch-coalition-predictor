18 Stemmingen moties Vergunningverlening toezicht en handhaving Aan de orde zijn de stemmingen over moties ingediend bij het tweeminutendebat Vergunningverlening toezicht en handhaving te weten: - de motie-Van Esch/Bouchallikh over een actueel overzicht van bedrijven die ZZS uitstoten (22343 nr. 338); - de motie-Van Esch over vergunningen voor het lozen van ziekmakende stoffen zo snel mogelijk intrekken (22343 nr. 339); - de motie-Van Esch/Bouchallikh over het rijkstoezicht uitvoeren zoals de commissie-Van Aartsen heeft bedoeld (22343 nr. 340); - de motie-Haverkort c.s. over voorkomen dat de energietransitie en de circulaire economie in gevaar komen door ontbrekende vergunningen (22343 nr. 341); - de motie-Bouchallikh/Van Esch over in kaart brengen hoeveel budget er structureel nodig is om de capaciteit en kennis bij omgevingsdiensten te vergroten (22343 nr. 342). (Zie vergadering van 28 september 2022.) De voorzitter: De motie-Van Esch (22343 nr. 339) is in die zin gewijzigd dat zij thans luidt: Motie De Kamer gehoord de beraadslaging constaterende dat er bedrijven zijn met vergunningen voor het in het milieu brengen van stoffen die schadelijk zijn voor mens dier en natuur zoals Chemours voor pfoa en GenX Schiphol voor pfos Tata Steel voor lood en Chemelot voor microplastics; overwegende dat bedrijven in dit land dus legaal met vergunning de leefomgeving ziek mogen maken; overwegende dat het voor het bereiken van een gezonde leefomgeving essentieel is dat schadelijke stoffen worden uitgefaseerd maar tot die tijd in ieder geval niet worden geloosd of uitgestoten in het milieu; verzoekt de regering ervoor te zorgen dat vergunningen waarmee bedrijven zeer zorgwekkende stoffen in het milieu mogen brengen zo snel mogelijk worden ingetrokken en gaat over tot de orde van de dag. Zij krijgt nr. 346 was nr. 339 (22343). Ik stel vast dat wij hier nu over kunnen stemmen.In stemming komt de motie-Van Esch/Bouchallikh (22343 nr. 338). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Omtzigt BBB en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Esch (22343 nr. 346 was nr. 339). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD en BBB voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Esch/Bouchallikh (22343 nr. 340). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan D66 Lid Omtzigt en JA21 voor deze motie hebben gestemd en de leden van de overige fracties ertegen zodat zij is verworpen. Mevrouw Van der Plas BBB. Mevrouw Van der Plas (BBB): Ik heb tegen de motie op stuk nr. 339 gestemd. Of nou ja ik heb voorgestemd maar ik wilde tegenstemmen. De voorzitter: Ja. Mevrouw Van der Plas (BBB): Ik durf niet meer te zeggen: ik word geacht tegengestemd te hebben. Dan krijg ik namelijk allemaal mensen over me heen die vragen wie mij influistert om tegen te stemmen. Ik probeer dus even een goede formulering te vinden. De voorzitter: Ik snap het maar dit roept ook wel wat aandacht op nu. Mevrouw Van der Plas (BBB): Ja dat weet ik. Maar ik wil het toch altijd weer even gezegd hebben want anders krijgen we dat weer. We leven in moeilijke tijden. Maar hoe dan ook lang verhaal kort: ik heb tegengestemd. De voorzitter: Dank u wel. We zullen dit hele verhaal opnemen in de Handelingen. Het is misschien wel leuk om dat ook een keerterug te lezen. Alles komt namelijk in die Handelingen terecht. In stemming komt de motie-Haverkort c.s. (22343 nr. 341). De voorzitter: Ik constateer dat de leden van de fracties van GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bouchallikh/Van Esch (22343 nr. 342). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Omtzigt de SGP BBB en JA21 voor deze motie hebben gestemd en de leden van de overige fracties ertegen zodat zij is verworpen.