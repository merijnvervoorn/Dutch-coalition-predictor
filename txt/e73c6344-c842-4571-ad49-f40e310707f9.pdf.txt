15 Stemmingen Brief Presidium onderzoek Algemene Rekenkamer Aan de orde is de stemming in verband met de brief van het Presidium over een verzoek aan de Algemene Rekenkamer inzake een onderzoek naar belastingontwijkingsconstructies in relatie tot het fiscale verdragennetwerk (33625 nr. 61). De voorzitter: Ik stel voor conform het voorstel van het Presidium te besluiten en in te stemmen met het advies van de commissie voor de Rijksuitgaven om de Algemene Rekenkamer te verzoeken een verdiepend onderzoek in te stellen naar belastingontwijkingsconstructies in relatie tot het fiscale verdragennetwerk. Daartoe wordt besloten.