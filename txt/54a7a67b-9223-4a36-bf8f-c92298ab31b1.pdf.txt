7 Regeling van werkzaamheden (stemmingen) De voorzitter: Ik geef het woord aan mevrouw Van Toorenburg die spreekt namens het CDA. Mevrouw Van Toorenburg (CDA): Voorzitter. Wij gaan zo stemmen over de Wijziging van de Wet op de kansspelen de Wet op de kansspelbelasting en enkele andere wetten in verband met het organiseren van kansspelen op afstand punt 17 van de stemmingslijst. Wij zouden graag de stemmingen over het wetsvoorstel zelf aanstaande donderdag willen laten plaatsvinden zodat we nog even goed kunnen bekijken hoe de wet eruitziet. Er zijn immers veel amendementen ingediend waarvan er een aantal dicht tegen elkaar aan liggen en we willen graag een zorgvuldige afweging kunnen maken. De voorzitter: Mevrouw Van Toorenburg verzoekt om uitstel voor de eindstemming over punt 17 van de stemmingslijst. Ik geef als eerste het woord aan de heer Van Wijngaarden maar ik zie dat mevrouw Vos nu het woord neemt. Mevrouw Mei Li Vos (PvdA): Ik pak het woord van de heer Van Wijngaarden. Ik vind het een goed idee. Wat mij betreft kunnen we het uitstellen dus laten we dat doen. De heer Van Wijngaarden (VVD): Als een fractie daar echt behoefte aan heeft zou het onredelijk zijn als ik daar nu voor ga liggen. Mevrouw Van Tongeren (GroenLinks): Ik steun het voorstel. Mevrouw Kooiman (SP): Steun. De heer Van der Staaij (SGP): Ik steun het voorstel. De heer Segers (ChristenUnie): Steun. De voorzitter: De eindstemming over punt 17 van de stemmingslijst zal aanstaande donderdag plaatsvinden.