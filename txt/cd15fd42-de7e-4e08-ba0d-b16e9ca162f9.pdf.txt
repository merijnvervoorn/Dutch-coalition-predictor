9 Stemmingen moties Raad Buitenlandse Zaken Aan de orde zijn de stemmingen over moties ingediend bij het VAO Raad Buitenlandse Zaken te weten: - de motie-Karabulut over een nationale vergunningenstop voor de uit- en doorvoer van militair materieel naar SaudiArabië (21501-02 nr. 1734); - de motie-Ten Broeke c.s. over zich binnen de Europese Unie inspannen voor een restrictief wapenexportbeleid ten aanzien van Saudi-Arabië (21501-02 nr. 1735); - de motie-Ten Broeke over het verificatie- en inspectiemechanisme inzake wapens voor voedsel en hulpgoederen (21501-02 nr. 1736). (Zie vergadering van heden.) In stemming komt de motie-Karabulut (21501-02 nr. 1734). De voorzitter: Ik constateer dat de aanwezige leden van de fracties van Forum voor Democratie de PvdD de SP GroenLinks D66 en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ten Broeke c.s. (21501-02 nr. 1735). De voorzitter: Ik constateer dat deze motie met algemene stemmen is aangenomen. In stemming komt de motie-Ten Broeke (21501-02 nr. 1736). De voorzitter: Ik constateer dat de aanwezige leden van de fracties van Forum voor Democratie DENK de SGP 50PLUS de PvdD de ChristenUnie de PvdA de SP GroenLinks D66 het CDA en de VVD voor deze motie hebben gestemd en de aanwezige leden van de fractie van de PVV ertegen zodat zij is aangenomen.