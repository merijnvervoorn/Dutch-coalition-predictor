27 Stemmingen moties Omzetting afdrachtvermindering onderwijs Aan de orde zijn de stemmingen over moties ingediend bij het VSO Omzetting van de afdrachtvermindering onderwijs in een subsidieregeling te weten: - de motie-Van Meenen over monitoring van de subsidieregeling (33650 nr. 14); - de motie-Van Meenen over de nieuwe subsidieregeling ook toepassen op vmbo-leerlingen die een leerwerktraject volgen (33650 nr. 16); - de motie-Straus over mogelijkheden voor een overgangsregeling (33650 nr. 17); - de motie-Straus over aanpassing van de doelgroepenbepaling (33650 nr. 18); - de motie-Jadnanansing over de formulering van de subsidieregeling (33650 nr. 19). (Zie vergadering van 3 juli 2013.) De voorzitter: De motie-Van Meenen (33650 nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering onvoldoende zicht heeft op de effectiviteit van de afdrachtvermindering onderwijs en het effect daarvan op het stage-aanbod; overwegende dat de mogelijkheid bestaat dat het omzetten van de afdrachtvermindering onderwijs in een subsidieregeling het stage-aanbod kan doen afnemen; verzoekt de regering de aanvragen en toekenningen van de nieuwe subsidieregeling te monitoren en de Kamer daarover jaarlijks te informeren om op die manier inzicht te verschaffen in de effectiviteit van de subsidieregeling en het effect daarvan op het stage-aanbod en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 22 was nr. 14 (33650). De voorzitter: De motie-Straus (33650 nr. 17) is in die zin gewijzigd dat zij thans luidt: MotieDe Kamer gehoord de beraadslaging constaterende dat de toekomstige subsidie beschikbaar wordt voor een kleinere doelgroep dan de huidige afdrachtsvermindering; constaterende dat deze beslissing gevolgen kan hebben voor de huidige studenten wiens werkgever gebruik maakt van deze afdrachtsvermindering; verzoekt de regering om: - in kaart te brengen hoeveel studenten nu al een beroepspraktijkvormingsplaats hebben bij een werkgever die straks na de afschaffing van de afdrachtvermindering onderwijs niet langer in aanmerking komt voor deze fiscale faciliteit; - in overleg met partijen uit het veld te bezien welke mogelijkheden er zijn voor een overgangsregeling en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 23 was nr. 17 (33650). De voorzitter: De motie-Straus (33650 nr. 18) is in die zin gewijzigd dat zij thans luidt: Motie De Kamer gehoord de beraadslaging constaterende dat de toekomstige subsidie enkel beschikbaar zal zijn voor volledige opleidingen en niet langer voor deelcertificaten; constaterende dat bedrijven dan minder snel geneigd zijn om werknemers bij- en omscholing aan te bieden door middel van deelcertificaten; constaterende dat in het kader van Leven Lang Leren juist veel aandacht moet zijn voor bij- en omscholing van werknemers; verzoekt de regering te onderzoeken of de doelgroepenbepaling voor de subsidie regeling dusdanig aangepast kan worden dat ook deelcertificaten onder de regeling kunnen vallen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 24 was nr. 18 (33650). Ik stel vast dat wij hier nu over kunnen stemmen.In stemming komt de gewijzigde motie-Van Meenen (33650 nr. 22 was nr. 14). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie de VVD D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de fractie van 50PLUS ertegen zodat zij is aangenomen. In stemming komt de motie-Van Meenen (33650 nr. 16). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de gewijzigde motie-Straus (33650 nr. 23 was nr. 17). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de gewijzigde motie-Straus (33650 nr. 24 was nr. 18). De voorzitter: Ik constateer dat de aanwezige leden van de fracties van de SGP de ChristenUnie de VVD 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Jadnanansing (33650 nr. 19). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de PVV ertegen zodat zij is aangenomen.