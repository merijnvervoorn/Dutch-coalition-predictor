28 Stemmingen Beperken wettelijke gemeenschap van goederen Aan de orde zijn de stemmingen in verband met het Voorstel van wet van de leden Swinkels Recourt en Van Oosten tot wijziging van Boek 1 van het Burgerlijk Wetboek en de Faillissementswet teneinde de omvang van de wettelijke gemeenschap van goederen te beperken (33987). (Zie vergadering van 14 april 2016.) De voorzitter: Het amendement-Van Nispen (stuk nr. 18) is ingetrokken. Ik stel vast dat daarmee wordt ingestemd. In stemming komt het nader gewijzigde amendementSegers c.s. (stuk nr. 26 I) tot het invoegen van de onderdelen 00A en 0A. De voorzitter: Ik constateer dat de aanwezige leden van de fracties van de SP 50PLUS de Groep Kuzu/Öztürk Klein de SGP de ChristenUnie en het CDA voor dit nader gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit nader gewijzigde amendement de overige op stuk nr. 26 voorkomende nader gewijzigde amendementen als verworpen kunnen worden beschouwd. In stemming komt het amendement-Van Nispen c.s. (stuk nr. 14) tot het invoegen van een onderdeel F. De voorzitter: Ik constateer dat de aanwezige leden van de fracties van de SP de PvdD de Groep Kuzu/Öztürk Klein de SGP en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de Groep Bontes/Van Klaveren en de PVV voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. De voorzitter: Dan vraag ik nu of de initiatiefnemers — dat zijn mevrouw Swinkels de heer Recourt en de heer Van Oosten — bereid zijn om de verdediging van het wetsvoorstel in de Eerste Kamer op zich te nemen. Ik zie mevrouw Swinkels bij de interruptiemicrofoon.Mevrouw Swinkels (D66): Mevrouw de voorzitter dat zal mij en mijn mede-indieners Foort van Oosten en Jeroen Recourt een gemeenschappelijk genoegen zijn. De voorzitter: Dank u wel. (Geroffel op de bankjes)