8 Stemmingen moties Goedkeuringswet vierde verlenging geldingsduur Tijdelijke wet maatregelen covid-19 Aan de orde zijn de stemmingen over moties ingediend bij de behandeling van het wetsvoorstel Goedkeuring van het Besluit houdende de vierde verlenging van de geldingsduur van bepalingen van de Tijdelijke wet maatregelen covid-19 (Stb. 2021 549) (Goedkeuringswet vierde verlenging geldingsduur Tijdelijke wet maatregelen covid-19) te weten: - de motie-Omtzigt c.s. over een review of second opinion op de RIVM-modellen door Deense onderzoekers (35979 nr. 18); - de motie-Omtzigt c.s. over toetsen of corona op de A-lijst moet blijven staan (35979 nr. 19); - de motie-Omtzigt c.s. over de verkorting van de geldigheid van het coronatoegangsbewijs niet in werking laten treden (35979 nr. 20); - de motie-Van Baarle over het onderzoeken van de kosten en baten van de toepassing van het ctb in sportscholen (35979 nr. 21); - de motie-Hijink over een geactualiseerd advies van de Raad van State over de drie wetsvoorstellen over de coronatoegangsbewijzen (35979 nr. 23); - de motie-Van der Plas/Pouw-Verweij over patiënten die mét covid worden opgenomen apart weergeven op het coronadashboard (35979 nr. 24); - de motie-Agema over stoppen met alle vrijheidsbeperkende maatregelen (35979 nr. 26); - de motie-Agema over stoppen met alle coronatoegangsbewijzen (35979 nr. 27). (Zie vergadering van 1 februari 2022.) De voorzitter: De motie-Van der Plas/Pouw-Verweij (35979 nr. 24) is in die zin gewijzigd dat zij thans luidt: Motie De Kamer gehoord de beraadslaging constaterende dat de cijfers op het coronadashboard geen onderscheid maken tussen opnames in het ziekenhuis of op de ic met of door corona; overwegende dat NICE gestart is met het apart registeren van patiënten die met of door corona worden opgenomen; overwegende dat de eerste cijfers laten zien dat ruim 50% van de covidpatiënten met een andere aandoening is opgenomen dan covid en deze mensen zonder die andere aandoening mogelijk niet door covid in het ziekenhuis zouden zijn opgenomen;verzoekt het kabinet om per direct de cijfers op het coronadashboard aan te passen door patiënten die met corona worden opgenomen in het ziekenhuis of op de ic apart weer te geven en gaat over tot de orde van de dag. Zij krijgt nr. 31 was nr. 24 (35979). Ik stel vast dat wij hier nu over kunnen stemmen. Voordat wij gaan stemmen geef ik het woord aan de heer Jansen van Forum voor Democratie voor het afleggen van een stemverklaring. De heer Jansen (FVD): Dank u wel. Over de motie-Omtzigt op stuk nr. 18 over de Deense modellen. We leven zo langzamerhand steeds meer in een soort modellocratie. Het hele stikstofbeleid het hele klimaatbeleid en het hele coronabeleid is gebaseerd op ... De voorzitter: Ik wil u even onderbreken. Het is niet de bedoeling om het debat over te doen maar om te motiveren waarom u wel of niet voor de motie stemt en geen debat uit te lokken. De heer Jansen (FVD): Precies. Dus in principe zijn wij niet voor het baseren van het hele beleid op modellen. Wij willen kijken naar de werkelijkheid; de empirie. Toch zullen wij voor deze motie stemmen omdat het Deense model er in elk geval voor zorgt dat in Denemarken de maatregelen zijn opgeheven. Dat moet het doel zijn ook in Nederland. Daarom zullen wij voor stemmen ondanks het feit dat wij af willen van al die modellen. De voorzitter: Dank u wel meneer Jansen. Nee meneer Omtzigt we hebben een stemverklaring maar we gaan geen debat doen. Echt niet. Nee dat gaan we echt niet doen. Daarom onderbrak ik de heer Jansen om geen debat op te roepen. In stemming komt de motie-Omtzigt c.s. (35979 nr. 18). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Omtzigt c.s. (35979 nr. 19). De voorzitter: Ik constateer dat de leden van de fracties van de SP DENK de PvdD Fractie Den Haan de SGP Lid Omtzigt JA21 BBB de PVV FVD en Groep Van Haga voor deze motie hebbengestemd en de leden van de overige fracties ertegen zodat zij is verworpen. In stemming komt de motie-Omtzigt c.s. (35979 nr. 20). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Baarle (35979 nr. 21). De voorzitter: Ik constateer dat de leden van de fracties van de SP GroenLinks BIJ1 DENK de PvdA de PvdD Fractie Den Haan de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Hijink (35979 nr. 23). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD de SGP Lid Omtzigt JA21 BBB de PVV en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van der Plas/PouwVerweij (35979 nr. 31 was nr. 24). De voorzitter: Ik constateer dat de leden van de fracties van de SP GroenLinks DENK de PvdA de PvdD de SGP Lid Omtzigt JA21 BBB de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Agema (35979 nr. 26). De voorzitter: Ik constateer dat de leden van de fracties van DENK JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Agema (35979 nr. 27). De voorzitter: Ik constateer dat de leden van de fracties van de SP DENK de PvdD de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.