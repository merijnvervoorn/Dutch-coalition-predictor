11 Stemmingen moties Sportbeleid Aan de orde zijn de stemmingen over moties ingediend bij het VAO Sportbeleid te weten: - de motie-De Pater-Postma c.s. over een breder onderzoek naar criminele inmenging in de amateursport (30234 nr. 217); - de motie-Rudmer Heerema over een realistisch tijdpad voor het terugdringen van gewasbeschermingsmiddelen (30234 nr. 218); - de motie-Westerveld/Diertens over het wegnemen van nationale fiscale voordelen voor voetbalclubs (30234 nr. 220); - de motie-Van Aalst over de aanwezigheid van pitspoezen op Zandvoort 2020 (30234 nr. 222); - de motie-Van Aalst over de "derde helft" in sportkantines (30234 nr. 223); - de motie-Van Aalst over het gebruik van rubberen korrels op kunstgrasvelden (30234 nr. 224); - de motie-Diertens c.s. over de uitkeringsrechten van topsporters en paralympiërs (30234 nr. 225); - de motie-Diertens/Westerveld over duale carrières in de sport (30234 nr. 226); - de motie-Diertens c.s. over diversiteit in de herziene Code Goed Sportbestuur (30234 nr. 227). (Zie vergadering van 18 juni 2019.) De voorzitter: De motie-Rudmer Heerema (30234 nr. 218) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat sportverenigingen ondanks alle inspanningen niet kunnen voldoen aan de deadline die de overheid stelt met betrekking tot het terugdringen van (chemische) gewasbeschermingsmiddelen; overwegende dat het niet de bedoeling kan zijn dat tienduizenden zo niet honderdduizenden kindertjes niet meer kunnen voetballen atletieken of hockeyen als de deadline overschreden wordt; verzoekt de regering in samenspraak met de sportbonden en -verenigingen te onderzoeken wat een realistisch tijdpad is voor een verbod op gebruik van (chemische) gewasbeschermingsmiddelen en zodoende te voorkomen dat tienduizenden misschien wel honderdduizenden kindertjes niet meer kunnen voetballen atletieken of hockeyen of welke andere sport die getroffen wordt door de green deal dan ook;verzoekt de regering tevens een nadere duiding te geven voor sport gezien de mogelijkheden voor uitzonderingen op het verbod; verzoekt de regering voorts om de sport te ondersteunen om tot alternatieve werkbare gewasbeschermingsmiddelen te komen; verzoekt de regering tot slot de Kamer hierover per brief te informeren uiterlijk voor het WGO Sport in het najaar van 2019 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 229 was nr. 228 (30234). Op verzoek van de heer Rudmer Heerema stel ik voor zijn nader gewijzigde motie (30234 nr. 229 was nr. 228) aan te houden. Daartoe wordt besloten. In stemming komt de motie-De Pater-Postma c.s. (30234 nr. 217). De voorzitter: Ik constateer dat deze motie met algemene stemmen is aangenomen. In stemming komt de motie-Westerveld/Diertens (30234 nr. 220). De voorzitter: Ik constateer dat de leden van de fracties van de PvdA GroenLinks DENK D66 en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Aalst (30234 nr. 222). De voorzitter: Ik constateer dat de leden van de fracties van DENK de VVD de PVV en FvD voor deze motie hebben gestemd en de leden van de overige fracties ertegen zodat zij is verworpen. Dat is een grote teleurstelling hoor ik! In stemming komt de motie-Van Aalst (30234 nr. 223). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Aalst (30234 nr. 224).De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Diertens c.s. (30234 nr. 225). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Diertens/Westerveld (30234 nr. 226). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Diertens c.s. (30234 nr. 227). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen.