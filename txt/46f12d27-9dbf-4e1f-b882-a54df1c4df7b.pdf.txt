21 Stemmingen Wet aanpassing termijnen en nabestaandenregeling hersteloperatie toeslagen Stemmingen Wet aanpassing termijnen en nabestaandenregeling hersteloperatie toeslagen Aan de orde zijn de stemmingen in verband met het wetsvoorstel Wijziging van de Wet hersteloperatie toeslagen en van de Wet aanvullende regelingen hersteloperatie toeslagen houdende aanpassingen in de hersteloperatie toeslagen van bepaalde termijnen van de peildatum voor brede ondersteuning voor gedupeerden in het buitenland en van de nabestaandenregeling (Wet aanpassing termijnen en nabestaandenregeling hersteloperatie toeslagen) (36577). (Zie wetgevingsoverleg van 6 november 2024.) In stemming komt het gewijzigde amendement-Inge van Dijk (stuk nr. 18). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie het CDA en FVD voor dit gewijzigde amendement hebben gestemd en de leden van de overige fracties ertegen zodat het is verworpen. Er is een verzoek van de heer Dijk voor een stemverklaring voorafgaand aan de stemming over het wetsvoorstel. De heer Dijk (SP): Dank u wel voorzitter. Straks stemmen we over de Wet aanpassing termijnen en nabestaandenregeling hersteloperatie toeslagen. Die wet had er wat de SP betreft al veel eerder moeten zijn om de nabestaanden van gedupeerde toeslagenouders herstel te kunnen bieden. We vinden het goed dat de staatssecretaris eindelijk naar de Tweede Kamer heeft geluisterd en het amendement van mijn voormalige collega Renske Leijten anders gaat uitvoeren dan de staatssecretaris eerder van plan was. Het lijkt erop dat de nabestaandenregeling persoonlijker en sneller wordt waarbij ouders zo min mogelijk geconfronteerd worden met bureaucratie. Bovendien wordt de uitvoering hiervan gedaan door een organisatie buiten de Belastingdienst. Het is triest dat het nodig is maar door het verloren vertrouwen helaas wel noodzakelijk. Er zijn ook dingen in deze wet die de SP liever anders had gezien zoals het verstrengen van de bezwaartermijn voor ouders en het introduceren van termijnen bij de brede ondersteuning van de gemeentes. Daarom hebben we bij de Voorzitter aangegeven dat we tegen deze specifieke onderdelen van de wet maar wel voor de wet stemmen. Een goede regeling voor de nabestaanden kan geen dag langer wachten. Dank u wel. De voorzitter: Hartelijk dank.In stemming komt het wetsvoorstel. De voorzitter: Ik constateer dat dit wetsvoorstel met algemene stemmen is aangenomen. De fracties van de SP en van de Partij voor de Dieren wordt aantekening verleend dat zij geacht wensen te worden tegen artikel I onderdelen Ga Y en EEa van het wetsvoorstel te hebben gestemd.