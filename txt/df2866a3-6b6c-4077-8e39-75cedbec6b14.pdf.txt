10 Stemmingen moties Landbouw- en Visserijraad d.d. 17 en 18 december 2018 Aan de orde zijn de stemmingen over moties ingediend bij het VAO Landbouw- en Visserijraad d.d. 17 en 18 december 2018 te weten: - de motie-Ouwehand/Wassenberg over het niet indienen van amendementen op voorstellen voor zeebaars en tong (21501-32 nr. 1140); - de motie-Ouwehand over verzet tegen opnieuw verlengen van de toelating van pesticiden (21501-32 nr. 1141); - de motie-De Groot over wetenschappelijke consensus over de werkzame stof chloorprofam (21501-32 nr. 1143); - de motie-De Groot over het toetsingskader risico’s voor bijen (21501-32 nr. 1144). (Zie vergadering van heden.) De voorzitter: De motie-Ouwehand (21501-32 nr. 1141) is in die zin gewijzigd dat zij thans luidt: Motie De Kamer gehoord de beraadslaging constaterende dat de Europese Commissie opnieuw de toelating van een groot aantal pesticiden automatisch wil verlengen terwijl de voorgeschreven wetenschappelijke veiligheidstoets niet heeft plaatsgevonden; constaterende dat zeker twee van die pesticiden niet voldoen aan de wettelijke veiligheidscriteria en officieel zijn aangemerkt als giftig voor de voortplanting en hormoonverstorend; constaterende dat de Kamer heeft gezegd dat deze stoffen van de markt moeten: epoxiconazool vanwege het risico van schimmelresistentie voor de mens en thiacloprid (een neonicotinoïde) vanwege het gevaar voor bijen en andere bestuivers; constaterende dat ook het Europees Parlement een resolutie heeft aangenomen die zegt dat het automatisch verlengen van werkzame stoffen die kankerverwekkend mutageen en giftig voor de voortplanting zijn onmiddellijk moet stoppen; verzoekt de regering zich te verzetten tegen het huidige voorstel van de Europese Commissie en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 1145 was nr. 1141 (21501-32). Ik stel vast dat wij hier nu over kunnen stemmen. In stemming komt de motie-Ouwehand/Wassenberg (2150132 nr. 1140). De voorzitter: Ik constateer dat de leden van de fracties van de SP de PvdA GroenLinks en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Ouwehand (2150132 nr. 1145 was nr. 1141). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-De Groot (21501-32 nr. 1143). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-De Groot (21501-32 nr. 1144). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 en de PVV voor deze motie hebben gestemd en de leden van de overige fracties ertegen zodat zij is aangenomen.