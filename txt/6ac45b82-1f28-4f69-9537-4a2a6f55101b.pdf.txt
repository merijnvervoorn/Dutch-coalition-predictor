98 Stemmingen moties Actieagenda Schiphol Aan de orde zijn de stemmingen over moties ingediend bij het VAO Actieagenda Schiphol te weten: - de motie-Belhaj over een apart inlichtingenteam voor veilige vliegroutes (29665 nr. 225); - de motie-Van Tongeren over beperking van de vluchten op Schiphol (29665 nr. 226); - de motie-Van Tongeren over een second opinion over het werkelijke aantal ernstig gehinderden (29665 nr. 227). (Zie vergadering van heden.) In stemming komt de motie-Belhaj over een apart inlichtingenteam voor veilige vliegroutes (29665 nr. 225). De voorzitter: Ik constateer dat de aanwezige leden van de fracties van de SP de PvdD GroenLinks D66 de Groep Kuzu/Öztürk het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Tongeren over beperking van de vluchten op Schiphol (29665 nr. 226). De voorzitter: Ik constateer dat de aanwezige leden van de fracties van de PvdD en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. Mevrouw Van Tongeren (GroenLinks): Voorzitter. Ik zit wel mee te stemmen maar we hebben de moties op de stukken nrs. 226 en 227 aangehouden na toezeggingen van de staatssecretaris. De voorzitter: Dan gaan we daar verder niet over stemmen. Ze zijn immers aangehouden. Dan gaan we naar het laatste agendapunt.