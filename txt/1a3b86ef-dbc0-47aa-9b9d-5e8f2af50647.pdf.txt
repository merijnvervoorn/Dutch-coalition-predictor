7 Verwerving F-35 Aan de orde is het VAO Verwerving F-35 (AO d.d. 08/12). De voorzitter: Ik heet de minister van Defensie van harte welkom. Als eerste is het woord aan de heer Van Gerven van de SP. De heer Van Gerven (SP): Voorzitter. Ik dien nu één motie in. De inhoud ervan zal de minister niet verbazen gezien het debat dat we al hebben gehad. Motie De Kamer gehoord de beraadslaging overwegende dat er grote problemen zijn met de ontwikkeling van de JSF zoals technische mankementen vertragingen en kostenstijgingen; constaterende dat Canada mede om die reden het besluit tot aanschaf van de JSF op de lange baan heeft geschoven; van mening dat onduidelijk is of het oorspronkelijke aanschafbesluit — 37 toestellen voor 45 miljard euro — nog gehaald gaat worden; verzoekt de regering een plan B te ontwikkelen ter vervanging van de JSF en gaat over tot de orde van de dag. De voorzitter: Deze motie is voorgesteld door de leden Van Gerven en Jasper van Dijk. Naar mij blijkt wordt de indiening ervan voldoende ondersteund. Zij krijgt nr. 427 (26488). De voorzitter: Ik wilde nu het woord aan de heer De Roon van de PVV geven maar wij zien hem niet. Dan is het woord aan mevrouw Belhaj van D66. Ik constateer dat zij ook niet wenst te spreken. Wij wachten tot de minister de motie heeft gelezen. Ik zie dat zij nu gelijk kan antwoorden. Minister Hennis-Plasschaert: Voorzitter. Ik had me op een hoeveelheid van zaken voorbereid maar deze ligt inderdaad vrij voor de hand. Desalniettemin dank. Ik heb geluisterd naar de motie en krijg die nuaangereikt. Ik zou de motie niet per se op voorhand maar gehoord hebbende de heer Van Gerven willen ontraden. Wij hebben hier niet heel lang geleden uitgebreid over gesproken in een AO. Van een vervanging van de JSF kan geen sprake zijn. Dat zou leiden tot pure kapitaalvernietiging. Ik ga graag keurig met de belastingcenten om. De beraadslaging wordt gesloten. De voorzitter: De stemming over de motie zal komende dinsdag plaatsvinden. De vergadering wordt enkele ogenblikken geschorst.