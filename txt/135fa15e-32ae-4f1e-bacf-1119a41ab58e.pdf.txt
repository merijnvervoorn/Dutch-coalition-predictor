7 Stemmingen moties Artikel 100-bijdrage aan VN-missie MINUSMA in Mali Aan de orde zijn de stemmingen over moties ingediend bij het debat over de artikel 100-bijdrage aan de VN-missie MINUSMA in Mali te weten: - de motie-Jasper van Dijk over afzien van deelname aan de VN-missie MINUSMA met een C-130-transportvliegtuig inclusief bemanning en ondersteunend personeel (29521 nr. 427); - de motie-Jasper van Dijk over afzien van militaire inzet indien de Malinese autoriteiten samenwerken met de Wagner Group (29521 nr. 428); - de motie-Sjoerdsma c.s. over de Malinese transitieautoriteiten waarschuwen dat samenwerking met de Wagner Group gevolgen kan hebben voor de inzet van MINUSMA en de Nederlandse bijdrage daaraan (29521 nr. 429); - de motie-Kuzu/Jasper van Dijk over de Nederlandse deelname aan de EU-trainingsmissie stopzetten (29521 nr. 430); - de motie-Markuszower over geen bijdrage leveren aan deze en andere missies in de Sahelregio (29521 nr. 431). (Zie vergadering van heden.) De voorzitter: De motie-Kuzu/Jasper van Dijk (29521 nr. 430) is in die zin gewijzigd dat zij thans luidt: Motie De Kamer gehoord de beraadslaging constaterende dat het rapport van de Commission of Inquiry stelt dat door het gebrek aan politieke wil geen door de Malinese defensie en politie gepleegde misdaden hebben geleid tot strafvervolging; overwegende dat het Malinese leger verantwoordelijk is voor twee staatsgrepen in één jaar; verzoekt de regering de Nederlandse bijdrage aan de Europese Unie Trainingsmissie (EUTM) in Mali op te schorten tot een nieuw verkozen Malinese regering is aangetreden en de constateringen en aanbevelingen van het ICOI-rapport wel ter harte worden genomen en geïmplementeerd en gaat over tot de orde van de dag. Zij krijgt nr. 432 was nr. 430 (29521). Ik stel vast dat wij hier nu over kunnen stemmen. In stemming komt de motie-Jasper van Dijk (29521 nr. 427).De voorzitter: Ik constateer dat de leden van de fracties van de SP DENK de PvdD Fractie Den Haan JA21 de PVV FVD en Groep Van Haga voor deze motie hebben gestemd en de leden van de fracties van GroenLinks Volt de PvdA D66 de ChristenUnie de VVD de SGP Lid Omtzigt het CDA en BBB ertegen zodat zij is verworpen. In stemming komt de motie-Jasper van Dijk (29521 nr. 428). De voorzitter: Ik constateer dat de leden van de fracties van de SP DENK de PvdD Fractie Den Haan Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de fracties van GroenLinks Volt de PvdA D66 de ChristenUnie de VVD de SGP en het CDA ertegen zodat zij is verworpen. In stemming komt de motie-Sjoerdsma c.s. (29521 nr. 429). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB en Groep Van Haga voor deze motie hebben gestemd en de leden van de fracties van de PVV en FVD ertegen zodat zij is aangenomen. In stemming komt de gewijzigde motie-Kuzu/Jasper van Dijk (29521 nr. 432 was nr. 430). De voorzitter: Ik constateer dat de leden van de fracties van de SP DENK de PvdD Fractie Den Haan D66 Lid Omtzigt JA21 de PVV FVD en Groep Van Haga voor deze gewijzigde motie hebben gestemd en de leden van de fracties van GroenLinks Volt de PvdA de ChristenUnie de VVD de SGP het CDA en BBB ertegen zodat zij is verworpen. In stemming komt de motie-Markuszower (29521 nr. 431). De voorzitter: Ik constateer dat de leden van de fracties van DENK JA21 de PVV FVD en Groep Van Haga voor deze motie hebben gestemd en de leden van de fracties van de SP GroenLinks Volt de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA en BBB ertegen zodat zij is verworpen. Daarmee zijn we aan het einde gekomen van deze stemmingen. Ik heb nog een aantal huishoudelijke mededelingen.