34 Stemmingen Evaluatie van de verhuurderheffing Aan de orde zijn de stemmingen in verband met het wetsvoorstel Wijziging van de Wet maatregelen woningmarkt 2014 II naar aanleiding van de evaluatie van de verhuurderheffing (34548). (Zie vergadering van 14 december 2016.) De voorzitter: Op 20 december 2016 heeft de Kamer reeds over de artikelen en de ingediende amendementen gestemd. Nu komt zowel de wijziging voorgesteld door de regering als het wetsvoorstel in stemming. In stemming komt de wijziging voorgesteld door de regering (stuk nr. 34). De voorzitter: Ik constateer dat de aanwezige leden van de fracties van de PvdA D66 50PLUS Klein Houwers Monasch de VVD de SGP en de ChristenUnie voor deze wijziging hebben gestemd en de aanwezige leden van de overige fracties ertegen zodat zij is aangenomen. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdA GroenLinks D66 Van Vliet 50PLUS Klein Houwers Monasch de VVD de SGP de ChristenUnie en de Groep Bontes/Van Klaveren voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. Hiermee zijn we gekomen aan het eind van de stemmingen. De vergadering wordt enkele ogenblikken geschorst.