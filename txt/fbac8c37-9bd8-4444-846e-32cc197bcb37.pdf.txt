23 Stemmingen moties Georganiseerde criminaliteit / ondermijning rechtspraak en strafrechtketen Aan de orde zijn de stemmingen over moties ingediend bij het debat over Georganiseerde criminaliteit / ondermijning rechtspraak en strafrechtketen te weten: - de motie-Van Nispen c.s. over inventariseren van de extra investeringen in de strijd tegen de georganiseerde criminaliteit (29911 nr. 288); - de motie-Van Nispen/Van Toorenburg over een pilot met een multidisciplinair toezichtteam voor intensiever reclasseringstoezicht (29911 nr. 289); - de motie-Yeşilgöz-Zegerius/Van Toorenburg over verdieping van reeds bestaande pilots voor informatie-uitwisseling van persoonsgegevens (29911 nr. 290); - de motie-Van Toorenburg/Yeşilgöz-Zegerius over een integraal plan gericht op versterking van de beveiliging van onze toegangspoorten (29911 nr. 291). (Zie notaoverleg van 5 november 2020.) In stemming komt de motie-Van Nispen c.s. (29911 nr. 288). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Ik kijk even naar de heer Van Nispen want de uitslag is niet vast te stellen. De heer Van Nispen (SP): Dan zou ik hier graag volgende week hoofdelijk over willen stemmen. De voorzitter: Op verzoek van de heer Van Nispen stel ik voor zijn motie (29911 nr. 288) aan te houden. Daartoe wordt besloten. In stemming komt de motie-Van Nispen/Van Toorenburg (29911 nr. 289). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen.In stemming komt de motie-Yeşilgöz-Zegerius/Van Toorenburg (29911 nr. 290). De voorzitter: Ik constateer dat de leden van de fracties van de SP de PvdA Krol GroenLinks 50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Toorenburg/YeşilgözZegerius (29911 nr. 291). De voorzitter: Ik constateer dat deze motie met algemene stemmen is aangenomen.