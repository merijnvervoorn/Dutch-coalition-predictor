16 Stemmingen moties Aansturing vanuit Europa op sociaal en economisch gebied Aan de orde zijn de stemmingen over moties ingediend bij het debat over de aansturing vanuit Europa op sociaal en economisch gebied te weten: - de motie-Klaver/Merkies over een gezamenlijke aanpak van belastingontwijking (21501-20 nr. 856); - de motie-Tony van Dijck/Wilders over voorbereidingen treffen om uit de Europese Unie te treden (21501-20 nr. 857); - de motie-Tony van Dijck over met kracht afstand nemen van elke vorm van Europese belastingen en/of uitgifte van Europees schuldpapier (21501-20 nr. 858); - de motie-Schouten/Dijkgraaf over het opstellen van exitcondities voor uittreding uit de EMU (21501-20 nr. 859); - de motie-Schouten/Dijkgraaf over Brussel als enige vergaderplaats van het Europees Parlement (21501-20 nr. 860); - de motie-Omtzigt over concrete voorstellen voor de invoering van een rode kaart voor nieuwe en bestaande regelgeving (21501-20 nr. 861). (Zie vergadering van 14 mei 2014.) De voorzitter: Ik geef gelegenheid tot het afleggen van een stemverklaring vooraf. De heer Omtzigt (CDA): Voorzitter. Het CDA is tegen nieuwe Europese belastingen en tegen eurobonds maar wil niet de bestaande Europese douanerechten afschaffen. Dit zijn bestaande Europese belastingen die passen bij een douane-unie en die passen bij een gemeenschappelijke markt. Het CDA zal daarom tegen de motie op stuk nr. 858 stemmen. (Hilariteit) De heer Omtzigt (CDA): Ben ik de enige met een stemverklaring? Ik hoor namelijk zo veel stemverklaringen in de zaal! De voorzitter: Dank u wel â€¦ De heer Omtzigt (CDA): Ik ben ook heel benieuwd waar de rode stemverklaringen blijven!De voorzitter: In een stemverklaring beperkt u zich tot het uitbrengen van een stemverklaring. In stemming komt de motie-Klaver/Merkies (21501-20 nr. 856). De voorzitter: Ik constateer dat de aanwezige leden van de fracties van GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Tony van Dijck/Wilders (2150120 nr. 857). De voorzitter: Ik constateer dat de aanwezige leden van de fractie van de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Tony van Dijck (21501-20 nr. 858). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de ChristenUnie de SGP de VVD Van Vliet de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Schouten/Dijkgraaf (21501-20 nr. 859). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP 50PLUS de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Schouten/Dijkgraaf (21501-20 nr. 860). De voorzitter: Ik constateer dat deze motie met algemene stemmen is aangenomen. Mevrouw Schouten (ChristenUnie): Voorzitter. Nu deze motie is aangenomen ontvang ik graag een reactie van het kabinet over de manier waarop het deze motie denkt te gaan uitvoeren. De voorzitter: Ik zal het stenogram van dit gedeelte van de vergadering doorgeleiden naar het kabinet. In stemming komt de motie-Omtzigt (21501-20 nr. 861).De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP de VVD Van Vliet 50PLUS D66 de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. De heer Omtzigt (CDA): Nu de motie net een uur geleden ontraden is en het kabinet er niets mee wilde zou ook ik graag voor morgen een reactie krijgen over hoe het kabinet de motie gaat uitvoeren en het de rode kaart gaat invoeren. De voorzitter: Ik zal het stenogram van dit gedeelte van de vergadering doorgeleiden naar het kabinet.