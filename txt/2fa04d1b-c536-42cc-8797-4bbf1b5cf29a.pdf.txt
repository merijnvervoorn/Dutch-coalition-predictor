24 Stemmingen Uitwerking van de nieuwe richtlijnen Ouderbijdragen Aan de orde zijn de stemmingen over moties ingediend bij het tweeminutendebat Uitwerking van de nieuwe richtlijnen Ouderbijdragen te weten: - de motie-Peters/Paul over bij de evaluatie van de initiatiefwet-Kwint/Westerveld de effecten op de ouderbijdragen meenemen (35063 nr. 16); - de motie-De Hoop over een limiet stellen aan de vrijwillige ouderbijdrage (35063 nr. 17). (Zie vergadering van 17 juni 2021.) De voorzitter: De motie-Peters/Paul (35063 nr. 16) is in die zin gewijzigd dat zij thans luidt: Motie De Kamer gehoord de beraadslaging constaterende dat profielscholen de vrijwillige ouderbijdrage gebruiken om hun specifieke onderwijsaanbod te kunnen financieren; overwegende dat voorkomen moet worden dat het onderwijsaanbod verschraalt als blijkt dat profielscholen vanwege de aanname van het initiatiefwetsvoorstel van Kwint en Westerveld (35063) hun specifieke programma's niet meer kunnen aanbieden; verzoekt de regering om bij de evaluatie van het initiatiefwetsvoorstel van Kwint en Westerveld apart aandacht te besteden aan het effect op de ouderbijdragen bij de profielscholen en de gevolgen voor de instandhouding van het specifieke onderwijsaanbod van deze scholen en gaat over tot de orde van de dag. Zij krijgt nr. 18 was nr. 16 (35063). Ik stel vast dat wij hier nu over kunnen stemmen. In stemming komt de gewijzigde motie-Peters/Paul (35063 nr. 18 was nr. 16). De voorzitter: Ik constateer dat de leden van de fracties van Volt DENK de PvdA Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.In stemming komt de motie-De Hoop (35063 nr. 17). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie BBB en de PVV voor deze motie hebben gestemd en de leden van de overige fracties ertegen zodat zij is aangenomen.