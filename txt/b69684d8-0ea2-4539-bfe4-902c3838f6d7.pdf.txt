16 Stemming motie Klimaat en energie Aan de orde is de stemming over een aangehouden motie ingediend bij het tweeminutendebat Klimaat en energie te weten: - de motie-Kröger c.s. over het verruimen van de voorwaarden van de Subsidieregeling Coöperatieve Energieopwekking (32813 nr. 1296). (Zie vergadering van 5 oktober 2023.) De voorzitter: De motie-Kröger c.s. (32813 nr. 1296) is in die zin gewijzigd dat zij thans luidt: Motie De Kamer gehoord de beraadslaging overwegende dat energiecoöperaties ervoor zorgen dat onze energievoorziening duurzaam solidair en democratisch wordt vormgegeven en daarom de hoeksteen van de energietransitie zouden moeten vormen; overwegende dat energiecoöperaties juist nodig zijn om vaak kleinere projecten voor wind en zon op land te realiseren op plekken waar geen (fysieke) ruimte voor grote molens dan wel grote parken mogelijk zijn; constaterende dat voor vele projecten van energiecoöperaties op dit moment de Stimulering Duurzame Energieproductie en Klimaattransitie (SDE++) niet leidt tot een sluitende businesscase en de voorwaarden voor het aanvragen van de Subsidieregeling Coöperatieve Energieopwekking (SCE) te beperkend zijn voor veel projecten; constaterende dat energiecoöperaties niet dezelfde toegang tot de elektriciteitsmarkt hebben als gevestigde commerciële partijen met internationale handelsvloeren; constaterende dat sommige energiecoöperaties hierdoor tussen wal en schip vallen en onvoldoende financiering krijgen om te zorgen dat projecten van de grond te komen; verzoekt de regering te onderzoeken of de voorwaarden van de SCE kunnen worden verruimd naar een geïnstalleerd vermogen of maximale vraag tot 6 megawatt voor zonneenergieprojecten en tot maximaal 18 megawatt voor windenergieprojecten; verzoekt de regering om de mogelijkheden in kaart te brengen hoe de positie van energiecoöperaties in de SDE++ kan worden versterkt bijvoorbeeld door een verhoogd tarief voor projecten die 100% in coöperatieve handen worden ontwikkeld en gaat over tot de orde van de dag. Zij krijgt nr. 1303 was nr. 1296 (32813).Ik stel vast dat wij hier nu over kunnen stemmen. In stemming komt de gewijzigde motie-Kröger c.s. (32813 nr. 1303 was nr. 1296). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 Lid Omtzigt de ChristenUnie de VVD de SGP en het CDA voor deze gewijzigde motie hebben gestemd en de leden van de fracties van Lid Ephraim JA21 Groep Van Haga de PVV FVD en BBB ertegen zodat zij is aangenomen.