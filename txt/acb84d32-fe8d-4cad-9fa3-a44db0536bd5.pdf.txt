4 Beëdiging substituut ombudsman Aan de orde is de beëdiging van mevrouw J.J. Sylvester tot substituut-ombudsman. De voorzitter: Ik verzoek de leden en de overige aanwezigen in de zaal en op de publieke tribune voor zover dat mogelijk is te gaan staan. Mevrouw Sylvester is in het gebouw van de Kamer aanwezig om de voorgeschreven eden af te leggen. Ik verzoek de griffier haar binnen te leiden. Nadat mevrouw Sylvester door de griffier is binnengeleid legt zij in handen van de voorzitter de bij de wet voorgeschreven eden af. De voorzitter: Mevrouw Sylvester ik wens u van harte geluk met het aanvaarden van uw functie. Na de regeling van werkzaamheden zal ik de vergadering schorsen voor felicitaties in het ledenrestaurant. Van harte gefeliciteerd!