6 Regeling van werkzaamheden (stemmingen) De voorzitter: We gaan zo stemmen maar ik geef eerst mevrouw Kuiken het woord. Mevrouw Kuiken (PvdA): Het is één grote soufflatieactie. Dat is niet de correcte Nederlandse term maar u snapt wel wat ik bedoel. Ik wil graag vragen of ik mee mag tekenen met de motie op stuk nr. 652 van de heer Van Nispen over het verhogen van de politiesalarissen. Ja? Dank u. De voorzitter: De motie-Van Nispen (28684 nr. 652) is in die zin gewijzigd dat zij thans is ondertekend door de leden Van Nispen en Kuiken. Naar mij blijkt wordt de indiening ervan voldoende ondersteund. Zij krijgt nr. 653 was nr. 652 (28684). Ik stel vast dat wij hier nu over kunnen stemmen. Dank u wel. Dan gaan we nu naar de stemmingslijst.