17 Stemmingen moties Mestbeleid Stemmingen moties Mestbeleid Aan de orde zijn de stemmingen over moties ingediend bij het tweeminutendebat Mestbeleid te weten: - de motie-Kostić over geen belastinggeld steken in het stimuleren van RENURE (33037 nr. 549); - de motie-Kostić over bij het kiezen van mestmaatregelen ook het belang van dierenwelzijn meewegen (33037 nr. 550); - de motie-Flach c.s. over ervoor zorgen dat een advies van de Commissie Deskundigen Meststoffenwet zo snel mogelijk afgerond wordt (33037 nr. 551); - de motie-Beckerman c.s. over een uitgewerkt plan voor de begroting van 2025 hoe ketenpartijen gaan bijdragen aan de bestrijding van de mestcrisis en het verbeteren van de inkomenspositie van boeren (33037 nr. 553). (Zie vergadering van heden.) In stemming komt de motie-Kostić (33037 nr. 549). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kostić (33037 nr. 550). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Flach c.s. (33037 nr. 551). De voorzitter: Ik constateer dat de leden van de fracties van D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. De volgende is aangehouden mevrouw Van der Plas. Dan gaan we naar de motie op stuk nr. 553. Bent u nog steeds scherp? Het is laat. Ik geef het toe. In stemming komt de motie-Beckerman c.s. (33037 nr. 553). De voorzitter: Ik constateer dat deze motie met algemene stemmen is aangenomen. Ten slotte. Het was een lange dag met soms harde bewoordingen maar ik ga u tabee zeggen met een lichtvoetig gedicht mij ingefluisterd door Marieke Penninga onze directeur Huisvesting die vandaag afscheid neemt. Het iseen gedicht van Vasalis. Het is heel kort. Luister ernaar. Het is prachtig. De zomerwei des ochtends vroeg. En op een zuchtje dat het droeg vliegt een geel vlindertje voorbij. Heer had het hierbij maar gelaten. (Geroffel op de bankjes) Ik dank onze nieuwe minister-president die zich kranig heeft geweerd vandaag. Ik dank de ministers en de staatssecretarissen voor hun zitvlees. Ik wens u allen een prettig heerlijk reces. Ik zie u in september.