15 Regeling van werkzaamheden De voorzitter: Aan de orde is nog een korte regeling van werkzaamheden. Ik stel voor toe te voegen aan de agenda de tweeminutendebatten over: - criminaliteitsbestrijding en georganiseerde criminaliteit/ondermijning met als eerste spreker het lid MichonDerkzen van de VVD; - MIRT met als eerste spreker het lid Stoffer van de SGP; - MH17 met als eerste spreker het lid Van Wijngaarden van de VVD; - geneesmiddelenbeleid met als eerste spreker het lid Ellemeet van GroenLinks; - inwerkingtreding wijziging van de Tijdelijke wet Groningen met als eerste spreker het lid Beckerman van de SP; - ijkpunt bestaanszekerheid met als eerste spreker het lid Kuiken van de PvdA; - bedrijfslevenbeleid en innovatie met als eerste spreker het lid Romke de Jong van D66. Voorts stel ik voor toe te voegen aan de agenda: - het wetsvoorstel Jaarverslag en slotwet van het Ministerie van Landbouw Natuur en Voedselkwaliteit en het Diergezondheidsfonds 2020 (35830-XIV); - het Burgerinitiatief "Tijd voor transparantie" (35862 nr. 1); - het wetsvoorstel Verandering in de Grondwet strekkende tot het opnemen van een bepaling over een door nietingezetenen gekozen kiescollege voor de verkiezing van de Eerste Kamer der Staten-Generaal (35785); - het wetsvoorstel Verandering in de Grondwet strekkende tot het doen vervallen van additionele artikelen die zijn uitgewerkt (35787); - het wetsvoorstel Verandering in de Grondwet van de bepaling inzake veranderingen in de Grondwet (herijking Grondwetsherzieningsprocedure) (35789); - het wetsvoorstel Tijdelijke regels voor experimenten met nieuwe stembiljetten (Tijdelijke experimentenwet nieuwe stembiljetten) (35455). Ik stel voor dinsdag 22 juni aanstaande ook te stemmen over de aangehouden motie-Ouwehand (30950 nr. 207). Overeenkomstig de voorstellen van de voorzitter wordt besloten. De voorzitter: Daarmee zijn we aan het einde gekomen van de korte regeling van werkzaamheden. Ik schors voor een enkel moment en daarna gaan we over tot het debat over de Staat van de Europese Unie. De vergadering wordt enkele ogenblikken geschorst.