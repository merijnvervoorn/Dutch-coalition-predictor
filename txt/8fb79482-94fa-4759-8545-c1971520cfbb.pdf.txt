26 Stemming motie Democratische zeggenschap over publieke voorzieningen Stemming motie Democratische zeggenschap over publieke voorzieningen Aan de orde is de stemming over een aangehouden motie ingediend bij het debat over democratische zeggenschap over publieke voorzieningen te weten: - de motie-Kröger over nog dit jaar ervoor zorgen dat de warmtetarieven gebaseerd zijn op reële kosten (29023 nr. 470). (Zie vergadering van 27 februari 2024.) De voorzitter: De motie-Kröger (29023 nr. 470) is in die zin gewijzigd dat zij thans is ondertekend door de leden Kröger Postma en Beckerman en luidt: Motie De Kamer gehoord de beraadslaging constaterende dat er huishoudens zijn waarvan de energierekening is gestegen sinds ze zijn aangesloten op warmtenetten; constaterende dat daarmee beloftes aan huishoudens zijn verbroken en woningbouwcoöperaties door onzekerheid steeds vaker afzien van een warmtenet; constaterende dat het maximale warmtetarief voor huishoudens nu bijvoorbeeld mede wordt bepaald door de energiebelasting op gas en zeer hoge aangenomen kosten voor een cv-aansluiting en zonder rekening te houden met woningoppervlak; overwegende dat deze situatie funest is voor het draagvlak voor warmtenetten en voor de energietransitie; overwegende dat de behandeling van de Warmtewet nog op zich laat wachten; verzoekt de regering om dit jaar samen met TNO en/of andere daarvoor geschikte partijen de methodiek waarop het "niet meer dan anders"-principe wordt bepaald aan te passen op een reële en rechtvaardige wijze; verzoekt de regering om de Kamer een zo gedetailleerd mogelijk inzicht te geven van de reële kosten van en tarifering door warmteleveranciers en gaat over tot de orde van de dag. Zij krijgt nr. 488 was nr. 470 (29023).Ik stel vast dat wij hier nu over kunnen stemmen. In stemming komt de gewijzigde motie-Kröger c.s. (29023 nr. 488 was nr. 470). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP BBB JA21 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. De heer Thijssen. De heer Thijssen (GroenLinks-PvdA): Dank voorzitter. Nu deze motie is aangenomen willen we graag binnen twee weken een brief van het kabinet over hoe deze motie wordt uitgevoerd. De voorzitter: Heel goed. Ik zal het stenogram van dit deel van de vergadering doorgeleiden naar het kabinet. Ik schors enkele ogenblikken en dan gaan we naar de regeling van werkzaamheden. De vergadering wordt enkele ogenblikken geschorst.