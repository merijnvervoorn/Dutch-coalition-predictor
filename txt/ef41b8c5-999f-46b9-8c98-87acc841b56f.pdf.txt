30 Stemmingen moties Rechtmatig en behoorlijk gebruik van afkomst- en seksegerelateerde indicatoren Aan de orde zijn de stemmingen over moties ingediend bij het tweeminutendebat Uitvoering onderzoek naar rechtmatig en behoorlijk gebruik van afkomst-en seksegerelateerde indicatoren te weten: - de motie-Van Baarle over het met spoed starten van een extern onderzoek naar de handhavingspraktijk van DUO (36200-VIII nr. 234); - de motie-Van der Laan c.s. over stoppen met het gebruik van risicoprofielen bij de fraudesignalering door DUO (36200-VIII nr. 235); - de motie-Westerveld over bij de herinvoering van de basisbeurs de bewijslast weer bij DUO beleggen voor alle studenten (36200-VIII nr. 236). (Zie vergadering van 22 juni 2023.) De voorzitter: De heer Van Baarle wenst zijn aangehouden motie op stuk nr. 234 te wijzigen en verzoekt deze vervolgens in stemming te brengen. De voorzitter: De motie-Van Baarle (36200-VIII nr. 234) is in die zin gewijzigd dat zij thans is ondertekend door de leden Van Baarle en Van der Laan en luidt: Motie De Kamer gehoord de beraadslaging constaterende dat studenten met een migratieachtergrond volgens journalistiek onderzoek vaker worden beschuldigd van fraude als gevolg van het huidige algoritme en de controlepraktijk die door Dienst Uitvoering Onderwijs (DUO) worden gebruikt; overwegende dat het algoritme in het algemeen ook onvoldoende gevalideerd zou zijn waardoor mensen in het algemeen onterecht als mogelijke fraudeur aangemerkt zouden kunnen worden; overwegende dat alle studenten gelijk en eerlijk behandeld dienen te worden; verzoekt de regering met spoed een onafhankelijk en extern onderzoek uit te laten voeren naar de handhavingspraktijken van DUO en hierbij expliciet aandacht te hebben voor: - de totstandkoming van het algoritme de validatie ervan en de mogelijk (indirect) discriminerende werking ervan in de praktijk;- de gegevenshuishouding en het vraagstuk van mogelijke zwarte lijsten; - de mogelijk (indirect) discriminerende werking van de persoonlijke beoordeling en de handhavingspraktijken alsmede de bejegening hierin van onderzochten; - de vraag of het mogelijk is te bepalen wat de schade is geweest van de mogelijk (indirect) discriminerende werking op groepen betrokkenen; verzoekt de regering om indien de uitkomst van het onderzoek hiertoe aanleiding geeft de werkwijze aan te passen en gaat over tot de orde van de dag. Zij krijgt nr. 238 was nr. 234 (36200-VIII). De voorzitter: De motie-Westerveld (36200-VIII nr. 236) is in die zin gewijzigd dat zij thans luidt: Motie De Kamer gehoord de beraadslaging constaterende dat met de wijziging van de Wet studiefinanciering 2000 in verband met het treffen van diverse maatregelen ter bestrijding van het ten onrechte ontvangen van de uitwonendenbeurs de bewijslast bij de student is komen te liggen; constaterende dat DUO hierdoor alleen maar aannemelijk hoeft te maken dat een student eigenlijk ergens anders woont terwijl studenten een verdenking met hard bewijs moeten weerleggen en dat dat in de praktijk bijna ondoenlijk is; overwegende dat studenten nu zonder wederhoor als fraudeur worden bestempeld door DUO; overwegende dat in alle rechtszaken die studenten aanspannen de rechter bij een op de vier zaken de student in het gelijk stelt wat fors is; verzoekt de regering om na het onderzoek naar de werkwijze rondom het fraudebeleid van DUO te bezien of het beleggen van de bewijslast bij DUO de positie van uitwonende studenten verbetert en gaat over tot de orde van de dag. Zij krijgt nr. 239 was nr. 236 (36200-VIII). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van Baarle/Van der Laan (36200-VIII nr. 238 was nr. 234).De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Laan c.s. (36200-VIII nr. 235). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Westerveld (36200VIII nr. 239 was nr. 236). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie BBB en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen.