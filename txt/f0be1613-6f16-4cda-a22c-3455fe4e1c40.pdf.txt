11 Stemming motie Passend onderwijs Aan de orde is de stemming over een aangehouden motie ingediend bij het tweeminutendebat Passend onderwijs te weten: - de motie-Bisschop/Peters over het met twee jaar verlengen van het actieplan voor de afbouw van bovenmatige reserves van samenwerkingsverbanden (31497 nr. 457). (Zie vergadering van 11 april 2023.) De voorzitter: De motie-Bisschop/Peters (31497 nr. 457) is in die zin gewijzigd dat zij thans luidt: Motie De Kamer gehoord de beraadslaging overwegende dat het actieplan voor afbouw van de bovenmatige reserves van samenwerkingsverbanden een looptijd heeft tot het einde van dit jaar en dat sprake is van extra investeringen in verband met grote opgaven als het wegwerken van corona-achterstanden; constaterende dat de definitieve gegevens over 2022 nog niet bekend zijn dat de gegevenslevering door DUO onzekerheden met zich brengt en dat de monitor van eind 2022 bovendien laat zien dat sprake is van een aanhoudende substantiële daling van de reserves ook als de extra investeringen worden meegerekend; verzoekt de regering het actieplan voor de afbouw van bovenmatige reserves te verlengen met een jaar teneinde alle samenwerkingsverbanden gelegenheid te geven een passende bestemming te geven voor de extra middelen en pas tot korting op de bekostiging over te gaan nadat is voorzien in een goede wettelijke grondslag en gaat over tot de orde van de dag. Zij krijgt nr. 464 was nr. 457 (31497). Ik stel vast dat wij hier nu over kunnen stemmen. In stemming komt de gewijzigde motie-Bisschop/Peters (31497 nr. 464 was nr. 457). De voorzitter: Ik constateer dat de leden van de fracties van Volt Fractie Den Haan Lid Gündoğan Lid Omtzigt de ChristenUnie de SGP het CDA BBB JA21 FVD en Groep Van Haga voor deze gewijzigde motie hebben gestemd en de leden van de fracties van de SP GroenLinks DENK de PvdA de PvdD D66 de VVD en de PVV ertegen zodat zij is verworpen.