70 Regeling van werkzaamheden (stemmingen) Regeling van werkzaamheden (stemmingen) Regeling van werkzaamheden (stemmingen) Regeling van werkzaamheden (stemmingen) De voorzitter: Aan de orde zijn de stemmingen maar voordat we gaan stemmen geef ik eerst het woord aan mevrouw Belhaj. Mevrouw Belhaj volgens mij wilde u nog iets melden. Ja? Mevrouw Belhaj (D66): Ja voorzitter. Het gaat om de motie-Belhaj c.s. over enorme waardering uitspreken voor alle betrokkenen bij de evacuatie van Kaboel. Ik heb zo veel mogelijk collega's geprobeerd te appen. Mevrouw Simons wil ook graag toegevoegd worden onder de motie. De voorzitter: Het is een toevoeging. Mevrouw Belhaj (D66): Wil de PVV dat ook? De voorzitter: Dit maakt volgens mij niet zo heel veel uit. Mevrouw Belhaj (D66): Als de PVV ook wil meedoen zou dat heel mooi zijn want anders zijn ze een van de weinige fracties die niet hun waardering willen uitspreken. De voorzitter: Volgens mij is dit prima. We gaan van start. Het is best een complexe lijst met amendementen. Ah kijk er staan nog twee Kamerleden bij de interruptiemicrofoon. Gaat u het tegelijk doen? Graag in stereo! Mevrouw Van der Plas (BBB): Ik denk dat de heer Wilders hetzelfde wil zeggen als ik maar dat zullen we zo meteen zien. De voorzitter: Ja. Gaat uw gang. Mevrouw Van der Plas (BBB): Ik vraag me af of de Kamer of u als Kamervoorzitter nog even iets wil zeggen over de verschrikkelijke geweldplegingtegen een van onze collega's in België vanavond de heer Baudet. U kunt het hier allemaal fundamenteel oneens zijn met partijen of Kamerleden. Dat mag hier allemaal. Maar wat er vanavond gebeurd is is gewoon een heel ernstig feit tegen een volksvertegenwoordiger. De voorzitter: Absoluut. Mevrouw Van der Plas (BBB): Ik vraag me af of u daar iets over wilt zeggen. De voorzitter: Ik heb het gedaan tijdens een tweeminutendebat maar ik wil er straks ook nog even aandacht aan besteden in mijn afscheidsspeech als u dat goedvindt. Mevrouw Van der Plas (BBB): Top. Ik was daar niet bij en ik heb dat ook niet gezien maar: mooi. De voorzitter: Ja. Het wordt ook gewaardeerd wat u zegt. Meneer Wilders. De heer Wilders (PVV): Ik ben dat enorm met mijn collega eens. Ik zal dat niet herhalen maar ik zal toch ook wat goed nieuws willen vertellen. Er zijn vandaag namelijk twee collega's tegelijk jarig die allebei zijn geboren op 27 oktober 1977. Ik zou ze als dat mag allebei willen feliciteren. Eén is mevrouw Attje Kuiken: gefeliciteerd. (Geroffel op de bankjes) De heer Wilders (PVV): Ja ik kan er niks aan doen. De andere jarige is mijn collega Gidi Markuszower; ook voor hem graag. De voorzitter: Het is misschien een beetje vervelend om te zeggen maar dit stond ook in mijn speech. (Hilariteit) De voorzitter: Maakt niet uit! Goed nieuws mag twee keer verteld worden. Is er nog meer? Nee. Dan gaan we nu stemmen.