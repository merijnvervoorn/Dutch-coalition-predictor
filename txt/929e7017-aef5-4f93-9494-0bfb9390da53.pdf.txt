28 Stemming motie Buitenlandse Handel en Ontwikkelingssamenwerking Aan de orde is de stemming over een aangehouden motie ingediend bij het debat over de onderdelen Buitenlandse Handel en Ontwikkelingssamenwerking van de begroting van het ministerie van Buitenlandse Zaken voor het jaar 2013 te weten: - de motie-Thieme c.s. over hogere duurzaamheidsstandaarden (33400-V nr. 43). (Zie vergadering van 17 december 2012.) De voorzitter: De motie-Thieme (33400-V nr. 43) is in die zin gewijzigd dat zij thans luidt: Motie De Kamer gehoord de beraadslaging constaterende dat uit de evaluatie van het Initiatief Duurzame Handel (IDH) door de Inspectie Ontwikkelingssamenwerking en Beleidsevaluatie (IOB) blijkt dat de resultaten met betrekking tot het verduurzamen van internationale handelsketens tegenvallen; constaterende dat de IOB aanbeveelt om de lat van standaarden voor duurzaamheid te verhogen; overwegende dat op dit moment een subsidieaanvraag van IDH voor financiering in de jaren 2016â€“2020 in behandeling is; verzoekt de regering de aanbevelingen van het IOB over te nemen en aan een eventuele hernieuwde subsidieronde voor IDH hogere duurzaamheidsstandaarden te verbinden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 160 was nr. 43 (33400-V). Ik stel vast dat wij hier nu over kunnen stemmen. In stemming komt de gewijzigde motie-Thieme c.s. (33400V nr. 160 was nr. 43). De voorzitter: Ik constateer dat de aanwezige leden van de fracties van de ChristenUnie 50PLUS GroenLinks de PvdD en de SP voor deze gewijzigde motie hebben gestemd en de aanwe-zige leden van de overige fracties ertegen zodat zij is verworpen.