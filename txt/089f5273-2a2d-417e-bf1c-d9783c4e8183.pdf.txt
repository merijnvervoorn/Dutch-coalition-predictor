14 Stemming motie Wet modernisering elektronisch bestuurlijk verkeer Aan de orde is de stemming over een motie ingediend bij de behandeling van het wetsvoorstel Wijziging van de Algemene wet bestuursrecht in verband met de herziening van afdeling 2.3 van die wet (Wet modernisering elektronisch bestuurlijk verkeer) te weten: - de motie-Leijten over het wetsvoorstel Modernisering elektronisch bestuurlijk verkeer opnieuw ter advisering bij de Raad van State aanbieden (35261 nr. 14). (Zie vergadering van 6 april 2022.) De voorzitter: De motie-Leijten (35261 nr. 14) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat de Raad van State heeft gewaarschuwd het wetsvoorstel Wet modernisering elektronisch bestuurlijk verkeer niet naar de Kamer te zenden en in het tussentijds uitgebrachte advies over digitalisering in wetgeving en bestuursrechtspraak zes dringende aanbevelingen doet; constaterende dat contact met de overheid laagdrempelig eenvoudig en met oog voor de menselijke maat mogelijk moet zijn en miljoenen mensen in Nederland digitaal niet vaardig zijn; constaterende dat tussen het indienen van het wetsvoorstel bij de Kamer en het behandelen ervan veel veranderd is ook in het denken over het contact tussen overheid en mensen; verzoekt het Presidium de Raad van State te vragen om binnen twee weken met aanvullende voorlichting over deze wet te komen en gaat over tot de orde van de dag. Zij krijgt nr. 20 was nr. 14 (35261). Ik stel vast dat wij hier nu over kunnen stemmen. In stemming komt de nader gewijzigde motie-Leijten (35261 nr. 20 was nr. 14). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Omtzigt de ChristenUnie de SGP BBB en JA21 voor deze nader gewijzigde motie hebben gestemd en deleden van de fracties van D66 de VVD het CDA de PVV Groep Van Haga en FVD ertegen zodat zij is verworpen.