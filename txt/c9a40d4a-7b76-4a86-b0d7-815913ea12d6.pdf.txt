17 Stemmingen moties Effecten en gevolgen van het pandemieverdrag Stemmingen moties Effecten en gevolgen van het pandemieverdrag Aan de orde zijn de stemmingen over moties ingediend bij het debat over de effecten en gevolgen van het pandemieverdrag te weten: - de motie-Keijzer c.s. over uitstel vragen voor de stemming over de IHR en het pandemieakkoord tijdens de Wereldgezondheidsvergadering (25295 nr. 2175); - de motie-Tielen over samen met de EU-lidstaten komen tot een productie- en distributieplan (25295 nr. 2176); - de motie-Daniëlle Jansen over evenveel aandacht binnen de WHO voor de "One Health"-aanpak als voor verkleining van de risico's van onderzoek naar ziekteverwekkers met pandemisch potentieel (25295 nr. 2177). (Zie vergadering van 10 april 2024.) In stemming komt de motie-Keijzer c.s. (25295 nr. 2175). De voorzitter: Ik constateer dat de leden van de fracties van de SP DENK NSC de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. Nou mevrouw Keijzer dat wordt feest in Volendam. Mevrouw Keijzer (BBB): Nou niet alleen daar hoor voorzitter maar volgens mij in heel Nederland zo niet in heel Europa. Maar even serieus. Deze motie was ontraden. Omdat de World Health Assembly al eind mei is wil ik echt binnen drie weken een brief van het kabinet waarin het uiteraard vertelt hoe het deze motie gaat uitvoeren. Mocht dat onverhoopt anders zijn dan moet ik de ruimte hebben om op tijd nog wat te organiseren. Daarom wil ik het echt binnen drie weken. De voorzitter: Heel goed. Ik zal het stenogram van dit deel van de vergadering doorgeleiden naar het kabinet. In stemming komt de motie-Tielen (25295 nr. 2176). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Daniëlle Jansen (25295 nr. 2177).De voorzitter: Ik constateer dat de leden van de fracties van de SP DENK NSC de ChristenUnie de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. De stemmingen onder de agendapunten 14 en 15 doen we later. We gaan door met pagina 7 van de stemmingslijst maar eerst een korte mededeling van mevrouw Jansen. Mevrouw Daniëlle Jansen (NSC): Voorzitter. De motie op stuk nr. 2177 was ontraden maar is nu aangenomen. Graag ontvang ik een brief van het kabinet binnen drie weken. De voorzitter: Heel goed. Ik zal het stenogram van dit deel van de vergadering doorgeleiden naar het kabinet.