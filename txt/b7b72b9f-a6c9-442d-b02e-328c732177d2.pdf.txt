44 Stemmingen moties Ecofin Aan de orde zijn de stemmingen over moties ingediend bij het VAO Ecofin te weten: - de motie-Harbers c.s. over de vormgeving van het Single Resolution Mechanism (21501-07 nr. 1100); - de motie-Klaver/Merkies over een Europese norm voor werkloosheid of werkgelegenheid (21501-07 nr. 1101). (Zie vergadering van heden.) In stemming komt de motie-Harbers c.s. (21501-07 nr. 1100). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Klaver/Merkies (21501-07 nr. 1101). De voorzitter: Ik constateer dat de aanwezige leden van de fracties van GroenLinks en de SP voor deze motie hebben gestemd en de aanwezige leden van de overige fracties ertegen zodat zij is verworpen. De heer Van Hijum (CDA): Voorzitter. Als mede-indiener van de aangenomen motie op stuk nr. 1100 zou ik graag een reactie willen van de minister van FinanciÃ«n. Ik wil graag een brief waarin hij aangeeft wat de aanneming van deze motie betekent voor zijn inzet bij de komende onderhandelingen tijdens de Ecofin-Raad. De voorzitter: Ik zal het stenogram van dit gedeelte van de vergadering doorgeleiden naar het kabinet.