19 Stemming Wet maximering huurprijsverhogingen geliberaliseerde huurovereenkomsten Aan de orde is de stemming in verband met het Voorstel van wet van het lid Nijboer tot wijziging van Boek 7 van het Burgerlijk Wetboek en de Uitvoeringswet huurprijzen woonruimte (Wet maximering huurprijsverhogingen geliberaliseerde huurovereenkomsten) (35488). (Zie vergadering van 3 februari 2021.) In stemming komt het wetsvoorstel. De voorzitter: Ik constateer dat dit voorstel met algemene stemmen is aangenomen. Is de initiatiefnemer de heer Nijboer bereid om de verdediging van het wetsvoorstel op zich te nemen in de Eerste Kamer? De heer Nijboer (PvdA): Voorzitter ik zie er enorm naar uit. Dank u wel en dank aan de collega's voor de Kamerbrede steun. De voorzitter: Dan wens ik u daarbij heel veel succes. Mevrouw Dik-Faber (ChristenUnie): Ik wil even terug naar de vorige stemmingen bij punt 14 over moties ingediend bij het debat over een privacylek in de systemen van de GGD. Wij hebben per ongeluk gestemd tegen de motie-Azarkan op stuk nr. 242 over toestemming vooraf voor het gebruik van lichaamsmaterialen. Wij wensen geacht te worden voor deze motie gestemd te hebben. De voorzitter: Ik hoor dat ik jullie wel heb genoemd maar mocht dat niet het geval zijn dan wordt het alsnog in de Handelingen opgenomen.