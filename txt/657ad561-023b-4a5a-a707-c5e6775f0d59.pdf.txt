16 Stemmingen moties Jaarverslag 2016 ministerie Infrastructuur en Milieu Aan de orde zijn de stemmingen over moties ingediend bij het debat over het jaarverslag 2016 van het ministerie van Infrastructuur en Milieu te weten: - de motie-Remco Dijkstra/Van Helvert over meer inzicht in de effecten van programma's (34725-XII nr. 9); - de motie-Van Eijs/Van Veldhoven over streefwaarden voor luchtkwaliteit (34725-XII nr. 10); - de motie-Van Eijs/Van Veldhoven over alle gemeenten deel laten nemen aan de Benchmark Huishoudelijk Afval (34725-XII nr. 11); - de motie-Van Aalst over de totale kosten van het klimaatbeleid inzichtelijk maken op de begroting van I en M (34725XII nr. 12); - de motie-Van Aalst over het uitschakelen van alle 80 kmzones rondom de grote steden (34725-XII nr. 13); - de motie-Van Helvert over elimineren van de "boeggolf" van niet-uitgegeven begrotingsmiddelen (34725-XII nr. 14); - de motie-Laçin over voldoende middelen voor de ILT (34725-XII nr. 15); - de motie-Kröger over terugdringen van ziekte en sterfte door luchtvervuiling (34725-XII nr. 16). (Zie wetgevingsoverleg van 29 juni 2017.) De voorzitter: Op verzoek van mevrouw Kröger stel ik voor haar motie (34725-XII nr. 16) aan te houden. Op verzoek van mevrouw Van Eijs stel ik voor haar motie (34725-XII nr. 10) aan te houden. Daartoe wordt besloten. De voorzitter: De motie-Van Aalst (34725-XII nr. 13) is in die zin gewijzigd dat zij thans luidt: Motie De Kamer gehoord de beraadslaging constaterende dat de 80 km-zones op het hoofdwegennet rondom de grote steden zorgen voor een toename van de filedruk; overwegende dat uit onderzoek van TNO gebleken is dat auto's in de file meer uitstoten dan auto's die 130 km/u rijden en met name de nieuwe modellen; verzoekt de regering om te bezien of binnen de huidige normen dedoor TNO genoemde 80 km-zones op het rijkshoofdwegennet zo snel als mogelijk aangepast kunnen worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 13 (34725-XII). Ik stel vast dat wij hier nu over kunnen stemmen. In stemming komt de motie-Remco Dijkstra/Van Helvert (34725-XII nr. 9). De voorzitter: Ik constateer dat deze motie met algemene stemmen is aangenomen. In stemming komt de motie-Van Eijs/Van Veldhoven (34725XII nr. 11). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Aalst (34725-XII nr. 12). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Aalst (34725XII nr. 17 was nr. 13). De voorzitter: Ik constateer dat de leden van de fracties van DENK de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Helvert (34725-XII nr. 14). De voorzitter: Ik constateer dat de leden van de fracties van DENK 50PLUS het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Laçin (34725-XII nr. 15). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor deze motie hebben gestemd en de leden van de overige fracties ertegen zodat zij is verworpen.