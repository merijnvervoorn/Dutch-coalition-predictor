14 Stemming motie Europese top van 21 en 22 maart 2024 Stemming motie Europese top van 21 en 22 maart 2024 Aan de orde is de stemming over een aangehouden motie ingediend bij het debat over de Europese top van 21 en 22 maart 2024 te weten: - de motie-Koekkoek/Dassen over een nationaal sanctiepakket tegen de Israëlische regering wanneer Rafah wordt binnengevallen (21501-20 nr. 2044). (Zie vergadering van 19 maart 2024.) De voorzitter: De motie-Koekkoek/Dassen (21501-20 nr. 2044) is in die zin gewijzigd dat zij thans luidt: Motie De Kamer gehoord de beraadslaging constaterende dat het Israëlische leger Rafah is binnengevallen ondanks de vele oproepen vanuit de internationale gemeenschap inclusief Nederland om hiervan af te zien; overwegende dat dit zal leiden tot een enorme humanitaire catastrofe; overwegende dat demissionair premier Rutte recentelijk heeft aangegeven dat een Israëlische inval van Rafah een "gamechanger" zou zijn voor het demissionaire kabinet met "grote politieke gevolgen"; verzoekt de regering zo spoedig mogelijk te komen tot een nationaal sanctiepakket tegen de Israëlische regering nu Rafah is binnengevallen; verzoekt de regering tevens in Europees verband te pleiten voor het optuigen van een effectief sanctiepakket tegen de Israëlische regering en gaat over tot de orde van de dag. Zij krijgt nr. 2087 was nr. 2044 (21501-20). Op verzoek van mevrouw Koekkoek stel ik voor haar gewijzigde motie (21501-20 nr. 2087 was nr. 2044) aan te houden. Daartoe wordt besloten. De voorzitter: Tot zover de stemmingen.De vergadering wordt enkele ogenblikken geschorst.