87 Stemming motie Voorjaarsnota 2022 Aan de orde is de stemming over een aangehouden motie ingediend bij het debat over de Voorjaarsnota 2022 te weten: - de motie-Stoffer/Van der Plas over het tolvrij maken van de Westerscheldetunnel per 2025 (36120 nr. 20). (Zie vergadering van 5 juli 2022.) De voorzitter: De motie-Stoffer/Van der Plas (36120 nr. 20) is in die zin gewijzigd dat zij thans luidt: Motie De Kamer gehoord de beraadslaging constaterende dat de Kamer heeft gevraagd om het zo spoedig mogelijk beÃ«indigen van de tolheffing bij de Westerscheldetunnel (motie-Alkaya/Van der Plas Kamerstuk 35570 nr. 67); overwegende dat voor de Westerscheldetunnel geen redelijke alternatieve route voorhanden is; overwegende dat het vervroegd tolvrij maken van de Westerscheldetunnel een positief kosten-bateneffect heeft en bijdraagt aan de sociaal-economische ontwikkeling van de regio Zuidwest-Nederland; verzoekt de regering uiterlijk op Prinsjesdag 2022 met een voorstel te komen voor het tolvrij maken van de Westerscheldetunnel per 2025 of zo snel als mogelijk en de dekking hiervoor bijvoorbeeld te zoeken in de beschikbare middelen voor nieuwe Regio Deals of door het inzetten van een deel van de hoger dan verwachte btw-opbrengsten of door het inzetten van een deel van de verwachte hogere gasbaten dan wel een alternatieve dekking te vinden tijdens de augustusbesluitvorming en gaat over tot de orde van de dag. Zij krijgt nr. 35 was nr. 20 (36120). Op verzoek van de heer Stoffer stel ik voor zijn gewijzigde motie (36120 nr. 35 was nr. 20) opnieuw aan te houden. Daartoe wordt besloten.