6 Regeling van werkzaamheden (stemmingen) De voorzitter: Er zijn een aantal leden die een motie willen aanhouden. Allereerst de heer Mohandis van de PvdA dan mevrouw Kröger en mevrouw Van Esch. De heer Mohandis (PvdA): Voorzitter. Ik zou de stemmingen onder punt 6 de stemmingen in verband met de Wijziging van de Mediawet 2008 in verband met het invoeren van een investeringsverplichting ten behoeve van Nederlands cultureel audiovisueel product en de stemmingen onder punt 7 de stemmingen over de moties ingediend bij de Wijziging van de Mediawet 2008 een week willen aanhouden. De voorzitter: Ik kijk even of daar bezwaar tegen is. Het voorstel is om de stemmingen over de Wijziging van de Mediawet en de daarover ingediende moties een week door te schuiven. Daar is geen bezwaar tegen. Dan gaan we op een later moment stemmen over punt 6 en 7. Mevrouw Kröger. Mevrouw Kröger (GroenLinks): Voorzitter. Bij de stemmingen onder punt 23 moties ingediend bij het tweeminutendebat Elektriciteitsnet energieinfrastructuur & RES wil ik mijn motie op stuk nr. 405 (29023) graag aanhouden. De voorzitter: Bij de stemmingen onder punt 23 wordt de motie op stuk nr. 405 aangehouden. Helemaal goed. Dan gaan we dat zo doen. Dan mevrouw Van Esch. Mevrouw Van Esch (PvdD): Dank voorzitter. Bij de stemmingen onder punt 10 moties ingediend bij het tweeminutendebat Ontwerpbesluit ter bescherming van de fysieke leefomgeving BES wil ik graag mijn motie op stuk nr. 391 aanhouden. De voorzitter: Dat is de motie-Van Esch/Van Raan. Helemaal goed. Op verzoek van mevrouw Van Esch stel ik voor haar motie (29383 nr. 391) aan te houden. Daartoe wordt besloten.