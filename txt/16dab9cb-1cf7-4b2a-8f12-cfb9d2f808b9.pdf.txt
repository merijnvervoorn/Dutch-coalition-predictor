14 Stemming motie Autobrief II Aan de orde is de stemming over een aangehouden motie ingediend bij het VAO Autobrief II te weten: - de motie-Grashoff/Van Tongeren over Volkswagen uitsluiten van aanbestedingen hangende het Europese onderzoek (32800 nr. 35). (Zie vergadering van 30 september 2015.) De voorzitter: De motie-Grashoff/Van Tongeren (32800 nr. 35) is in die zin gewijzigd dat zij thans luidt: Motie De Kamer gehoord de beraadslaging overwegende dat Volkswagen AG de testresultaten van zijn dieselvoertuigen bewust heeft gemanipuleerd en deze softwarefraude heeft toegegeven; overwegende dat de Aanbestedingswet 2012 de mogelijkheid biedt om deelname aan aanbestedingen in dit soort gevallen uit te sluiten aangezien sprake is van een oneerlijk concurrentievoordeel; verzoekt de regering om Volkswagen AG en eventuele andere autofabrikanten die dit betreft voorlopig uit te sluiten van aanbestedingen en bestellingen van voertuigen van Volkswagen AG op te schorten hangende het onderzoek vanuit Europa en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 40 was nr. 35 (32800). Ik stel vast dat wij hier nu over kunnen stemmen. In stemming komt de gewijzigde motie-Grashoff/Van Tongeren (32800 nr. 40 was nr. 35). De voorzitter: Ik constateer dat de aanwezige leden van de fracties van de Groep Kuzu/Öztürk D66 GroenLinks en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.