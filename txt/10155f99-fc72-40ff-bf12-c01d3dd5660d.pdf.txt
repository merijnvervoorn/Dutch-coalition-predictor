7 Stemmingen moties Hypotheekverstrekking Aan de orde zijn de stemmingen over moties ingediend bij het VAO Hypotheekverstrekking te weten: - de motie-Van der Linde/Albert de Vries over hypothecair krediet voor ouderen (32847 nr. 264); - de motie-Ronnes over de interpretatie van de verschillende regels voor hypotheekverstrekking (32847 nr. 265); - de motie-Ronnes/Omtzigt over hypotheekdelen omzetten naar een hypotheek met lagere maandlasten (32847 nr. 266); - de motie-Albert de Vries over overleg met banken om meer groepen in de samenleving te laten profiteren van de lage hypotheekrente (32847 nr. 267). (Zie vergadering van 6 september 2016.) De voorzitter: Op verzoek van de heer Ronnes stel ik voor zijn motie (32847 nr. 266) aan te houden. Daartoe wordt besloten. In stemming komt de motie-Van der Linde/Albert de Vries (32847 nr. 264). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie het CDA en de PVV voor deze motie hebben gestemd en de aanwezige leden van de fractie van de Groep Bontes/Van Klaveren ertegen zodat zij is aangenomen. In stemming komt de motie-Ronnes (32847 nr. 265). De voorzitter: Ik constateer dat deze motie met algemene stemmen is aangenomen. In stemming komt de motie-Albert de Vries (32847 nr. 267). De voorzitter: Ik constateer dat deze motie met algemene stemmen is aangenomen.