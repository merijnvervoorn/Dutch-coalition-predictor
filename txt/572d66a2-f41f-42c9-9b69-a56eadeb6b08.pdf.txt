25 Stemmingen moties begroting Economische Zaken (Economie en innovatie) Aan de orde zijn de stemmingen over aangehouden moties ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken (XIII) voor het jaar 2014  te weten: - de motie-Thieme/Van Gerven over subsidie voor megastallen (33400-XIII nr. 106); - de motie-Thieme over hervorming van de veehouderij (33400-XIII nr. 114); - de nader gewijzigde motie-Thieme over een verbod op de productie van snelgroeiende vleeskuikens (33400-XIII nr. 133). (Zie vergadering van 24 januari 2013.) De voorzitter: De nader gewijzigde motie-Thieme (33400-XIII nr. 133) is in die zin nogmaals nader gewijzigd dat zij thans luidt: Motie De Kamer gehoord de beraadslaging constaterende dat snelgroeiende vleeskuikens in de intensieve veehouderij lijden aan ernstige gezondheids- en welzijnsproblemen; verzoekt de regering uiteen te zetten hoe zij gaat toewerken naar een verbod op de productie van snelgroeiende vleeskuikens in Nederland en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 152 was nr. 133 (33400-XIII). Ik stel vast dat wij hier nu over kunnen stemmen. In stemming komt de motie-Thieme/Van Gerven (33400XIII nr. 106). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Thieme (33400-XIII nr. 114).De voorzitter: Ik constateer dat de aanwezige leden van de fracties van de SP de PvdD GroenLinks 50PLUS en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de nogmaals nader gewijzigde motieThieme (33400-XIII nr. 152 was nr. 133). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS en de PVV voor deze nogmaals nader gewijzigde motie hebben gestemd en de aanwezige leden van de overige fracties ertegen zodat zij is verworpen.