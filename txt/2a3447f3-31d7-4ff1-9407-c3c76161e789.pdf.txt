â€¢ De voorzitter: Ik dank de twee bewindslieden voor de antwoorden. Hiermee zijn wij gekomen aan het eind van het vragenuur. Wij gaan nu over naar het volgende agendapunt en dat is de beediging van een nieuwe collega de heer Harbers. Ik geef het woord aan de heer Jan de Vries tot het uitbrengen van verslag namens de commissie voor het onderzoek van de Geloofsbrieven. De heer Jan de Vries voorzitter der commissie: De commissie voor het onderzoek van de Geloofsbrieven heeft de stukken onderzocht die betrekking hebben op d heer M.G.J. Harbers te Rotterdam. De commissie is eenstemmig tot de conclusie gekomen dat hij terecht benoemd is verklaard tot lid van de Tweede Kamer der Staten-Generaal. De commissie stelt u daarom voor om hem toe te laten als lid van de Kamer. Daartoe dient hij wel eerst de eden af te leggen zoals die zijn voorgeschr ven bij de wet van 27 februari 1992 Staatsblad nr. 120. De commissie verzoekt u tot slot de Kamer voor te stellen het volledige rapport in de Handelingen op te nemen. De voorzitter: Ik dank namens de Kamer de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.)1 De voorzitter: De heer Harbers is in het gebouw der Kamer aanwezig om de voorgeschreven eden af te leggen. Ik verzoek de griffier hem binnen te leiden. Ik verzoek alle aanwezigen ook de aanwezigen op de publieke tribune om te gaan staan. Nadat de heer Harbers door de griffier is binnengeleid legt hij in handen van de voorzitter de bij de wet voorgeschreven eden af. De voorzitter: Het is mij een genoegen u als eerste te mogen feliciteren met uw lidmaatschap van deze Kamer Ik verzoek u de presentielijst te tekenen en in ons midden plaats te nemen. Ik stel voor dat wij na de stemmingen schorsen voor de felicitaties aan onze nieuwe collega. Daartoe wordt besloten. De voorzitter: Ik deel aan de Kamer mee dat het lid Wolbert zich heeft afgemeld. Deze mededeling wordt voor kennisgeving aangenomen De voorzitter: Ingekomen is een beschikking van de Voorzitters van de Eerste en de Tweede Kamer der State Generaal inzake aanwijzing van het lid Omtzigt tot lid en het lid Franken tot plaatsvervangend lid in de Parlementaire Vergadering van de Raad van Europa.Op de tafel van de Griffier ligt een lijst van ingekomen stukken. Op die lijst staan voorstellen voor de behandeling van deze stukken. Als voor het einde van de vergadering daartegen geen bezwaar is gemaakt neem ik aan dat daarmee wordt ingestemd. -