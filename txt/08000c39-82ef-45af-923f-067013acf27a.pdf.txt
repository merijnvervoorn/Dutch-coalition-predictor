15 Stemmingen moties Beleidsbrief nucleaire ontwapening en non-proliferatie Aan de orde zijn de stemmingen over moties ingediend bij het VAO Beleidsbrief nucleaire ontwapening en nonproliferatie te weten: - de motie-Sjoerdsma over het niet inzetten van financiële middelen voor modernisering (33783 nr. 8); - de motie-Sjoerdsma over beëindiging van de Nederlandse kernwapentaak voordat modernisering een feit is (33783 nr. 9). (Zie vergadering van 12 maart 2014.) De voorzitter: De motie-Sjoerdsma (33783 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat de NAVO een kernwapentaak zal houden zolang kernwapens op deze wereld aanwezig zijn; constaterende dat Nederland in NAVO-verband een kernwapentaak heeft; overwegende dat het wenselijk is nucleaire wapens waaronder de niet-strategische nucleaire wapens in Europa terug te dringen en uiteindelijk te elimineren; verzoekt de regering in NAVO-verband te pleiten voor de beëindiging van de Nederlandse kernwapentaak en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 10 was nr. 9 (33783). Ik stel vast dat wij hier nu over kunnen stemmen. In stemming komt de motie-Sjoerdsma (33783 nr. 8). De voorzitter: Ik constateer dat de aanwezige leden van de fracties van de SP de PvdD GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Sjoerdsma (33783 nr. 10 was nr. 9).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.