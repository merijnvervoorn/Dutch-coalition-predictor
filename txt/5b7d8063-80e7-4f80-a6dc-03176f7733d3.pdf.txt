35 Stemmingen moties MIRT Aan de orde zijn de stemmingen over aangehouden moties ingediend bij het debat over het MIRT te weten: - de motie-Smaling over een multimodaal regionaal bereikbaarheidsplan met inbreng van Utrecht Science Park (34550-A nr. 23); - de motie-Van Tongeren c.s. over opschorting van een definitief besluit over de A27 bij Amelisweerd (34550-A nr. 33); - de motie-Bisschop c.s. over een verbindingsboog van de A30 naar de A1 en een MIRT-onderzoek door de regio (34550-A nr. 41). (Zie notaoverleg van 28 november 2016.) De voorzitter: De motie-Bisschop c.s. (34550-A nr. 41) is in die zin gewijzigd dat zij thans is ondertekend door de leden Bisschop Bruins Van Helvert Visser en Hoogland en luidt: Motie De Kamer gehoord de beraadslaging constaterende dat de verkeerslichten bij het knooppunt A1/A30 ervoor zorgen dat dit knooppunt in de file-top vijf van de ANWB staat; overwegende dat onderzoek uitwijst dat oponthoud bij knooppunt A1/A30 jaarlijks voor bijna 10 miljoen euro financiële schade zorgt; overwegende dat de regio Food Valley een economische en innovatieve topregio vormt en dat een goede bereikbaarheid van belang is om deze positie te handhaven; overwegende dat de regio bereid is om ten minste 25 miljoen euro te investeren; overwegende dat de provincie Gelderland pas komend voorjaar een besluit zal nemen over een regionale bijdrage voor de aanpak van dit knelpunt; overwegende dat de regio bereid is om zelf een MIRTonderzoek te starten om de problematiek en nut en noodzaak van structurele verbeteringen te onderzoeken; verzoekt de regering zich in te zetten voor de realisering van de aanleg van een verbindingsboog tussen de A30 en de A1 richting Apeldoorn en verbetering van de verbindingsboog van Amersfoort richting Ede en daartoe in overleg te treden met de overheden en andere belanghebbenden in de regio met als doel dat er in het voorjaar van 2017 duidelijkheid gegeven wordt over planning en financiering;verzoekt de regering tevens in te stemmen met de start van een MIRT-onderzoek door de regio en in het kader van de uitkomsten daarvan en de uitkomsten van het NMCA 2017 tot een overwogen beslissing te komen voor de realisatie van structurele maatregelen voor het hele knooppunt en gaat over tot de orde van de dag. Zij krijgt nr. 51 was nr. 41 (34550-A). Ik stel vast dat wij hier nu over kunnen stemmen. In stemming komt de motie-Smaling (34550-A nr. 23). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de Groep Kuzu/Öztürk en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Tongeren c.s. (34550-A nr. 33). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein en de ChristenUnie en de leden Ypma en Tanamal van de fractie van de PvdA voor deze motie hebben gestemd en de overige leden van de fractie van de PvdA en de aanwezige leden van de overige fracties ertegen zodat zij is verworpen. In stemming komt de gewijzigde motie-Bisschop c.s. (34550A nr. 51 was nr. 41). De voorzitter: Ik constateer dat de aanwezige leden van de fracties van de SP de PvdA GroenLinks D66 Van Vliet 50PLUS Klein de Groep Kuzu/Öztürk Houwers Monasch de VVD de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de fractie van de PvdD ertegen zodat zij is aangenomen.