14 Stemming motie Buitengewone Europese top van 20 februari 2020 Aan de orde is de stemming over een aangehouden motie ingediend bij het debat over de buitengewone Europese top van 20 februari 2020 te weten: - de gewijzigde motie-Ouwehand c.s. over het intrekken van de steun voor het Mercosur-verdrag (21501-20 nr. 1521 was nr. 1517). (Zie vergadering van 19 februari 2020.) In stemming komt de gewijzigde motie-Ouwehand c.s. (21501-20 nr. 1521 was nr. 1517). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS de SGP de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. Mevrouw Ouwehand. Mevrouw Ouwehand (PvdD): Voorzitter u hield het even spannend maar de motie is aangenomen. Ik wil heel graag van het kabinet weten hoe het de motie gaat uitvoeren. Ik dank iedereen voor de steun. De voorzitter: Ik stel voor het stenogram van dit deel van de vergadering door te geleiden naar het kabinet.