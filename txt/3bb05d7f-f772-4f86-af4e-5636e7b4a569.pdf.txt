13 Stemmingen herbenoeming substituut-ombudsmannen Aan de orde zijn de stemmingen in verband met de brief van de vaste commissie voor Binnenlandse Zaken over de herbenoeming van de drie zittende substituut-ombudsmannen ( 33264 nr. 3 ). De voorzitter: Ik stel voor conform het voorstel van de vaste commissie te besluiten en de heer mr. F.J.W.M. van Dooren en mevrouw mr. A. Stehouwer te herbenoemen tot substituut-ombudsman en de heer M.L.M. Dullaert te herbenoemen tot substituut-ombudsman tevens Kinderombudsman. Daartoe wordt besloten. De heer Bosma (PVV): De stemmingen zijn al geweest maar wij willen toch worden geacht ertegen gestemd te hebben. De voorzitter: Daar zullen we aantekening van maken.