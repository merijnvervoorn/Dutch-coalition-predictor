5 Regeling van werkzaamheden De voorzitter: Aan de orde is de regeling van werkzaamheden. Ik stel voor dinsdag 6 december ook te stemmen over: - een verslag van de commissie voor de Verzoekschriften en de Burgerinitiatieven (36253 nr. 1); - de ingediende moties bij het notaoverleg over het MIRT en het wetgevingsoverleg Media. Ik stel voor toe te voegen aan de agenda van de Kamer het tweeminutendebat Onderwijs aan vluchtelingen p.o./vo/mbo/h.o. (CD d.d. 30/11) met als eerste spreker het lid Westerveld van GroenLinks. Ik deel aan de Kamer mede dat de Bouwbegeleidingscommissie tot haar voorzitter heeft gekozen de heer Aartsen. Gefeliciteerd! Wellicht klinkt er enige ironie in mijn stem maar goed. Het Presidium heeft de recessen tot en met het zomerreces 2024 vastgesteld. Deze zullen op de agenda van de Kamer worden vermeld. Weer een belangrijke doorbraak! Op verzoek van de leden Geurts en Bouchallikh stel ik voor hun motie op stuk nr. 17 (35742) opnieuw aan te houden. Overeenkomstig de voorstellen van de voorzitter wordt besloten.