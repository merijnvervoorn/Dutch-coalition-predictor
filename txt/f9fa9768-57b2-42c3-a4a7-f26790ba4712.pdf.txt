5 Regeling van werkzaamheden De voorzitter: Ik stel voor dinsdag a.s. ook te stemmen over de moties ingediend bij het notaoverleg over de evaluatie van de uitwerking van de nieuwe staatkundige structuur inzake Bonaire Sint-Eustatius en Saba en bij het wetgevingsoverleg over het jaarverslag van het ministerie van Economische Zaken en het Diergezondheidsfonds 2015. Voorts stel ik voor vast te stellen dat voor zover het deze Kamer betreft instemming is verkregen met de ontwerpEU-besluiten inzake huwelijksvermogensrecht en geregistreerde partnerschappen zoals toegezonden bij de brief van de minister van Veiligheid en Justitie van 30 mei 2016 (32317 nr. 417). Ik stel voor het volgende wetsvoorstel toe te voegen aan de agenda van de Kamer: - Goedkeuring van de op 19 februari 2013 te Brussel tot stand gekomen Overeenkomst betreffende een eengemaakt octrooigerecht (Trb. 2013 92 en 2016 1) (34411). Overeenkomstig de voorstellen van de voorzitter wordt besloten. De voorzitter: Hiermee zijn we aan het eind gekomen van de regeling van werkzaamheden. Iedereen staat verbaasd te kijken. Het is dan ook een uitzondering dat er geen verzoeken zijn. Pieter Omtzigt is vrij hoor ik.