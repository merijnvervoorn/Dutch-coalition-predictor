23 Stemmingen Samenvoeging gemeenten Aan de orde zijn de stemmingen in verband met het wetsvoorstel Samenvoeging van de gemeenten Dirksland Goedereede Middelharnis en Oostflakkee (33175) en over: - de motie-Wiegman-van Meppelen Scheppink c.s. over de bezwaren en reserves van Goedereede (33175 nr. 8). (Zie wetgevingsoverleg van 16 april 2012.) In stemming komt het wetsvoorstel. De voorzitter: Ik constateer dat de aanwezige leden van de fracties van de PvdD de PvdA GroenLinks D66 de VVD het CDA en het lid Brinkman voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. Ik geef gelegenheid tot het afleggen van een stemverklaring achteraf. Mevrouw Wiegman-van Meppelen Scheppink (ChristenUnie): Voorzitter. De fractie van de ChristenUnie heeft uiteindelijk besloten tegen dit wetsvoorstel te stemmen. Dat is geen stem tegen Middelharnis Dirksland en Oostflakkee of een stem voor Goedereede. Het is namelijk niet aan de Kamer om het inhoudelijke werk van gemeenten of provincies over te doen. De Kamer heeft wel de taak om te toetsen of een herindelingsvoorstel voldoet aan het kader dat daarvoor geldt. Mijn fractie heeft de minister hierover gisteren kritisch bevraagd. We kunnen niet anders dan concluderen dat de minister onzorgvuldig handelt door twee verschillende beleidskaders te hanteren. In het hernieuwd beleidskader staat dat de provincie slechts in uitzonderlijke gevallen een herindeling mag initiëren terwijl daar nu geen sprake van lijkt te zijn. Bovendien stelt de minister dat een herindeling pas aan de orde is indien dit het enige reële alternatief is. Ook dat heeft de minister niet inhoudelijk kunnen onderbouwen. Nu met het wetsvoorstel is ingestemd door een meerderheid van de Kamer spreekt de ChristenUnie de wens uit dat er ook een meerderheid zal zijn voor de motie waarover wij nu gaan stemmen als handreiking om een serieuze poging te doen om de inhoudelijke bezwaren van de gemeente Goedereede te helpen wegnemen binnen de nieuw te vormen gemeente. In stemming komt de motie-Wiegman-van Meppelen Scheppink c.s. (33175 nr. 8). De voorzitter: Ik constateer dat de aanwezige leden van de fracties van de PvdD GroenLinks de SGP de ChristenUnie de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen.