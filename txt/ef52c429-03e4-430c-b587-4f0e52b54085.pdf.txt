6 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor dinsdag 15 mei ook te stemmen over de aangehouden motie-Paternotte (34899 nr. 3). Ik stel voor toestemming te geven voor het houden van wetgevingsoverleg met stenografisch verslag: - aan de vaste commissie voor Binnenlandse Zaken op maandag 11 juni van 11.00 tot 17.00 uur over de Raming van de Kamer voor het jaar 2019; - aan de vaste commissie voor Landbouw Natuur en Voedselkwaliteit op maandag 2 juli van 10.00 tot 13.30 uur over de initiatiefnota van het lid De Groot "Een duurzame toekomst voor vis en visser" (34526); - aan de vaste commissie voor Justitie en Veiligheid op maandag 14 mei van 13.00 tot 18.00 uur over de Wet gebruik van passagiersgegevens voor de bestrijding van terroristische en ernstige misdrijven (34861). Ik stel voor de volgende stukken van de stand van werkzaamheden af te voeren: 30999-4; 32023-4; 28996-13; 2018Z06584; 2018Z06341; 30420270; 28676-282; 28676-286; 33625-257; 23432-446; 23432444; 23432-445; 23432-447; 30111-107; 30111-106; 2875068; 34775-IIB-5; 33340-17; 34775-VIII-128; 34270-32; 25087192; 34616-3; 29279-418; 34862-2; 21501-02-1859; 34775-A62; 23987-224; 32847-343; 34775-VII-65; 29826-97; 21501-33698; 21501-33-693; 30175-289; 31305-238; 22112-2446; 31305237; 30196-570; 30821-43; 34734-27; 34270-31; 2018Z05339; 2018Z05040; 30420-262; 2016Z08888; 2017Z11434; 3280238; 33227-14; 33227-13; 31865-105; 34426-32; 34426-31; 32140-32; 32140-30; 32140-31; 31016-107; 32805-60; 31016105; 31765-292; 31016-103; 31016-104; 31765-284; 3280557; 34550-VIII-131; 29240-74; 29240-75; 29240-76; 29279-421; 29279-423; 33861-28; 29279-424; 29279-420; 29279-417; 29279-401; 29279-405; 29279-400; 33118-95; 29279-391; 29279-383; 34550-VI-108; 29664-189; 2018Z07153; 23987227; 21501-28-170; 21501-28-171; 34526-4; 33499-4; 29538244; 29214-75; 32851-35; 32851-36; 22112-2421; 26643-532; 32336-69; 29279-422; 29279-408; 33118-97; 33118-98; 31016102; 31765-267; 31016-101; 25424-347; 32805-47; 34104-122; 34300-XVI-153; 31765-197; 27529-155; 29538-248; 2018Z02208; 29279-381; 33118-99; 29279-380; 33118-102; 29279-369; 29279-364; 24804-96; 2018Z06581; 29383-296; 32813-167; 2018Z07210; 32623-215 en 34775-V-66. Ik deel mee dat de volgende aangehouden moties zijn vervallen: 34717-20; 34717-21; 31288-610; 34769-11; 28165-279; 33037266; 33861-27; 31839-610; 32847-322; 34735-17; 32813-161; 33529-444; 33529-446; 21501-20-1291; 24515-424; 29398-585 en 31289-360. Ik stel de Kamer voor om de Algemene Politieke Beschouwingen dit jaar te houden op woensdag 19 en vrijdag 21 september.Ik stel voor toe te voegen aan de agenda van de Kamer: - het VAO Voortgang grensoverschrijdende samenwerking met als eerste spreker mevrouw Özütok namens GroenLinks; - het VAO Integrale aanpak veiligheid en integriteit met als eerste spreker mevrouw Belhaj namens D66. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Van Rooijen namens 50PLUS. Meneer Van Rooijen u kunt uw verzoek ook aan de interruptiemicrofoon doen. De heer Van Rooijen (50PLUS): Ik zou graag vanmiddag nog een VAO hebben over de Ecofin. De voorzitter: Dan zullen we dit VAO toevoegen aan de … De heer Van Rooijen (50PLUS): Om een motie in te dienen maar geen stemming. De voorzitter: Geen stemming? De heer Van Rooijen (50PLUS): Nee. Dat heb ik zojuist meegedeeld. De voorzitter: Goed maar het VAO kan ook na het reces. Of moet het vandaag? De heer Van Rooijen (50PLUS): Ja het moet eigenlijk wel vandaag. De voorzitter: Waarom? De heer Van Rooijen (50PLUS): Omdat woensdag het MFK bekend wordt en wij voor 2 mei het signaal willen geven met de motie wat de Kamer hiervan vindt maar de stemming kan wel daarna. De voorzitter: Goed dus we gaan een VAO houden voor het indienen van een motie zonder stemming. De heer Weverling.De heer Weverling (VVD): Ik ben er niet op uit om stemmingen daarover te hebben. Maar als er niet gestemd wordt weten we toch niet hoe de Kamer erover denkt? De voorzitter: Straks gaat de heer Van Rooijen zeggen dat we toch gaan stemmen. De heer Van Rooijen (50PLUS): Ik probeer de collega's ter wille te zijn zodat ze nog na kunnen denken. Als we op woensdag weten wat de Commissie wel of niet voorlegt — daar maak ik me grote zorgen over — kunnen we een definitief standpunt innemen. Als het voorstel er niet is dan is er een nieuwe situatie. Maar ik houd er serieus rekening mee dat dat voorstel dat onzinnige voorstel er wel zou kunnen liggen. Vandaar. De voorzitter: Dan geef ik nu het woord aan de heer Van Raan namens de Partij voor de Dieren. De heer Van Raan (PvdD): Voorzitter dank u wel. Een jaar nadat wij op de vingers getikt zijn door Europa over de Vogelrichtlijn en de Habitatrichtlijn dat de verbeterplannen te weinig zijn uitgevoerd en een halfjaar na de brief van de minister hierover waarin ze constateert dat de doelstellingen omhooggaan en dat er nauwer moet worden samengewerkt met de provincies worden we er nu naar aanleiding van een artikel in Trouw weer aan herinnerd dat het niet goed is. We slagen er nog steeds niet in de natuur voldoende te beschermen. Daar willen we heel graag een debat over. Dank u wel. De heer Weverling (VVD): Voorzitter. Ik vind het wel wat snel binnen een jaar om er dan gelijk een debat over te voeren. Misschien moet die brief als een soort wake-upcall worden gezien. Laten we eerst eens een brief van de minister erover krijgen. Dat lijkt mij voldoende. De voorzitter: Dus geen steun. De heer Geurts. De heer Geurts (CDA): Voorzitter geen steun. Er komt een brief neem ik aan. Die kunnen we gewoon betrekken bij een nog te plannen algemeen overleg Natuur. Natuur loopt niet weg volgens mij. De heer Futselaar (SP): Voorzitter. Natuur loopt niet weg maar sterft wel langzaam uit in Nederland inclusief in onze wateren. De heer Van Raan (PvdD): Precies!De heer Futselaar (SP): Wat ons betreft is de urgentie wel zo groot dat we hier onlangs de lange lijst debatten die we staan hebben toch een debat over moeten voeren. Dus steun. De heer De Groot (D66): Als het klopt is het natuurlijk zeer zorgwekkend. Ik ben dus zeer benieuwd wat de minister hiervan vindt. Dus eerst een brief en dan kijken we. De heer Moorlag (PvdA): Voorzitter. We eisen van alle EU-lidstaten dat ze voldoen aan de Europese begrotingsregels en er wordt toch wel een loopje genomen met de natuurregels dus steun voor dit debat. De heer Bruins (ChristenUnie): De urgentie lijkt me zo groot dat dit bij een AO behandeld kan worden. Dan kan het sneller. De voorzitter: Meneer Van Raan. De heer Van Raan (PvdD): Voorzitter ik zit even te kijken. Ik probeer ook even de opmerking van de ChristenUnie te duiden. De voorzitter: Nou liever niet. Duiden doen we in een debat. De heer Van Raan (PvdD): Dat begrijp ik maar we vragen juist een debat aan omdat er voorlopig geen AO hierover gepland is. De voorzitter: Dan moet u dat in de commissie aanvragen. De heer Van Raan (PvdD): Ik wil de heer Bruins vragen of hij dan toch misschien een debat wil steunen want dan hebben we 30 leden. De voorzitter: Nee dat heeft de heer Bruins al gezegd. De heer Bruins (ChristenUnie): Ik verwacht dat het juist via een procedurevergadering in de commissie sneller aan bod zal komen. De voorzitter: Dank u wel.De heer Van Raan (PvdD): Graag een brief dan. Dank u wel. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde gekomen van deze regeling van werkzaamheden. De vergadering wordt van 12.43 uur tot 12.49 uur geschorst.