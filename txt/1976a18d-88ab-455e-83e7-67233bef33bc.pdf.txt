37 Stemming brief Onderzoeksopdracht herziening Wet op de parlementaire enquête Aan de orde is de stemming in verband met de brief van het Presidium over het verbreden van de onderzoeksopdracht van de tijdelijke commissie Herziening Wet op de parlementaire enquête (33812 nr. 2). De voorzitter: Ik stel voor conform het voorstel van het Presidium te besluiten en in te stemmen met het verzoek van de commissie voor de Werkwijze om de onderzoeksopdracht van de Tijdelijke commissie herziening Wet op de parlementaire enquête te verbreden in die zin dat door deze commissie ook de mogelijkheden en randvoorwaarden van het horen onder ede buiten de parlementaire enquête worden onderzocht. Daartoe wordt besloten.