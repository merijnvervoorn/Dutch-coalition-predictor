31 Stemming motie Armoede- en schuldenbeleid Stemming motie Armoede- en schuldenbeleid Aan de orde is de stemming over een aangehouden motie ingediend bij het tweeminutendebat Armoede- en schuldenbeleid te weten: - de motie-Palmen/Mohandis over de vermogensgrenzen van lokale belastingen gelijkstellen aan de vermogensgrenzen van de Participatiewet (24515 nr. 742). (Zie vergadering van 28 februari 2024.) De voorzitter: De motie-Palmen/Mohandis (24515 nr. 742) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat lokale heffingen verhoogd worden met gemiddeld 85%; constaterende dat mensen die amper rond kunnen komen niet in aanmerking komen voor een kwijtschelding wanneer zij een bescheiden spaarpot hebben omdat de vermogensgrenzen voor lokale belastingen lager liggen dan de vermogensgrenzen in de Participatiewet; constaterende dat artikel 255 vierde lid van de Gemeentewet en artikel 144 Waterschapswet voor gemeenteraden en waterschappen de bevoegdheid schept om ruimere vermogensnormen te hanteren voor kwijtschelding van gemeentelijke belastingen; overwegende dat het Nibud het belang van een financiële buffer benadrukt omdat dit problemen voorkomt op individueel en op maatschappelijk niveau en dat sparen daarom niet afgestraft zou moeten worden; verzoekt de regering de Kamer te informeren over de wettelijke mogelijkheden en implicaties voor het volledig gelijktrekken van de vermogensgrenzen en daarbij de maatschappelijke opbrengsten van de preventieve werking van een financiële buffer mee te nemen; verzoekt de regering de Regelingen in afwachting van het onderzoek overeenkomstig de resultaten uit dit onderzoek zo spoedig mogelijk te bepalen dat de vermogensnorm voor kwijtschelding mogelijk verruimd kan worden tot maximaal de vermogensnorm in de Participatiewet en gaat over tot de orde van de dag. Zij krijgt nr. 761 was nr. 742 (24515).Ik stel vast dat wij hier nu over kunnen stemmen. In stemming komt de nader gewijzigde motie-Palmen/Mohandis (24515 nr. 761 was nr. 742). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA BBB FVD en de PVV voor deze nader gewijzigde motie hebben gestemd en de leden van de overige fracties ertegen zodat zij is aangenomen.