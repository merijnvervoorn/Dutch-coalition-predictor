29 Stemming motie Economische Zaken en Diergezondheidsfonds 2016 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken en het Diergezondheidsfonds voor het jaar 2016 te weten: - de gewijzigde motie-Koser Kaya/De Liefde over een eensluidend kader voor voedselkeurmerken (34300-XIII nr. 158 was nr. 125). (Zie vergadering van 3 december 2015.) De voorzitter: De gewijzigde motie-Koser Kaya/De Liefde (34300-XIII nr. 158 was nr. 125) is in die zin nader gewijzigd dat zij thans luidt: Motie De Kamer gehoord de beraadslaging van mening dat voedselkeurmerken tot doel hebben consumenten in staat te stellen een bewuste keuze te maken op basis van objectieve informatie; constaterende dat consumenten met een onoverzichtelijk woud aan voedselkeurmerken te maken hebben op het gebied van gezondheid duurzaamheid en dierenwelzijn; verzoekt de regering samen met de producenten- ketenen consumentenorganisaties een eensluidend kader te ontwikkelen waaraan voedselkeurmerken moeten voldoen op het gebied van gezondheid duurzaamheid en dierenwelzijn; verzoekt de regering tevens aan de producenten- ketenen consumentenorganisaties en deskundigen te vragen om te komen tot een eenduidiger voedselkeurmerksysteem waarbij fors wordt gesnoeid in het woud aan keurmerken en daarbij de Britse ervaringen op het gebied van een vrijwillig systeem te betrekken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 168 was nr. 158 (34300-XIII). Ik neem aan dat er gelijk over deze nader gewijzigde motie kan worden gestemd. In stemming komt de nader gewijzigde motie-Koser Kaya/De Liefde (34300-XIII nr. 168 was nr. 158).De voorzitter: Ik constateer dat deze nader gewijzigde motie met algemene stemmen is aangenomen.