32 Stemmingen moties Duurzaam vervoer Aan de orde zijn de stemmingen over moties ingediend bij het tweeminutendebat Duurzaam vervoer te weten: - de motie-Koerhuis over huiseigenaren en huurders met een eigen garagebox en vve's met een parkeergarage uit de ladder van laden halen (31305 nr. 354); - de motie-Alkaya c.s. over alles in het werk stellen om een verdere verschraling van de dienstregeling in het openbaar vervoer te voorkomen (31305 nr. 355); - de motie-Van Ginneken over inventariseren of meer gemeenten bereid zijn een zero-emissiezone in te voeren (31305 nr. 356); - de motie-De Hoop c.s. over in kaart brengen hoeveel steun er per regio nodig is om de dienstregeling overeind te houden (31305 nr. 357); - de motie-De Hoop/Alkaya over voorkomen dat inwoners van landelijke gebieden onevenredig hoge kosten moeten betalen ten opzichte van het huidige systeem (31305 nr. 358). (Zie vergadering van 6 juli 2022.) De voorzitter: De motie-Alkaya c.s. (31305 nr. 355) is in die zin gewijzigd dat zij thans luidt: Motie De Kamer gehoord de beraadslaging constaterende dat tientallen vervoerders vakbonden milieuorganisaties en lokale bestuurders waarschuwen voor het verdwijnen van tot wel een derde van het openbaar vervoer in ons land indien er geen nationaal vangnet komt voor het jaar 2023; overwegende dat er nog voor het zomerreces van de Tweede Kamer een duidelijk politiek signaal nodig is om te voorkomen dat dienstregelingen ernstig verschralen onder meer vanwege de planning van dienstregelingen; spreekt uit dat ernstige verschraling van de dienstregeling in het openbaar vervoer onwenselijk is; verzoekt de regering alles in het werk te stellen om dit te voorkomen en gaat over tot de orde van de dag. Zij krijgt nr. 359 was nr. 355 (31305). Ik stel vast dat wij hier nu over kunnen stemmen. In stemming komt de motie-Koerhuis (31305 nr. 354).De voorzitter: Ik constateer dat de leden van de fracties van BIJ1 Volt DENK Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Alkaya c.s. (31305 nr. 359 was nr. 355). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van Ginneken (31305 nr. 356). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Hoop c.s. (31305 nr. 357). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. De heer De Hoop nu uw motie is aangenomen. De heer De Hoop (PvdA): Ik zou graag horen hoe het kabinet deze motie gaat uitvoeren omdat die ontraden was. De voorzitter: Dank u wel. We zullen dit doorgeleiden naar het kabinet. In stemming komt de motie-De Hoop/Alkaya (31305 nr. 358). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 FVD en Groep Van Haga voor deze motie hebben gestemd en de leden van de fractie van de PVV ertegen zodat zij is aangenomen.