4 Regeling van werkzaamheden De voorzitter: Dan hebben we nu een korte regeling van werkzaamheden. Ik stel voor dinsdag 2 juni aanstaande ook te stemmen over drie wetsvoorstellen inzake voorstellen tot veranderingen in de Grondwet: - het wetsvoorstel Verklaring dat er grond bestaat een voorstel in overweging te nemen tot verandering in de Grondwet strekkende tot het doen vervallen van additionele artikelen die zijn uitgewerkt (35417); - het wetsvoorstel Verklaring dat er grond bestaat een voorstel in overweging te nemen tot verandering in de Grondwet strekkende tot het opnemen van een bepaling over een door niet-ingezetenen gekozen kiescollege voor de verkiezing van de Eerste Kamer der Staten-Generaal (35418); - het wetsvoorstel Verklaring dat er grond bestaat een voorstel in overweging te nemen tot verandering in de Grondwet van de bepaling inzake veranderingen in de Grondwet (herijking Grondwetsherzieningsprocedure) (35419). Ik stel tevens voor dinsdag 2 juni aanstaande ook te stemmen over: - de moties ingediend bij het notaoverleg over de initiatiefnota van de leden Segers en Marijnissen over een Actieplan arbeidsmigratie. Ik deel aan de Kamer mee dat de fractie van GroenLinks bij de stemmingen op 26 mei jongstleden over de motie-Beckerman c.s. (35409 nr. 10) geacht wenst te worden vóór deze motie te hebben gestemd. Op verzoek van de fractie van D66 benoem ik: - in de vaste commissie voor Binnenlandse Zaken het lid Sneller tot lid in de bestaande vacature en het lid Paternotte tot plaatsvervangend lid in plaats van het lid Sneller en het lid Van Beukering-Huijbregts in plaats van het lid Van Weyenberg; - in de vaste commissie voor Koninkrijksrelaties het lid Sneller tot plaatsvervangend lid in de bestaande vacature; - in de algemene commissie voor Buitenlandse Handel en Ontwikkelingssamenwerking het lid Schonis tot plaatsvervangend lid in de bestaande vacature; - in de vaste commissie voor Europese Zaken het lid Paternotte tot plaatsvervangend lid in de bestaande vacature; - in de vaste commissie voor Justitie en Veiligheid het lid Van Beukering-Huijbregts tot lid in de bestaande vacature; - in de vaste commissie voor Financiën het lid Raemakers tot plaatsvervangend lid in plaats van het lid Van BeukeringHuijbregts; - in de vaste commissie voor Volksgezondheid Welzijn en Sport het lid Raemakers tot lid in plaats van het lid Van Beukering-Huijbregts;- in de commissie voor de Verzoekschriften en de Burgerinitiatieven het lid Raemakers tot lid in de bestaande vacature. Overeenkomstig de voorstellen van de voorzitter wordt besloten.