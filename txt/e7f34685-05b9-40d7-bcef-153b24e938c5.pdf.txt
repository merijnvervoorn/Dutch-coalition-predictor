10 Stemmingen moties Dierproeven Aan de orde zijn de stemmingen over moties ingediend bij het VAO Dierproeven te weten: - de motie-Graus over een stappenplan om te komen tot proefdiervrije methoden (32336 nr. 47); - de motie-Graus over het aan opvangcentra overdragen van op voorraad verblijvende proefapen (32336 nr. 49); - de motie-Graus over een plan van aanpak voor de afbouw van het aantal aapjes in het BPRC (32336 nr. 50); - de motie-Wassenberg over het overdragen van vijf javaapen door het BPRC aan Stichting AAP (32336 nr. 51); - de motie-Wassenberg over het bevorderen van de validatie van alternatieven voor dierproeven (32336 nr. 52); - de motie-Wassenberg over een extra investering ten behoeve van onderzoek naar en validatie van alternatieven voor dierproeven (32336 nr. 53); - de motie-Jasper van Dijk over een taskforce proefdierreductie (32336 nr. 54); - de motie-Jasper van Dijk over een voorstel voor een heffing op proefdieren (32336 nr. 55); - de motie-Van Dekken/Rudmer Heerema over onderzoek naar afbouw naar nul van proeven op niet-humane primaten in het BPRC (32336 nr. 56). (Zie vergadering van 22 maart 2016.) De voorzitter: De motie-Van Dekken/Rudmer Heerema (32336 nr. 56) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 57 was nr. 56 (32336). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat proeven met niet-humane primaten een bijdrage leveren aan de ontwikkeling van medicijnen en de bestrijding van ernstige ziekten; overwegende dat met het oog op dierenwelzijn proeven met niet-humane primaten zo veel mogelijk beperkt dienen te worden tot onderzoek dat strikt noodzakelijk is voor de bestrijding van levensbedreigende ziekten en uitbraken van infectieziekten die de volksgezondheid bedreigen; verzoekt de regering door een onafhankelijke commissie te laten onderzoeken hoe er zo snel mogelijk gekomen kan worden tot een afbouw van proeven op niet-humane primaten naar nul in het BPRC en andere onderzoekscentra zon-der dat dit gevolgen heeft voor het onderzoek dat strikt noodzakelijk is voor de bestrijding van levensbedreigende ziekten en uitbraken van infectieziekten die de volksgezondheid bedreigen; verzoekt de regering tevens op basis van dit onderzoek een plan van aanpak op te stellen en dit te voorzien van een tijdpad met daarin meetbare doelen en deze voor de behandeling van de begroting voor 2017 met de Kamer te delen en gaat over tot de orde van de dag. De voorzitter: Ik geef gelegenheid tot het afleggen van een stemverklaring vooraf. De heer Wassenberg (PvdD): Voorzitter. De PvdA en de VVD vragen in de motie op stuk nr. 56 om een onafhankelijke commissie die een afbouw van proeven in het BPRC gaat bekijken en een tijdpad daarvoor gaat opstellen. De Partij voor de Dieren pleit al jaren voor sluiting van het apenproefdiercentrum. Maar de PvdA en de VVD gaan er in hun overwegingen bij de motie ten onrechte van uit dat proeven met niet-humane primaten een belangrijke bijdrage leveren aan de ontwikkeling van medicijnen en de bestrijding van ernstige ziekten. Die claim is ongegrond en zorgt al jaren voor vertraging in de afbouw van proeven op dieren. We hechten er waarde aan om dat gemarkeerd te hebben en zullen met deze aantekening de motie steunen. Het allerbelangrijkst is immers de doelstelling van de motie die toewerkt naar het afbouwen van het BPRC. In stemming komt de motie-Graus (32336 nr. 47). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Van Vliet Houwers Klein de VVD de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Graus (32336 nr. 49). De voorzitter: Ik constateer dat de aanwezige leden van de fracties van de SP de PvdD en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (32336 nr. 50). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de SGP de ChristenUnie en de PVV voor deze motie hebben gestemden de aanwezige leden van de overige fracties ertegen zodat zij is verworpen. In stemming komt de motie-Wassenberg (32336 nr. 51). De voorzitter: Ik constateer dat de aanwezige leden van de fracties van de SP de PvdD de PvdA GroenLinks 50PLUS de Groep Kuzu/Öztürk de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. De heer Wassenberg (PvdD): Ik zou graag een brief van het kabinet ontvangen over de uitvoering van de aangenomen motie op stuk nr. 51. De voorzitter: Ik stel voor om het stenogram van dit deel van de vergadering door te geleiden naar het kabinet. In stemming komt de motie-Wassenberg (32336 nr. 52). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk de SGP de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Wassenberg (32336 nr. 53). De voorzitter: Ik constateer dat de aanwezige leden van de fracties van de SP de PvdD GroenLinks de Groep Kuzu/Öztürk en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (32336 nr. 54). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (32336 nr. 55). De voorzitter: Ik constateer dat de aanwezige leden van de fracties van de SP de PvdD GroenLinks en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Dekken/Rudmer Heerema (32336 nr. 57 was nr. 56).De voorzitter: Ik constateer dat deze gewijzigde motie met algemene stemmen is aangenomen.