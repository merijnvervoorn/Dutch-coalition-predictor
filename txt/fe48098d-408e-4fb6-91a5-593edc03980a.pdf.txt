10 Stemming motie Wetenschapsbeleid Aan de orde is de stemming over een aangehouden motie ingediend bij het VAO Wetenschapsbeleid te weten: - de motie-Van Meenen/Mei Li Vos over de structurele bijdrage van 8 miljoen voor SURF (31288 nr. 428). (Zie vergadering van 2 april 2015.) De voorzitter: De motie-Van Meenen/Mei Li Vos (31288 nr. 428) is in die zin gewijzigd dat zij thans luidt: Motie De Kamer gehoord de beraadslaging overwegende dat SURF met zijn ICT-infrastructuur cruciaal is voor de Nederlandse kenniseconomie en de Nederlandse wetenschap in het bijzonder; overwegende dat het kabinet in 2009 de aanbevelingen van het ICTRegie-rapport heeft omarmd en de gezamenlijke regie voor de ICT-infrastructuur bij SURF heeft ondergebracht; overwegende dat de ministeries van OCW en EZ bij nadere uitwerking van het ICTRegie-rapport in 2010 het benodigde innovatiebudget hebben vastgesteld op structureel minimaal 30 miljoen euro per jaar op te brengen door de ministeries van EZ en OCW; constaterende dat de structurele bijdrage van 8 miljoen euro nog niet gerealiseerd is door EZ dat hierdoor investeringen achterlopen de ICT-infrastructuur achteruitgaat en hiermee de cruciale rol van SURF in het gedrang komt; roept de regering op te bezien of er ruimte is op de begroting om de financiering van SURF uit te breiden en achterlopende investeringen in te halen en de Kamer hierover voor de Voorjaarsnota te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 431 was nr. 428 (31288). Ik stel vast dat wij hier nu over kunnen stemmen. In stemming komt de gewijzigde motie-Van Meenen/Mei Li Vos (31288 nr. 431 was nr. 428).De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.