7 Regeling van werkzaamheden (stemmingen) De voorzitter: Mevrouw Westerveld. Mevrouw Westerveld (GroenLinks): Voorzitter. Voor we gaan stemmen wil ik graag een motie aanhouden. Dat is de motie op stuk nr. 355 (31322) over het aantal vierkante meters binnenruimte. De voorzitter: Op verzoek van mevrouw Westerveld stel ik voor haar motie (31322 nr. 355) aan te houden. Daartoe wordt besloten. De voorzitter: Voordat we gaan stemmen wil ik u eraan herinneren dat we morgenochtend de dag starten met het jaarlijkse Verantwoordingsontbijt voor de tweede keer. Een belangrijk moment voor de Tweede Kamer om het belang van verantwoorden kracht bij te zetten. Vorig jaar was het een groot succes. Ik hoop dat het morgen een nog groter succes wordt dan vorig jaar. Vanaf 9.00 uur bent u van harte welkom in de Oude Zaal van de Tweede Kamer. Aansluitend daarop zal de plenaire aanbieding van de verantwoordingsstukken hier in de zaal plaatsvinden. Ik zie u dus graag morgenochtend terug. Dan gaan we nu stemmen. Ik hoop dat u mijn mededeling heeft gehoord.