6 Stemmingen Wet herziening bedrag ineens Stemmingen Wet herziening bedrag ineens Aan de orde zijn de stemmingen in verband met het wetsvoorstel Wijziging van de Wet bedrag ineens RVU en verlofsparen in verband met de herziening van de mogelijkheid tot afkoop in de vorm van een bedrag ineens alsmede tot wijziging van de Wet op de loonbelasting 1964 (Wet herziening bedrag ineens) (36154). (Zie vergadering van 25 september 2024.) De voorzitter: Een stemverklaring van de heer Vermeer van de fractie van BBB. De heer Vermeer (BBB): Dank u wel voorzitter. Mijn stemverklaring gaat over het amendement op stuk nr. 19 van Inge van Dijk. BBB maakt zich ook zorgen over het effect van het bedrag ineens bij de start van het pensioen en waarderen in ieder geval dat collega Van Dijk een poging doet om de gevolgen daarvan te beperken voor mensen die afhankelijk zijn van toeslagen. Wij denken echter dat dit nog niet voldoende is omdat er ook nog van alles speelt rond gemeentelijke uitkeringen. We hebben ook problemen — dat is eigenlijk de belangrijkste reden — met het dekkingsvoorstel dat erin staat. We zullen daarom toch tegen dit amendement stemmen alhoewel wij de insteek ervan waarderen. Dank u. De voorzitter: Heel goed. In stemming komt het gewijzigde amendement-Stultiens/Van Kent (stuk nr. 9 I). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt JA21 en FVD voor dit gewijzigde amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 9 voorkomende gewijzigde amendementen als verworpen kunnen worden beschouwd. In stemming komt het amendement-Joseph (stuk nr. 11 I). De voorzitter: Ik constateer dat de leden van de fracties van de SP DENK NSC JA21 en FVD voor dit amendement hebben gestemd en de leden van de overige fracties ertegen zodat het is verworpen.Ik stel vast dat door de verwerping van dit amendement de overige op stuk nr. 11 voorkomende amendementen als verworpen kunnen worden beschouwd. In stemming komt het gewijzigde amendement-Vermeer (stuk nr. 17 I) tot het invoegen van onderdelen Aa en Ab. De voorzitter: Ik constateer dat de leden van de fracties van de SP de PvdD DENK BBB JA21 FVD en de PVV voor dit gewijzigde amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 17 voorkomende gewijzigde amendementen als verworpen kunnen worden beschouwd. In stemming komt het amendement-Inge van Dijk (stuk nr. 19) tot het invoegen van onderdelen F en G. De voorzitter: Ik constateer dat de leden van de fracties van de SP de PvdD DENK het CDA en FVD voor dit amendement hebben gestemd en de leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat de leden van de fracties van GroenLinksPvdA Volt D66 de ChristenUnie de SGP het CDA de VVD BBB JA21 FVD en de PVV voor dit wetsvoorstel hebben gestemd en de leden van de overige fracties ertegen zodat het is aangenomen.