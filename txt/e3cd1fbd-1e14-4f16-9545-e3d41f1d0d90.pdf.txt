25 Stemmingen moties Insectensterfte Aan de orde zijn de stemmingen over moties ingediend bij het debat over insectensterfte in Nederland te weten: - de motie-Bromet c.s. over uiterlijk in 2022 het gebruik van glyfosaat geheel verbieden (26407 nr. 117); - de motie-Geurts c.s. over het verdienmodel van boeren als zware prioriteit (26407 nr. 118); - de motie-Ouwehand over niet langer automatisch de Europese Commissie volgen (26407 nr. 119); - de motie-De Groot c.s. over het mestbeleid weidevogelbestendig maken (26407 nr. 121); - de motie-Moorlag c.s. over insectenpopulaties in agrarische gebieden (26407 nr. 125). (Zie vergadering van 14 maart 2019.) De voorzitter: Op verzoek van mevrouw Ouwehand stel ik voor haar motie (26407 nr. 119) aan te houden. Daartoe wordt besloten. In stemming komt de motie-Bromet c.s. (26407 nr. 117). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Geurts c.s. (26407 nr. 118). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de PvdD ertegen zodat zij is aangenomen. In stemming komt de motie-De Groot c.s. (26407 nr. 121). De voorzitter: Ik constateer dat deze motie met algemene stemmen is aangenomen. In stemming komt de motie-Moorlag c.s. (26407 nr. 125). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen.