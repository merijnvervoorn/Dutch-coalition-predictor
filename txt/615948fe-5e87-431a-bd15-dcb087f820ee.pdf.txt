16 Stemmingen Verzamelwet gegevensverwerking VWS I Stemmingen Verzamelwet gegevensverwerking VWS I Aan de orde zijn de stemmingen in verband met het wetsvoorstel Wijziging van een aantal wetten op het terrein van het Ministerie van Volksgezondheid Welzijn en Sport om de grondslagen voor gegevensverwerkingen te verstevigen (Verzamelwet gegevensverwerking VWS I) (36444). (Zie vergadering van 5 september 2024.) De voorzitter: We gaan luisteren naar een stemverklaring van de heer Krul van de fractie van het CDA. De heer Krul (CDA): Voorzitter. Ik wil graag een stemverklaring afleggen over de Verzamelwet gegevensverwerking VWS I specifiek over het amendement-Claassen/Joseph op stuk nr. 8 I. Dit amendement is een toonbeeld van het doorgeschoten privacydenken en zal tot onwerkbare en onwenselijke situaties in de praktijk leiden. Specifiek zullen kinderen die De Kindertelefoon bellen bij aanneming van dit amendement een verplichte toestemmingstekst over gegevensverwerking voor hun kiezen krijgen terwijl uit onderzoek blijkt dat met zo'n tekst de drempel voor deze kinderen om Ã¼berhaupt De Kindertelefoon te bellen alleen maar wordt verhoogd. We moeten de samenleving wat meer zuurstof geven en niet afknijpen met regelzucht en procedurepolitiek. Het CDA doet het zelden maar zal tegen dit amendement stemmen. Als dit amendement toch wordt aangenomen zullen wij ook tegen de wet stemmen. Dank u wel. De voorzitter: Dan gaan we meteen over dat amendement stemmen. In stemming komt het amendement-Claassen/Joseph (stuk nr. 8 I). De voorzitter: Ik constateer dat de leden van de fracties van DENK NSC BBB JA21 FVD en de PVV voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 8 voorkomende amendementen als verworpen kunnen worden beschouwd. In stemming komt het amendement-Paulusma (stuk nr. 11 I) tot het invoegen van een onderdeel B0a. De voorzitter: Ik constateer dat de leden van de fracties van de SP GroenLinks-PvdA de PvdD Volt D66 de VVD de ChristenUnie de SGP het CDA BBB JA21 en de PVV voor ditamendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 11 voorkomende amendement als aangenomen kan worden beschouwd. In stemming komt het amendement-Paulusma (stuk nr. 13). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 de VVD de SGP en JA21 voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Bushoff c.s. (stuk nr. 18) tot het invoegen van een artikel XV0A. De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie het CDA JA21 FVD en de PVV voor dit amendement hebben gestemd en de leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van de amendementen-Paulusma (stuk nrs. 11 I en II) en het amendement-Bushoff c.s. (stuk nr. 18). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 de VVD de ChristenUnie de SGP het CDA BBB JA21 en de PVV voor dit wetsvoorstel hebben gestemd en de leden van de overige fracties ertegen zodat het is aangenomen.