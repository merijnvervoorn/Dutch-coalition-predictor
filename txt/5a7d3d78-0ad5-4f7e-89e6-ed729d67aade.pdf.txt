17 Stemmingen moties Concept-Uitvoeringsbesluit Wtza concept-wijziging BUB Wmg concept-AMvB acute zorg Aan de orde zijn de stemmingen over moties ingediend bij het VSO Concept-Uitvoeringsbesluit Wtza conceptwijziging BUB Wmg concept-AMvB acute zorg te weten: - de motie-Van den Berg over bij wijzigingen in het aanbod van acute zorg gemeenten en zorgaanbieders tijdig consulteren (29247 nr. 320); - de motie-Bergkamp c.s. over een uitzondering op de eis van een onafhankelijke interne toezichthouder (29247 nr. 321). (Zie vergadering van 5 november 2020.) De voorzitter: De motie-Van den Berg (29247 nr. 320) is in die zin gewijzigd dat zij thans luidt: Motie De Kamer gehoord de beraadslaging van mening dat acute zorg een basisvoorziening is en van groot belang voor de leefbaarheid van iedere regio en dat andere zorgaanbieders het regionale en lokale bestuur en inwoners daarom bij aanpassingen van het aanbod aan acute zorg geconsulteerd moeten worden; van mening dat consulteren hierbij betekent dat bestuurders inwoners en zorgaanbieders in de keten betrokken worden op een tijdstip waarbij nog wezenlijke invloed op het besluit kan worden uitgeoefend en de aanbieder van acute zorg een beargumenteerde reactie moet geven waarbij sprake is van een op overeenstemming gerichte consultatie; overwegende dat de minister op 13 juni 2018 heeft toegezegd dat bij wijzigingen in de acute zorg hij wettelijk gaat verplichten tot overleg en dialoog met betrokkenen; verzoekt de regering in de ministeriÃ«le regeling die onder de algemene maatregel van bestuur acute zorg komt te hangen in ieder geval op te nemen dat bij structurele wijzigingen in het aanbod van acute zorg betrokken regionale en gemeentelijke besturen en zorgaanbieders in de keten tijdig geconsulteerd moeten worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 322 was nr. 320 (29247).Ik stel vast dat wij hier nu over kunnen stemmen. In stemming komt de gewijzigde motie-Van den Berg (29247 nr. 322 was nr. 320). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Bergkamp c.s. (29247 nr. 321). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP de ChristenUnie de PVV FvD en Van Haga voor deze motie hebben gestemd en de leden van de fractie van het CDA ertegen zodat zij is aangenomen.