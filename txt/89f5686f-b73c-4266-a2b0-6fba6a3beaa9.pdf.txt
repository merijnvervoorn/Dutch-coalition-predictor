12 Stemmingen moties Aanpassing fiscale eenheid Aan de orde zijn de stemmingen over moties ingediend bij de behandeling van het wetsvoorstel Wet aanpassing fiscale eenheid te weten: - de motie-Van Vliet over voorkomen van dubbele verliesneming op vorderingen (34323 nr. 14); - de motie-Merkies over de budgettaire consequenties van het fiscale eenheidsregime (34323 nr. 15). (Zie vergadering van 15 september 2016.) In stemming komt de motie-Van Vliet (34323 nr. 14). De voorzitter: Ik constateer dat deze motie met algemene stemmen is aangenomen. De heer Van Vliet (Van Vliet): Voorzitter. Nu mijn motie (34323 nr. 14) is aangenomen wil ik graag een brief van de regering hebben waarin zij uiteenzet hoe zij de motie gaat uitvoeren. De brief wil ik graag ontvangen voor de behandeling van het Belastingplan 2017. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Merkies (34323 nr. 15). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS en de PVV voor deze motie hebben gestemd en de aanwezige leden van de overige fracties ertegen zodat zij is verworpen.