10 Stemmingen moties Ggz Aan de orde zijn de stemmingen over moties ingediend bij het VAO Ggz te weten: - de motie-Van den Berg c.s. over de toezending van de monitor over de Wet verplichte ggz (25424 nr. 463); - de motie-Diertens over de rol van voeding en bewegen in de behandeling van psychische stoornissen (25424 nr. 464); - de motie-Kuiken/Van den Berg over een verplichte bewaartermijn voor camerabeelden in en rondom ggzinstellingen (25424 nr. 465); - de motie-De Lange/Van den Berg over het meedraaien van psychiaters in avond- nacht- en weekenddiensten (25424 nr. 466); - de motie-De Lange/Kuiken over een goede gegevensuitwisseling tussen ggz politie OM en gemeenten (25424 nr. 467); - de motie-Renkema over het terugdringen van wachtlijsten in de ggz (25424 nr. 468); - de motie-Renkema over een maximumuurtarief voor zelfstandige psychiaters (25424 nr. 469). (Zie vergadering van 4 juni 2019.) De voorzitter: Op verzoek van de heer Renkema stel ik voor zijn motie (25424 nr. 468) aan te houden. Daartoe wordt besloten. De voorzitter: De motie-Van den Berg c.s. (25424 nr. 463) is in die zin gewijzigd dat zij thans luidt: Motie De Kamer gehoord de beraadslaging overwegende dat de politie in 2018 betrokken was bij meer dan 90.000 meldingen die betrekking hadden op personen met verward gedrag; overwegende dat de Wet verplichte ggz per 1 januari 2020 wordt ingevoerd en dat er twijfel bestaat of het huidige instrumentarium van de Wet verplichte ggz voldoende is om mensen die verward gedrag vertonen en overlast veroorzaken verplicht ggz-zorg op te leggen; overwegende dat de aanwezigheid van goede bemoeizorg voor mensen met verward gedrag die overlast veroorzaken belangrijk is omdat dan verplichte ggz-zorg niet meer altijd nodig is;constaterende dat de staatsecretaris heeft toegezegd na de inwerkingtreding van de Wet verplichte ggz per 1 januari 2020 actief te gaan monitoren of het instrumentarium van de wet toereikend is en of de observatiemaatregel inclusief rechterlijke toets in het huidige instrumentarium wordt gemist; verzoekt de regering de toegezegde monitor over het wel of niet toereikend zijn van het instrumentarium in de Wet verplichte ggz één jaar na invoering van de wet doch uiterlijk het derde kwartaal van 2021 naar de Tweede Kamer te zenden; verzoekt de regering tevens met de sector afspraken te maken over betere en meer inzet van bemoeizorg voor mensen met verward gedrag die overlast veroorzaken en indien uit de monitor na één jaar blijkt dat er een lacune zit in het instrumentarium van de Wet verplichte ggz aanvullende maatregelen voor te bereiden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 471 was nr. 463 (25424). De voorzitter: De motie-De Lange/Kuiken (25424 nr. 467) is in die zin gewijzigd dat zij thans luidt: Motie De Kamer gehoord de beraadslaging constaterende dat in de praktijk er nog belemmeringen bestaan om te komen tot een adequate gegevensuitwisseling tussen ggz en de politie Openbaar Ministerie en de gemeentes; constaterende dat dit gevaarlijke situaties en zelfs slachtoffers tot gevolg kan hebben; overwegende dat bij ggz-cliënten die lijden aan een gewelddadige of seksuele stoornis de veiligheid voor mensen onnodig in het geding komt als professionals onvoldoende gegevens uitwisselen; overwegende dat professionals op dit soort momenten moeten kunnen handelen om verder leed te voorkomen en de goede zorg te borgen; verzoekt de regering om in overleg met betrokken partijen met concrete verbetervoorstellen te komen om een goede gegevensuitwisseling tussen de ggz en de politie Openbaar Ministerie en gemeentes op het gebied van ggz en veiligheid te waarborgen en te laten werken in de praktijk en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 472 was nr. 467 (25424). De voorzitter: De motie-Renkema (25424 nr. 469) is in die zin gewijzigd dat zij thans luidt: Motie De Kamer gehoord de beraadslaging constaterende dat zzp-psychiaters tot wel €185 per uur declareren en sommigen zelfs reistijd factureren; constaterende dat een derde van de psychiaters in loondienst erover nadenkt om zzp'er te worden en slechts 3% van de instellingen de vacature voor psychiater uitsluitend weet te vullen met een arbeidsverband in loondienst; overwegende dat het zeer onwenselijk is dat steeds meer psychiaters zich laten inhuren als zzp'er temeer omdat dit de werkdruk verder doet toenemen; overwegende dat het zorgbudget zo veel mogelijk bij patiënten terecht hoort te komen; verzoekt de regering in gesprek te gaan met relevante partijen en ggz-instellingen betreffende de wenselijkheid en haalbaarheid van een maximumuurtarief voor zelfstandige psychiaters en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 473 was nr. 469 (25424). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van den Berg (25424 nr. 471 was nr. 463). De voorzitter: Ik constateer dat de leden van de fracties van de PvdA de PvdD DENK 50PLUS de VVD de SGP het CDA en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Diertens (25424 nr. 464). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Kuiken/Van den Berg (25424 nr. 465).De voorzitter: Ik constateer dat deze motie met algemene stemmen is aangenomen. In stemming komt de motie-De Lange/Van den Berg (25424 nr. 466). De voorzitter: Ik constateer dat de leden van de fracties van DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-De Lange/Kuiken (25424 nr. 472 was nr. 467). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Renkema (25424 nr. 473 was nr. 469). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze gewijzigde motie hebben gestemd en de leden van de overige fracties ertegen zodat zij is verworpen.