11 Stemmingen moties ESM-verdrag Aan de orde zijn de stemmingen over moties ingediend bij de behandeling van het wetsvoorstel Goedkeuring van het op 2 februari 2012 te Brussel tot stand gekomen Verdrag tot instelling van het Europees Stabiliteitsmechanisme te weten: - de motie-Irrgang/Ouwehand over wettelijk vastleggen van de wijze van informeren van het parlement (33221 nr. 7); - de motie-Plasterk c.s. over de onderhandelingen over de "by-laws" (33221 nr. 10); - de motie-Harbers c.s. over vooraf voor instemming voorleggen van een verhoging of wijziging van het maatschappelijk kapitaal (33221 nr. 11); - de motie-Blanksma-van den Heuvel c.s. over een maximale en zo vroeg mogelijke betrokkenheid van het IMF (33221 nr. 12); - de motie-Wilders over het opzeggen van het vertrouwen in de minister van Financiën (33221 nr. 13); - de motie-Brinkman over een referendum (33221 nr. 14). De voorzitter: Ik geef gelegenheid tot het afleggen van stemverklaringen vooraf. Mevrouw Ouwehand (PvdD): Voorzitter. Ons past bescheidenheid zo sprak minister-president Rutte na de val van zijn gedoogde minderheidskabinet. Ja uiteraard dacht iedereen maar die pose duurde niet langer dan een paar dagen. Daarna stond het kabinet-Rutte/Verhagen er weer in volle glorie alsof er niks gebeurd was met nieuwe gedogers en in ongewijzigde vorm. De ploeg dus die in de anderhalf jaar daarvoor voortdurend ruzie had gezocht met de burgers van ons land. De Partij voor de Dieren heeft bij de val van het kabinet ervoor gepleit om de bewindslieden te vervangen. De voorzitter: U mag in een stemverklaring geen discussie oproepen. Dat weet u. U doet dat wel. Anderen kunnen hierop echter niet reageren zo leg ik ook uit aan de mensen op de publieke tribune. U geeft dus aan waarom u ergens voor of tegen gaat stemmen. U mag niets over anderen zeggen. Mevrouw Ouwehand (PvdD): U zult merken dat mijn woorden precies betogen waarom wij voor de motie van de heer Wilders gaan stemmen. De Partij voor de Dieren heeft bepleit om de poppetjes te vervangen. Wij vinden dat de minister van Financiën de afgelopen dagen heeft laten zien waarom het verstandig was om dat te doen. Het past een demissionair kabinet niet om een ingrijpend en vergaand verdrag over Nederlandse zeggenschap en de besteding van Nederlands belastinggeld te willen aftikken zonder de burgers de kans te geven om zich bij verkiezingen uit te spreken. Het past een demissionair minister van Financiën niet om met de arrogantie van nieuw gedoogde macht kritische burgers weg te zetten als mensen die het allemaal niet begrepenhebben en om over de cruciale bezwaren van dit verdrag heen te praten. Om die reden steunen wij de motie van de PVV. De heer Brinkman (Brinkman): Voorzitter. Voor ons ligt een motie van wantrouwen tegen een minister die iets heeft uitgevoerd waar al eerder de meerderheid van de Tweede Kamer om vroeg en het ook mee eens was. Over het ESM en de Eurofiele houding van deze minister mag je vinden wat je wilt. Duidelijk is dat ook de Onafhankelijke Burger Partij een absoluut tegenstander is van het ESM. De voorzitter: Mijnheer Brinkman de partij die u voornemens bent te gaan leiden bestaat nog niet in deze Kamer. U hebt het op dit moment dus alleen over uw eigen opvattingen. De heer Brinkman (Brinkman): Mijn eigen opvatting is dat ook de Onafhankelijk Burger Partij een absoluut tegenstander is van het ESM. Dat is mijn eigen opvatting. Dat heb ik al duizend keer gezegd in deze Kamer. De voorzitter: Ja dat weet ik. De heer Brinkman (Brinkman): Het is dus een beetje vreemd dat u daar nu op terugkomt. De voorzitter: Ik doe het in het vervolg iedere keer. De heer Brinkman (Brinkman): Ik mag hier mijn eigen mening verkondigen. Dat heb ik net gedaan. U hebt dus helaas geen gelijk. De voorzitter: Gaat u nu maar gauw door. Denk erom want ik vraag er een hoofdelijke stemming over aan. Ik doe het echt! Dat vindt iedereen leuk. De heer Brinkman (Brinkman): Ik vraag geen hoofdelijke stemming aan. Wat ik wil zeggen is het volgende. De minister heeft bij de partij wier naam ik nu even niet zal noemen ook credits opgebouwd. Ik doel op het moment waarop hij het voortouw nam om de norm van 3% te redden toen de partij van Geert Wilders als een dief in de nacht de onderhandelingen verliet en het land in een ongelofelijke bende achterliet. Derhalve zal het onafhankelijk lid Brinkman de motie van wantrouwen van de partij van Geert Wilders niet steunen. De voorzitter: Mijnheer Brinkman u moet tijdens dit soort verklaringen geen debat uitlokken. Dat is niet hoffelijk want de anderen kunnen immers niet reageren. In stemming komt de motie-Wilders (33221 nr. 13). Vóór stemmen de leden: Tony van Dijck Dille Driessen Elissen Fritsma Gerbrands Helder Hernandez De Jong Van Klaveren Kortenoeven Lucassen De MosBrinkman Ouwehand De Roon Thieme Van Vliet Wilders Agema Beertema Van Bemmel Van den Besselaar Bontes en Bosma. Tegen stemmen de leden: Jasper van Dijk Dijkgraaf Dijkhoff Dijksma Dijkstra Dijsselbloem Dikkers Eijsink El Fassed Elias Ferrier Van Gent Van Gerven Gesthuizen Grashoff Groot Hachchi Van Haersma Buma Van der Ham Hamer Harbers Haverkamp Heijnen Hennis-Plasschaert Van Hijum Holtackers Houwers Huizing Irrgang Jacobi Jadnanansing Paulus Jansen Karabulut Klaver Knops Kooiman Koolmees Koopmans Koppejan Koşer Kaya Kuiken De Lange Leegte Leijten De Liefde Lodders Lucas Marcouch Van Miltenburg Monasch Mulder Neppérus Van Nieuwenhuizen-Wijbenga Omtzigt Ormel OrtegaMartijn Pechtold Peters Plasterk Van Raak Recourt Roemer De Rouwe Samsom Sap Schaart Schouten Schouw Slob Smeets Smilde Smits Snijder-Hazelhoff Van der Staaij Sterk Van der Steur Straus Taverne Timmermans Van Tongeren Van Toorenburg Uitslag Ulenbelt Van der Veen Van Veldhoven Venrooy-van Ark Verbeet Verhoeven Vermeij Voordewind Voortman Van der Werf Wiegman-van Meppelen Scheppink De Wit Wolbert Ziengs Albayrak Aptroot Arib Azmani Bashir Van Beek Berckmoes-Duindam Berndsen Biskop Blanksma-van den Heuvel Blok Van Bochove De Boer Van Bommel Bosman Bouwmeester Braakhuis Brinkman Ten Broeke Bruins Slot Van der Burg De Caluwé Çelik Çörüz Van Dam Van Dekken en Dibi. De voorzitter: Ik constateer dat deze motie met 123 tegen 24 stemmen is verworpen. In stemming komt de motie-Irrgang/Ouwehand (33221 nr. 7). De voorzitter: Ik constateer dat de aanwezige leden van de fracties van de SP de PvdD GroenLinks de SGP de ChristenUnie de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Plasterk c.s. (33221 nr. 10). De voorzitter: Ik constateer dat de aanwezige leden van de fracties van de PvdA GroenLinks D66 de VVD en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Harbers c.s. (33221 nr. 11). De voorzitter: Ik constateer dat deze motie met algemene stemmen is aangenomen. In stemming komt de motie-Blanksma-van den Heuvel c.s. (33221 nr. 12). De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie en het CDA voor deze motie hebben ge-stemd en de aanwezige leden van de overige fracties ertegen zodat zij is aangenomen. In stemming komt de motie-Brinkman (33221 nr. 14). De voorzitter: Ik constateer dat de aanwezige leden van de fracties van de SP de PvdD de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt van 13.42 uur tot 13.51 uur geschorst.