28 Introductie rookverbod op terreinen van onderwijsgebouwen en -inrichtingen Aan de orde is het VSO Wijziging Tabaks- en rookwarenbesluit inzake introductie rookverbod op terreinen van onderwijsgebouwen en -inrichtingen (32011 nr. 77). De voorzitter: Ik heet de staatssecretaris van Volksgezondheid Welzijn en Sport van harte welkom. Het onderwerp dat we gaan bespreken is de wijziging van het Tabaks- en rookwarenbesluit inzake de introductie van een rookverbod op terreinen van onderwijsgebouwen en -inrichtingen. Er is één spreker aangemeld. Dat is mevrouw Hermans van de VVD die ik bij dezen het woord geef. Mevrouw Hermans (VVD): Dank u wel voorzitter. Niet meer roken op het plein van de basisschool de middelbare school een mbo een hogeschool of de universiteit: die afspraak uit het Preventieakkoord wordt nu vastgelegd in het tabaksbesluit. Je zou kunnen zeggen: die norm stellen we nu. Dat hoort bij het doel dat we met het Preventieakkoord met elkaar hebben geformuleerd namelijk dat kinderen in een rookvrije omgeving moeten kunnen opgroeien. Maar een norm stellen is één; we moeten er nu ook voor zorgen dat het gaat werken en dat we dat doel met elkaar bereiken. Dat willen basisscholen ook. Dat willen universiteiten hogescholen mbo's en middelbare scholen. Maar alleen zeggen tegen deze partijen dat iets moet gebeuren betekent nog niet dat het ook gaat werken. We moeten nu met elkaar ook in gesprek over de vraag hoe we dit echt voor elkaar gaan krijgen en hoe we ervoor zorgen dat het in de praktijk gaat werken. Daarover leeft als ik het goed begrijp nog wel een aantal vragen bijvoorbeeld over het handhavingskader van de NVWA. Wanneer is dat klaar? Als dat er is zou het denk ik ook goed zijn om daarover met al die partijen in gesprek te gaan om ervoor te zorgen dat het goed wordt geïmplementeerd. Dan kun je van elkaar leren en ervaringen uitwisselen om dit op een goede manier voor elkaar te krijgen. Ik vraag de staatssecretaris dus of hij zo'n overleg kan toezeggen. Wanneer is dat kader klaar? Kan hij de Tweede Kamer informeren over hoe dat gesprek verlopen is? Dan over de NVWA. De NVWA krijgt met de uitvoering van het Preventieakkoord eigenlijk een heel aantal nieuwe of extra taken. Het overzicht van wat nou precies dat geheel aan nieuwe en extra taken is ontbreekt bij mijn fractie. Ik zou dus graag aan de staatssecretaris een brief willen vragen — die zou ik zo vóór de behandeling van de nieuwe Drank- en Horecawet willen krijgen — waarin een overzicht wordt gegeven van al die nieuwe taken die de NVWA op grond van het Preventieakkoord krijgt. Hoe zit het met de capaciteit en de financiële middelen? Wat betekent dit bijvoorbeeld voor de keuzes die de NVWA dan moet maken om dingen niet meer te doen of anders te gaan doen? Dank u wel.De voorzitter: Dank u wel mevrouw Hermans. Dan is het woord aan de staatssecretaris. Staatssecretaris Blokhuis: Voorzitter dank u wel. Fijn dat we vandaag dit besluit kunnen bespreken. Dat betekent namelijk wat mij betreft weer een mooie stap op weg naar een rookvrije generatie. Mevrouw Hermans heeft een paar hele gerichte vragen gesteld na een paar inleidende opmerkingen. In de eerste plaats heeft zij gevraagd hoe de NVWA hierin zit hoe die gaat handhaven en wanneer dat handhavingskader klaar is. Ik weet de datum niet maar dat moet voor de zomer klaar zijn want het besluit wordt van kracht op 1 augustus. Ik heb vorige week een heel constructief gesprek gehad met de onderwijsraden de koepels die daar heel benieuwd naar zijn en wat mij betreft recht hebben op duidelijkheid op dat punt. Ik heb met de onderwijsraden afgesproken dat ik een overleg inplan tussen de NVWA — als ze dat kader klaar hebben; dat zal voor de zomer zijn — en de onderwijsraden. Ik ben het helemaal eens met mevrouw Hermans dat het goed is dat de betreffende organisaties er volstrekte helderheid over hebben hoe er gehandhaafd gaat worden en met welk regime ze te maken krijgen. Dus ik zeg graag toe dat dit gesprek zal plaatsvinden. Volgens mij vroeg mevrouw Hermans ook: mag de Kamer dan een verslag krijgen van dat gesprek om te zien of daar nog bepaalde hiccups uit opploppen? Ik zeg ook graag toe dat er een verslagje van dat gesprek naar de Kamer gaat voor de inwerkingtreding van dit besluit. Een bredere vraag van mevrouw Hermans is de volgende. In het kader van het Preventieakkoord worden er nieuwe taken toebedeeld aan diverse organisaties. De NVWA moet het allemaal handhaven. Welke gevolgen heeft dat voor de capaciteit van de NVWA? Leidt dat tot verdringing van andere activiteiten? Komen er nieuwe mensen bij? Hoe zit dat in het geheel? Hoe gaat de NVWA handhaven en welke kosten zijn daarmee gemoeid? Ik kan er wel iets over zeggen nu maar volgens mij is het veel mooier als ik dat in een brief doe. Ik wil dat graag doen voor de behandeling van wat mevrouw Hermans de Drank- en Horecawet noemt maar die straks de Alcoholwet gaat heten. Dat is nog net zo makkelijk. Ik zeg graag toe dat ik die brief met dat overzicht dus inclusief handhaving op alcohol aan de Kamer doe toekomen voor de plenaire behandeling van dat wetsvoorstel. Volgens mij heb ik dan de vragen beantwoord die gesteld zijn voorzitter. De voorzitter: Daar lijkt het wel op. Er zijn in ieder geval geen vervolgvragen. Dan dank ik u hartelijk. Daarmee komen we bij de afronding van dit onderwerp. De beraadslaging wordt gesloten.De voorzitter: We wachten even tot de volgende bewindspersoon arriveert. Dat zal zijn de minister van Onderwijs Cultuur en Wetenschap. De vergadering wordt van 16.47 uur tot 17.00 uur geschorst.