9 Stemming brief Rapportage College van onderzoek integriteit van de Tweede Kamer Stemming brief Rapportage College van onderzoek integriteit van de Tweede Kamer Aan de orde is de stemming over de brief van het Presidium inzake een Rapportage van het College van onderzoek integriteit van de Tweede Kamer (35351 nr. 23). De voorzitter: Dan zijn er stemmingen in verband met de brief van het Presidium inzake een rapportage van het College van onderzoek integriteit van de Tweede Kamer. In stemming komt de aanbeveling van het College van onderzoek integriteit om het lid Van Meijeren de volgende sancties op te leggen: 1. een aanwijzing om de nevenfunctie te laten registreren in het nevenactiviteitenregister van de Tweede Kamer en daarmee de overtreding van de Gedragscode te herstellen; 2. een berisping vanwege het niet registreren van de nevenfunctie. In stemming komt de aanbeveling (35351 nr. 23). De voorzitter: Ik constateer dat de leden van de fracties van de SP GroenLinks-PvdA Volt DENK de PvdD D66 de ChristenUnie de VVD de SGP het CDA JA21 Nieuw Sociaal Contract BBB en het lid Martin Bosma voor deze aanbeveling hebben gestemd en de leden van de fractie van de PVV minus het lid Martin Bosma ertegen zodat ze is aangenomen. Tot zover de stemmingen. De heer Baudet. De heer Baudet (FVD): Er werd fractiegewijs gestemd. Hoe kan het lid Bosma dan separaat stemmen? Heeft het lid Bosma zich afgesplitst van de PVV-fractie en is het lid Bosma een zelfstandige fractie geworden? Hoe werkt zoiets? De voorzitter: Geenszins. Je kunt gewoon een aantekening maken als er fractiegewijs wordt gestemd en dat is bij dezen gebeurd. De heer Baudet (FVD): O dat is voor ons goed om te weten want er is bij ons ook nog weleens onenigheid. De voorzitter: Ik ben er altijd om u te helpen; dat weet u. U kunt zich inderdaad ook afsplitsen. Tot zover de stemmingen.