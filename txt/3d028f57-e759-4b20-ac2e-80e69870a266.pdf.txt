44 Stemming motie Initiatiefnota van het lid Palland over familiebedrijven Aan de orde is de stemming over een aangehouden motie ingediend bij het debat over de initiatiefnota van het lid Palland over familiebedrijven te weten: - de motie-Amhaouch/Boswijk over de spoedige financiering van het businessplan kenniscentrum bedrijfsovername (35724 nr. 11). (Zie notaoverleg van 11 oktober 2021.) De voorzitter: De motie-Amhaouch/Boswijk (35724 nr. 11) is in die zin gewijzigd dat zij thans is ondertekend door de leden Amhaouch Boswijk en Grinwis en luidt: Motie De Kamer gehoord de beraadslaging constaterende dat de agrarische sector veel familiebedrijven telt maar slechts 41% een bedrijfsopvolger heeft; overwegende de behoefte aan een onafhankelijk kenniscentrum over agrarische bedrijfsopvolging en -overdracht ter ondersteuning van jonge boeren en tuinders; overwegende dat hiervoor reeds budget uit het bedrijfsovernamefonds is gereserveerd en een businessplan is geschreven; overwegende dat er nog aanpassingen aan dit businessplan noodzakelijk zijn om aan de door LNV gestelde voorwaarden te voldoen; verzoekt de regering er samen met de agrarische sector voor te zorgen dat het businessplan kenniscentrum bedrijfsovername zo spoedig mogelijk kan worden geaccordeerd zodat de subsidieprocedure kan starten en de Kamer in Q1 2022 over de voortgang te informeren en gaat over tot de orde van de dag. Zij krijgt nr. 18 was nr. 11 (35724). Ik stel vast dat wij hier nu over kunnen stemmen. In stemming komt de gewijzigde motie-Amhaouch c.s. (35724 nr. 18 was nr. 11). De voorzitter: Ik constateer dat de leden van de fracties van de SP GroenLinks Volt DENK de PvdA Fractie Den Haan D66 de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor dezegewijzigde motie hebben gestemd en de leden van de overige fracties ertegen zodat zij is aangenomen.