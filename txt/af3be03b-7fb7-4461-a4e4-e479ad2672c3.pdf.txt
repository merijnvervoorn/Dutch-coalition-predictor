3 Hamerstukken Aan de orde is de behandeling van: - het wetsvoorstel Wijziging van de Mediawet 2008 in verband met maximering van het aantal regionale publieke media-instellingen ( 34872 ); - het wetsvoorstel Wijziging van de Telecommunicatiewet en van de Mediawet 2008 (gebruiksbeperking frequentieruimte en digitale radio-omroep) ( 34799 ); - het wetsvoorstel Wijziging van de Wet op de omzetbelasting 1968 (btw-behandeling van vouchers) ( 34755 ); - het wetsvoorstel Goedkeuring van de op 18 oktober 2013 te Londen tot stand gekomen wijzigingen van het Protocol van 1996 bij het Verdrag inzake de voorkoming van verontreiniging van de zee ten gevolge van het storten van afval en andere stoffen van 1972 zoals opgenomen in Resolutie LP.4(8) (Trb. 2014 46 en 144) ( 34742 -(R2091)); - het wetsvoorstel Wijziging van de Waterwet en van de Wet maritiem beheer BES in verband met de uitvoering van de wijziging van het Protocol van 1996 bij het Verdrag inzake de voorkoming van verontreiniging van de zee ten gevolge van het storten van afval en andere stoffen van 1972 (mariene geo-engineering) ( 34743 ). Deze wetsvoorstellen worden zonder beraadslaging en na goedkeuring van de onderdelen zonder stemming aangenomen.