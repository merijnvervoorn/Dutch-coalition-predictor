21 Stemmingen moties Verplicht stellen van een vertrouwenspersoon Aan de orde zijn de stemmingen over moties ingediend bij de behandeling van het wetsvoorstel van het lid Maatoug tot wijziging van de Arbeidsomstandighedenwet in verband met het verplicht stellen van een vertrouwenspersoon te weten: - de motie-Van der Lee over onderzoeken of zelfstandigen ook onder de reikwijdte van de wet moeten vallen (35592 nr. 16); - de motie-Strolenberg over bij wet- en regelgeving inzake de Arbeidsomstandighedenwet de lastendruk op het mkb in kaart brengen (35592 nr. 18); - de motie-Strolenberg over onderzoeken hoe informatie over een veilige werkomgeving toegankelijker gemaakt kan worden voor ondernemers en werknemers (35592 nr. 19). (Zie vergadering van 17 mei 2023.) De voorzitter: De motie-Strolenberg (35592 nr. 19) is in die zin gewijzigd dat zij thans luidt: Motie De Kamer gehoord de beraadslaging constaterende dat de Arbowet stelt dat werkgevers een veilige en gezonde werkomgeving moeten creëren; constaterende dat de Arbowet als kaderwet elke branche of organisatie de mogelijkheid geeft om zelf invulling te geven aan de arboregelgeving; constaterende dat het voor met name kleine ondernemers een uitdaging kan zijn om hier op een effectieve manier invulling aan te geven; overwegende dat de Regeringscommissaris aanpak seksueel overschrijdend gedrag en seksueel geweld stelt dat met name kleinere mkb-organisaties een verzwaring van de regeldruk moeilijker dragen en hier zo veel mogelijk in ondersteund moeten worden; verzoekt de regering om — met de Stichting Kenniscentrum Vertrouwenspersonen ondernemersorganisaties en arbodiensten — te onderzoeken hoe informatie over een veilige werkomgeving toegankelijk(er) gemaakt kan worden voor ondernemers en werknemers en daarbij het kunnen instellen van een interne of externe vertrouwenspersoon expliciet onder de aandacht te brengen en gaat over tot de orde van de dag. Zij krijgt nr. 22 was nr. 19 (35592).Ik stel vast dat wij hier nu over kunnen stemmen. In stemming komt de motie-Van der Lee (35592 nr. 16). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Strolenberg (35592 nr. 18). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de fractie van de PvdD ertegen zodat zij is aangenomen. In stemming komt de gewijzigde motie-Strolenberg (35592 nr. 22 was nr. 19). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.