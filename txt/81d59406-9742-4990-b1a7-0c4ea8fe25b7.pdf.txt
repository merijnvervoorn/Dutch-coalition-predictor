15 Stemmingen moties Aanvulling spreekrecht slachtoffers Aan de orde zijn de stemmingen over moties ingediend bij de behandeling van het wetsvoorstel Wijziging van het Wetboek van Strafvordering ter aanvulling van het spreekrecht van slachtoffers en nabestaanden in het strafproces te weten: - de motie-Kooiman over invloed van spreekgerechtigden op de motivering (34082 nr. 11); - de motie-Kooiman over spreekrecht tijdens tbs-zittingen (34082 nr. 12); - de motie-Van Helvert/Oskam over een financiële oplossing voor ouders van misbruikte kinderen (34082 nr. 13); - de motie-Helder over een passage in het vonnis over de verklaring van het slachtoffer (34082 nr. 14); - de motie-Helder over een verschijningsplicht voor verdachten van ernstige gewelds- en zedenmisdrijven (34082 nr. 15). (Zie vergadering van 27 mei 2015.) De voorzitter: De motie-Kooiman (34082 nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat uit onderzoek van de Radboud Universiteit Nijmegen is gebleken dat uitgebreid motiveren leidt tot meer begrip van vonnissen; constaterende dat een rechter bij de totstandkoming van de uitspraak rekening kan houden met de inbreng van een slachtoffer; van mening dat het van belang kan zijn dat een rechter motiveert waarom er al dan niet rekening is gehouden met de inbreng van een slachtoffer; verzoekt de regering in gesprek te gaan met de Raad voor de Rechtspraak over het belang dat rechters in hun motivering rekening kunnen houden met de verklaring van spreekgerechtigden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 16 was nr. 11 (34082). Ik stel vast dat wij hier nu over kunnen stemmen.In stemming komt de gewijzigde motie-Kooiman (34082 nr. 16 was nr. 11). De voorzitter: Ik constateer dat de aanwezige leden van de fracties van het CDA de SGP de VVD Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Kooiman (34082 nr. 12). De voorzitter: Ik constateer dat de aanwezige leden van de fracties van het CDA de VVD de Groep Kuzu/Öztürk 50PLUS Van Vliet D66 GroenLinks de PvdA en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Helvert/Oskam (34082 nr. 13). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Helder (34082 nr. 14). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Helder (34082 nr. 15). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren en de SGP voor deze motie hebben gestemd en de aanwezige leden van de overige fracties ertegen zodat zij is verworpen.