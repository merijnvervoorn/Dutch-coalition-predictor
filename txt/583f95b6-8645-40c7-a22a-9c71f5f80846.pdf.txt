28 Regeling van werkzaamheden De voorzitter: Aan de orde is de regeling van werkzaamheden. Ik stel voor dinsdag 15 juni aanstaande ook te stemmen over de ingediende moties bij het wetgevingsoverleg over primair en voortgezet onderwijs en corona. Op verzoek van de fractie van de VVD benoem ik: - in de vaste commissie voor Infrastructuur en Waterstraat het lid Michon-Derkzen tot plaatsvervangend lid in de bestaande vacature; - in de vaste commissie voor Justitie en Veiligheid het lid Klink tot plaatsvervangend lid in de bestaande vacature; - in de vaste commissie voor Onderwijs Cultuur en Wetenschap het lid Michon-Derkzen tot plaatsvervangend lid in de bestaande vacature. Ik stel voor het volgende kleine lijstje toe te voegen aan de agenda: - het tweeminutendebat Energieraad 11 juni 2021 met als eerste spreker het lid Van Raan van de Partij voor de Dieren; - het tweeminutendebat Strafrechtelijke onderwerpen met als eerste spreker het lid Van Nispen van de SP; - het tweeminutendebat Wonen en corona met als eerste spreker mevrouw Beckerman van de SP; - het tweeminutendebat Wijziging Bouwbesluit 2012 en het Besluit Bouwwerken leefomgeving (32757 nrs. 179 en 180) met als eerste spreker het lid Koerhuis van de VVD; - het tweeminutendebat JBZ-Raad 7-8 juni 2021 algemeen deel (32317 nr. 687) met als eerste spreker het lid Van Nispen van de SP; - het tweeminutendebat NAVO-top 11 juni 2021 met als eerste spreker het lid Brekelmans van de VVD. Overeenkomstig de voorstellen van de voorzitter wordt besloten. De voorzitter: Dan geef ik allereerst het woord aan de heer Van Kent van de SP voor zijn voorstel of verzoek. De heer Van Kent (SP): Dank voorzitter. De SER is met een advies gekomen om de arbeidsmarkt drastisch aan te passen om het maar onpartijdig te formuleren. Ik zou daar graag met deze nieuwe Kamer een debat over voeren op hoofdlijnen het liefst nog voor het zomerreces. De voorzitter: Is er steun voor dit verzoek? Volgens mij … Ja er is … Mevrouw Tellegen (VVD): Ik dacht even: we gaan het op een andere manier doen. Maar geen steun voorzitter.De voorzitter: Dan gaan we het toch even op deze manier doen. Geen steun. Wie steunt het voorstel? De heer Van Baarle (DENK): Steun voorzitter. De voorzitter: Steun. Mevrouw Simons (BIJ1): Steun voorzitter. De heer Segers (ChristenUnie): Geen steun. De voorzitter: Geen steun. Mevrouw Den Haan (Fractie Den Haan): Steun. De heer Stoffer (SGP): Geen steun. Mevrouw Kuik (CDA): Geen steun. De voorzitter: De heer Van Weyenberg D66 en dan de heer Ephraim. De heer Ephraim (Groep Van Haga): Geen steun. Mevrouw Bergkamp (D66): Geen steun. De heer Van Weyenberg (D66): Dat geldt ook voor D66: geen steun. De voorzitter: Er is geen steun. De heer Van Kent (SP): En de Partij van de Arbeid en GroenLinks? De voorzitter: Ik zie mevrouw Ellemeet. Die steunt wel maar daarmee is er geen steun voor uw voorstel.Mevrouw Ellemeet (GroenLinks): Ik wilde niet steunen voorzitter. De voorzitter: Er is geen steun van GroenLinks en u heeft ook geen meerderheid voor uw verzoek. De heer Van Kent (SP): Dat is teleurstellend voorzitter. De voorzitter: Dat kan ik me voorstellen maar ik zie u graag weer terug. Dan geef ik het woord aan de heer Wilders van de PVV voor zijn verzoek. De heer Wilders (PVV): Dank u voorzitter. Mevrouw Hamer is zoals u weet de informateur. Die is bezig om de Partij van de Arbeid in het kabinet te krijgen maar dat lukt niet erg want op de zesde van deze maand 6 juni zouden wij volgens de motie via het kabinet een uitsluitsel krijgen van haar. Dat hebben we niet gekregen. Volgens mij heeft ze u een briefje gestuurd maar goed de motie is door de Kamer aangenomen overigens zonder onze steun. Ik zou dus wel willen dat de informateur hier ten overstaan van ons allen gewoon verantwoording aflegt waarom het langer duurt in plaats van dat ze alleen een briefje aan u stuurt. Dan kunnen we met haar daarover debatteren en de politieke situatie beschouwen. De voorzitter: Dank u wel. Ik ga kijken of er steun is voor uw verzoek. De heer Wilders (PVV): Ik zie brede steun. Mevrouw Beckerman (SP): Steun voorzitter. De heer Van Baarle (DENK): Voorzitter. Niemand heeft meer een idee waar mevrouw Hamer mee bezig is. Ik denk ook zelf dat zij niet echt meer een idee heeft waar ze mee bezig is dus steun. Goed om het erover te hebben. De voorzitter: Steun. Mevrouw Van Esch van de Partij voor de Dieren en dan de heer Jansen van Forum voor Democratie. Mevrouw Van Esch (PvdD): Steun voorzitter. De voorzitter: Steun.De heer Jansen (FVD): Steun. De heer Stoffer (SGP): Voorzitter. Wij willen best een debat maar we willen eerst een verslag van mevrouw Hamer zien dus eerst een verslag en dan pas een debat. De voorzitter: Geen steun dus want er is nog geen verslag. De heer Ephraim van Forum voor Democratie. De heer Ephraim (Groep Van Haga): Van Groep Van Haga. Steun. De voorzitter: Ja excuus van Groep Van Haga. Ik zie u niet zo vaak vandaar. Mevrouw Tellegen (VVD): Geen steun. Mevrouw Ellemeet (GroenLinks): Geen steun. Mevrouw Den Haan (Fractie Den Haan): Eerst een verslag en dan een debat dus geen steun. De voorzitter: Dus geen steun voor een debat. Mevrouw Van der Plas (BBB): Steun. Het lijkt mij een uitstekende zaak. Gewoon in de openbaarheid hier in de Kamer. De voorzitter: Dat is ook namens JA21 hoor ik. De heer Segers. De heer Segers (ChristenUnie): Ik sta hier alleen namens de ChristenUniefractie. Ik sluit me aan bij collega's Stoffer en Den Haan: eerst een verslag en dan een debat. De voorzitter: Dus geen steun voor het debat. De heer Van Weyenberg (D66): Dat geldt ook voor mij. Mevrouw Kuik (CDA): Dat geldt ook voor mij: geen steun.De voorzitter: Geen steun. De heer Nijboer (PvdA): Daar sluit ik me ook bij aan voorzitter. De voorzitter: Geen steun. U heeft geen meerderheid voor het verzoek. De heer Wilders (PVV): Ik zie het voorzitter. Alle partijen die met elkaar onderhandelen willen niet. Ik vind dat heel raar maar goed. Ik zou u in ieder geval willen vragen om een brief te vragen aan de informateur gericht aan de Kamer via u natuurlijk om aan te geven waarom het zo lang duurt en wanneer wij dan een verslag kunnen verwachten. Want nogmaals de Kamer heeft gezegd: uiterlijk 6 juni. Ik zou dus graag deze week nog een brief van haar krijgen: waarom lukt het niet en wanneer verwacht zij dat we dan wel een verslag krijgen? De voorzitter: Ik zal het stenogram van dit onderdeel van de vergadering doorgeleiden naar de informateur. Dank u wel meneer Wilders. Dan geef ik het woord aan de heer Markuszower van de PVV voor zijn verzoek. De heer Markuszower (PVV): Dank u wel voorzitter. Vorige week kwam het CBS met een rapport: als Nederland zo doorgaat met de massa-immigratie stevenen we af op miljoenen Nederlanders erbij. 3 miljoen erbij zeg ik uit mijn hoofd met minimaal 1 miljoen asielzoekers daartussen en dat binnen afzienbare tijd. Daar wil ik graag een debat over voeren met de minister om dit een halt toe te roepen. De voorzitter: Dank u wel. Wie is voor dit voorstel? De heer Van Weyenberg (D66): Geen steun voorzitter. De voorzitter: Geen steun. Mevrouw Tellegen (VVD): Graag een brief maar geen steun. De voorzitter: Een brief maar geen steun.De heer Van Baarle (DENK): Voorzitter. Geen behoefte om van dit parlement een babbelclub van alt-rechts te maken. Geen steun. Mevrouw Den Haan (Fractie Den Haan): Geen steun. Mevrouw Kuik (CDA): Voorzitter. Een brief en op termijn een debat. Dat lijkt me prima. De voorzitter: Maar nu dus geen steun voor het debat? Mevrouw Kuik (CDA): Eerst de brief en dan is het prima om een debat te doen. De voorzitter: Dus wel steun voor het debat maar eerst een brief. Mevrouw Ellemeet (GroenLinks): Geen steun. De heer Jansen (FVD): Wel steun en zo snel mogelijk graag. De heer Segers (ChristenUnie): Dit keer mede namens de SGP-fractie: geen steun. De heer Eerdmans (JA21): Voorzitter. Misschien kunnen we de heer Van Baarle even op de fatsoensnormen wijzen in dit huis. Dat lijkt mij best wel een goed idee voor de volgende keer. Overigens steun voor dit voorstel. De voorzitter: Steun voor dit voorstel. De heer Ephraim van Groep Van Haga. De heer Ephraim (Groep Van Haga): Steun voor het voorstel en voor het voorstel van de heer Eerdmans. Mevrouw Beckerman (SP): Geen steun namens de SP en de Partij van de Arbeid. Mevrouw Van der Plas (BBB): Ik sluit mij aan bij de woorden van de heer Eerdmans. Zo'n opmerking drukt het naar extreemrechts. Dat gaat gewoon volledig buiten het fatsoen om. Dit is een onderwerp dat Nederland aangaat dat over onze toekomst gaat dat over de inrichting van ons land gaat dus het is volledig normaaldat hierover een debat wordt aangevraagd. Dat heeft niks met rechts of links te maken. De voorzitter: Dus u steunt het debat. Mevrouw Van der Plas (BBB): Ja ik steun het debat. Mevrouw Simons (BIJ1): Geen steun voorzitter. De voorzitter: Mevrouw Van Esch SP. Mevrouw Van Esch (PvdD): Partij voor de Dieren. Maar net als de SP: geen steun. De voorzitter: Ik zie nu zulke mooie samenwerkingen. Maar er is geen meerderheid voor uw verzoek meneer Markuszower. De heer Markuszower (PVV): Ik hoorde dat er wel genoeg steun is voor een dertigledendebat dacht ik. Dat wil ik dan graag op de lijst. De voorzitter: We zetten het op de lijst meneer Markuszower. U heeft nog een tweede verzoek. De heer Markuszower (PVV): Ja dat betreft een verzoek voor een interpellatiedebat. We hebben het in het vragenuurtje vandaag al kort en ambtelijk als je de minister zo mocht horen over de IS-terroristen gehad. Er is mogelijk een precedent geschapen om veel meer IS-terroristen terug naar Nederland te halen. Daar willen we graag een debat over. Er is dus sprake van precedentwerking en er is een IS-terroriste teruggehaald. Dat is genoeg reden om daar een interpellatiedebat over te houden. De voorzitter: Ik dank u wel. Mevrouw Kuik (CDA): Voorzitter. Ik steun een debat maar dan graag plenair. Volgende week hebben we een commissiedebat over terreur. Laten we dat omzetten naar een plenair debat. Daar zou ik voor zijn. We moeten dit gewoon plenair bespreken. Ik wil ook graag een tijdlijn van de minister over wat er in de tussentijd allemaal is gebeurd.De heer Jansen (FVD): Ik steun het verzoek maar als de heer Markuszower akkoord is met het verzoek van het CDA dan kan ik mij daar ook in vinden. De voorzitter: Dus in ieder geval een debat. De heer Ephraim (Groep Van Haga): Steun. De voorzitter: Steun voor interpellatie of voor een debat? De heer Ephraim (Groep Van Haga): Interpellatie. De voorzitter: Interpellatie. De heer Van Weyenberg (D66): Voorzitter. Geen steun voor een interpellatie. Er is volgende week een commissiedebat. Als men dat plenair zou willen is daar steun voor van mijn fractie. Maar ik zou voordat het debat plaatsvindt zowel een vragenronde willen kunnen doen alsook de hoorzitting die al is ingepland. Dan hebben we alle informatie. De heer Eerdmans (JA21): Ik kwam erachter dat er in de laatste vijftien jaar maar drie keer een interpellatie heeft plaatsgevonden. Het is dus een beetje een opmerkelijk verzoek van de heer Markuszower. Wij zouden dit debat graag willen voeren maar het is ons een beetje mistig waarom dit op een interpellatie moet uitkomen. Dus ik steun het voorstel van het CDA om het een plenair debat te laten zijn. De voorzitter: U steunt het voorstel voor een debat. De heer Segers (ChristenUnie): Ik steun het voorstel voor een debat. Het lijkt mij prima om een gewoon debat te voeren. Dus het voorstel van de CDAfractie om het commissiedebat om te zetten in een plenair debat heeft onze steun. De voorzitter: Mevrouw Beckerman van de SP en dan de heer Nijboer PvdA. Mevrouw Beckerman (SP): Voorzitter. Ik vond het voorstel van de heer Van Weyenberg wel charmant. Er is volgende week een commissiedebat over terrorisme. Dat zou eventueel plenair kunnen. Dusdaar sluiten we ons bij aan en ook bij de opmerkingen over de rondes vooraf. De heer Nijboer (PvdA): Voorzitter. Geen steun voor een interpellatie. Dat geeft ook maar één Kamerlid heel veel tijd om vragen te stellen terwijl ik denk dat heel veel fracties er wat van vinden. Een commissiedebat is wat ons betreft akkoord maar als dat plenair is verzet de PvdA-fractie zich daar ook niet tegen. De voorzitter: Dus u steunt wel een debat over dit onderwerp. De heer Stoffer (SGP): Steun voor een gewoon debat voorzitter. De voorzitter: Steun voor een gewoon debat. Mevrouw Michon-Derkzen (VVD): Voorzitter. Steun voor het voorstel van het CDA. Volgens mij kan dat ook goed samen met de toevoeging die ik hoorde van de collega van D66. Dan hebben we op 17 juni dat debat dus plenair. De heer Van Baarle (DENK): Geen steun voor een interpellatie. Ook geen steun voor een debat. Het kan het snelst in de commissie. Mevrouw Ellemeet (GroenLinks): Ik sluit me aan bij het voorstel van het CDA en D66. Mevrouw Van der Plas (BBB): Steun voor dit verzoek. Mevrouw Simons (BIJ1): Geen steun voorzitter. De voorzitter: Dank u wel. Er is iets heel wonderlijks gebeurd: u heeft een meerderheid voor een debat met twee termijnen. We gaan kijken hoe we dat op een goede manier kunnen inplannen. De heer Markuszower (PVV): Hoezo vindt u dat wonderlijk voorzitter? De voorzitter: Het komt niet zo vaak voor dat een interpellatiedebat wordt aangemeld en dat dat zich zoals nu vertaalt in een meerderheidsdebat. U heeft dus een meerderheid voor een debat.De heer Markuszower (PVV): Heel graag. De positie van D66 was me alleen niet duidelijk. Zei D66 dat het in de commissie moet of wil D66 ook een plenair debat? De voorzitter: Ook een plenair debat maar wel een voorkeur voor een hoorzitting en een vragenronde. De heer Markuszower (PVV): Oké. En dan wil ik aan u vragen of het volgende week zou kunnen. Lukt het om het debat volgende week in te plannen? De voorzitter: Als ik kijk naar de Kamerleden dan is er volgens mij sprake van urgentie. Maar er is ook aangegeven dat er eerst een brief en een vragenronde moeten komen. We gaan dus even kijken hoe we dat op een goede manier kunnen organiseren. De heer Markuszower (PVV): Dank u wel. Als ik goed ben geïnformeerd staat die vragenronde op woensdag gepland. Dus op zich zou het dan donderdag kunnen. Maar ik ga niet over uw agenda. De voorzitter: Nee en we gaan ook even met het ministerie kijken voor de beantwoording. Maar we gaan het in ieder geval inplannen. Dank u wel meneer Markuszower. Dan gaan we naar de heer Madlener van de PVV voor zijn verzoek. De heer Madlener (PVV): Dank u wel voorzitter. Het is een iets kleiner onderwerp dan het terughalen van terroristen maar het is toch een onderwerp waar heel Nederland zich aan stoort namelijk die 100 kilometer op de snelweg. Er is een onderzoek verschenen waaruit blijkt dat Nederland het helemaal zat is om met die slakkengang over de Nederlandse snelwegen te rijden. Bovendien blijkt dat het ook bijzonder weinig oplevert. Ik denk dat het goed is om daar een debat over te voeren. Daaraan voorafgaand wil ik een brief van het kabinet waarin staat hoe we zo snel mogelijk van die maatregel afkomen en hoeveel huizen er nu extra gebouwd zijn dankzij die maatregel. Want ook dat blijkt totaal niet het geval. De voorzitter: Dank u wel. Is er steun voor dit verzoek? De heer Geurts (CDA): Het wordt meer een stikstofdebat dan dat het over de 130 gaat. Maar geen steun voor dit verzoek. Volgende week hebben we het commissiedebat MIRT. Daarbij zou het ook behandeld kunnen worden.Mevrouw Tellegen (VVD): Eens met de heer Geurts. Volgende week in het commissiedebat. De heer Nijboer (PvdA): Voorzitter. Ik begrijp de gevoelens maar in deze demissionaire periode lijkt me dit geen onderwerp voor een plenair debat. Dus geen steun. De heer Van Baarle (DENK): Steun voorzitter. De heer Jansen (FVD): Ja absoluut steun. De heer Segers (ChristenUnie): Geen steun. Mevrouw Van Esch (PvdD): Nee geen steun voorzitter. De heer Ephraim (Groep Van Haga): Steun. Mevrouw Den Haan (Fractie Den Haan): Steun. Mevrouw Pouw-Verweij (JA21): Steun. De heer Van Weyenberg (D66): Geen steun. De voorzitter: U heeft in ieder geval geen meerderheid. Sorry mevrouw Simons. Excuus. Mevrouw Simons (BIJ1): Het maakt niet meer uit geloof ik. De voorzitter: Nou dat … Mevrouw Simons (BIJ1): Ja ben ik de deciding vote? De voorzitter: Niet voor een meerderheid!Mevrouw Simons (BIJ1): Dan blijf ik nog even staan. Nee geen steun voorzitter. De voorzitter: Geen steun. Ah het was wel even spannend. De heer Madlener (PVV): Het was wel spannend ja. Maar het wordt nog spannender. De voorzitter: Ik zie mevrouw Van der Plas van BBB. Mevrouw Van der Plas (BBB): Ja last but not least. Ik steun dit. De heer Madlener (PVV): Ja dat dacht ik al. Dat hoopte ik al. De voorzitter: Dit is een hele spannende stemming maar er is geen meerderheid. De heer Madlener (PVV): Nee. De meerderheid verwijst naar het MIRT-debat dat volgende week op de agenda staat. Ik zou dan wel graag een brief van het kabinet willen met daarin een antwoord op de vragen: hoeveel extra huizen zijn er nu gebouwd door die maatregel en hoe kan een nieuw kabinet zo snel mogelijk deze 100 kilometermaatregel intrekken? De voorzitter: Dank u wel. We zullen het stenogram van dit onderdeel van de vergadering doorgeleiden naar het kabinet. Dan geef ik het woord aan mevrouw Pouw-Verweij van JA21 voor haar verzoek. Mevrouw Pouw-Verweij (JA21): Dank u wel voorzitter. Mijn fractie heeft eerder al een reeks schriftelijke vragen gesteld over de coronadeals van de heer Sywert van Lienden en consorten. Afgelopen donderdag heeft minister Van Ark de Tweede Kamer voorgehouden dat die deal goedgekeurd was op basis van voorwaarden gesteld door het Consortium en enkel geaccordeerd was door het ministerie van VWS. Vrijdag en in het weekend is een heel ander beeld naar voren gekomen uit artikelen van Follow the Money en de Volkskrant en uit een interview met de heer Van Lienden evenals vanochtend uit de reactie van het LCH. Mijn fractie wil graag duidelijkheid en daarom een debat op een zo kort mogelijke termijn. De voorzitter: Met de minister van VWS.Mevrouw Pouw-Verweij (JA21): Nee met minister Van Ark. De voorzitter: Voor Medische Zorg. Ja. Mevrouw Beckerman (SP): Steun. Mevrouw Agema (PVV): Steun voorzitter. Alleen heeft de Algemene Rekenkamer ons vorige week laten weten dat van die 51 miljard euro die niet rechtmatig is uitgegeven ook alle uitgaves van het Landelijk Consortium Hulpmiddelen tot een niet-rechtmatige categorie behoren. Ik zou dus graag voor het debat meer informatie willen namelijk of er meer Van Liendens zijn. Zijn er meer rekeningen die niet rechtmatig uitgegeven zijn als het gaat om de mondkapjes de schorten de brillen de handschoenen en noem maar op? De voorzitter: We zullen het stenogram van dit onderdeel van de vergadering doorgeleiden naar het kabinet. Mevrouw Tellegen (VVD): Geen steun voor een apart debat. Aanstaande woensdag hebben we het Verantwoordingsdebat. Er staat ook nog een debat op de rol over de VWS-jaarstukken dus het lijkt me goed als we het daar bespreken. Mevrouw Van den Berg (CDA): Voorzitter. Terecht zegt mevrouw Pouw-Verweij dat het laatste woord hier nog niet over is gezegd maar we hebben volgende week inderdaad het Verantwoordingsdebat en nog een verantwoordingsdebat voor VWS. Daarnaast — dat is voor ons de voornaamste reden — heeft de minister zelf aangekondigd een uitgebreid onderzoek te laten doen. Die resultaten willen wij eigenlijk eerst zien. De voorzitter: Dank u wel. Geen steun voor het debat. De heer Segers (ChristenUnie): Er is inderdaad een onderzoek aangekondigd dus het debat wil ik steunen maar wel na ommekomst van dat onderzoek en de reactie van de minister daarop. De heer Van Baarle (DENK): Steun. De heer Van Weyenberg (D66): Voorzitter. Steun voor een debat maar wel nadat we dat onafhankelijke onderzoek binnen hebben. Ik ben nieuwsgierig naar het tijdpad en of men daar iets over kan vertellen.De voorzitter: Nog even ter check van het CDA: u steunt wel een debat maar na ommekomst van het onderzoek? Ja. Mevrouw Den Haan (Fractie Den Haan): Ik sluit me aan bij het CDA en de VVD. De heer Jansen (FVD): Er is morgen gewoon een Verantwoordingsdebat. Daar kan dit allemaal worden besproken. Ik vind het een beetje een afleidingsmanoeuvre. Er is 9 miljoen aan iemand betaald terwijl 5 miljard kwijt is. Morgen kan daarover worden gesproken. De voorzitter: Geen steun voor het debat. De heer Stoffer (SGP): Ik sluit me aan bij de woorden van de heer Segers: eerst het onderzoeksrapport en dan het debat. De voorzitter: Ja dus wel steun voor het debat. Mevrouw Simons (BIJ1): Voorzitter. Morgen is het Verantwoordingsdebat. We wachten inderdaad ook nog op dat rapport. Als daaruit blijkt dat er nog behoefte is aan verdere gesprekken dan zullen we een volgend verzoek voor een debat zeker steunen. De heer Van Haga (Groep Van Haga): Voorzitter. Uiteraard eerst een goed onderzoek maar dan is het heel belangrijk dat we hier een goed debat over hebben. In navolging van wat mevrouw Agema net al zei: laten we het verbreden tot al die andere debacles die op het ministerie van VWS hebben plaatsgevonden niet in de laatste plaats de testcapaciteit die we hebben ingehuurd voor €500.000 per dag. Mevrouw Ellemeet (GroenLinks): Ik sluit me aan bij mevrouw Simons. We hebben morgen het Verantwoordingsdebat. We kunnen het er ook zeker nog op een ander moment over hebben als we het onderzoek ook hebben. De voorzitter: Maar u steunt wel een debat als het onderzoek er is? Mevrouw Ellemeet (GroenLinks): Ja dan wel. Mevrouw Van Esch (PvdD): Ik sluit me daarbij aan. Ik steun een debat nadat het onderzoek er is.Mevrouw Van der Plas (BBB): Voor mij geldt hetzelfde als voor mevrouw Van Esch. De heer Nijboer (PvdA): Daar sluit ik me ook bij aan voorzitter. De voorzitter: Er is een meerderheid voor een debat als het onderzoek er is. Wij gaan even informeren bij het ministerie wanneer dat onderzoek er is. Dank u wel. Dan gaan we naar mevrouw Van Esch namens de heer Van Raan van de Partij voor de Dieren. Mevrouw Van Esch (PvdD): Voorzitter. Ik verzoek namens mijn collega Van Raan om het tweeminutendebat Energieraad nog deze week in te plannen inclusief stemmingen. De voorzitter: Is daar bezwaar tegen? Daar is geen bezwaar tegen. Dan gaan we dat organiseren. Dan mevrouw Beckerman voor haar verzoek. Mevrouw Beckerman (SP): Voorzitter. Het kabinet weigert twee aangenomen amendementen uit te voeren. In strijd met de Grondwet concludeerde professor Voermans. De Kamer buitenspel concludeert een rapport gemaakt in opdracht van de Kamer. Het zijn snoeiharde conclusies maar het kabinet beweegt niet. Dat blijkt uit een brief die het kabinet eerst naar de pers stuurde en vervolgens naar de Kamer. Ik vind dus dat het tijd wordt voor een debat. Ik zou ook aan de Voorzitter willen vragen welke acties zij zou kunnen ondernemen want dit is echt een schoffering van de Tweede Kamer. Mevrouw Agnes Mulder (CDA): Voorzitter. We hebben inderdaad onze eigen juridische dienst ernaar laten kijken. Vervolgens hebben we in een brief aan de minister gevraagd om daarop te reageren. Die brief is er gekomen. Hij geeft in die brief twee opties van routes die we zouden kunnen volgen. Die twee opties zouden we ook vanmiddag gewoon in de procedurevergadering kunnen bespreken. Dan kunnen we zeggen of we een novelle via de Eerste Kamer of de route uit de brief willen. Dan hebben we het weer over de inhoud want dit is een beetje een debat over het debat. Ik snap het wel hè dat mevrouw Beckerman dat wil voeren maar ik wil nou dat er gewoon een oplossing komt voor onze Groningers. De heer Nijboer (PvdA): Het is nog niet vaak vertoond dat een amendement wordt aangenomen en het kabinet vervolgens zegt: we voeren het gewoon niet uit. Dus dat rechtvaardigt echt wel een eigenstandig debat. Ik steun de debataanvraag. Wat betreft de routes die de minister schetst: hij heeft zijn debat gehad en hij heeft verloren bij de amendementen dus hij heeft ze gewoon uit te voeren.De heer Van Weyenberg (D66): Ik sluit me aan bij mevrouw Mulder; geen steun. Mevrouw Ellemeet (GroenLinks): Steun voor het debat. De heer Van Baarle (DENK): Wij steunen het debat. Mevrouw Agema (PVV): Steun. Mevrouw Van Esch (PvdD): Steun voor het debat voorzitter. De heer Eerdmans (JA21): Ja steun van ons. Mevrouw Tellegen (VVD): Geen steun; eens met mevrouw Mulder. De heer Jansen (FVD): Ik vind het heel raar wat hier gebeurt. Volledige steun. De heer Segers (ChristenUnie): Geen steun. Mevrouw Van der Plas (BBB): Steun voor dit verzoek. Mevrouw Simons (BIJ1): Lastige maar geen steun voor dit verzoek. De voorzitter: Ik zal in ieder geval het stenogram van dit onderdeel van de vergadering doorgeleiden naar het kabinet. Dan kan het kabinet dat ook lezen en er een reactie op geven naar aanleiding van uw vraag. Ik zal natuurlijk zelf ook kijken naar de beantwoording. Ik zit even te kijken; er is geen meerderheid voor uw verzoek helaas. Mevrouw Beckerman (SP): Voorzitter dat is bijzonder. We komen hier natuurlijk ook opnieuw over te spreken. Ik zou de Kamer toch ook willen voorhouden: het gebeurt nu bij ons maar het kan niet dat we vier jaar lang bij elk aangenomen amendement niet meer weten of dat wel of niet wordt uitgevoerd. Dat is gewoon echt echt heel bizar zeker na al die debatten en al die beloftes over macht en tegenmacht en over een nieuwe bestuurscultuur. Het is echt een schoffering van de Kamer. Er komt hoe dan ook nog een debat over want dit is echt ongekend. Professoren oordelen niet voor niks zo hard. Het is in strijd met de Grondwet. Ongelofelijk.De voorzitter: Dank u wel. Mevrouw Simons. Mevrouw Simons (BIJ1): Ik zei al dat ik het een lastige keuze vond en mijn collega overtuigt mij er nu van om wel steun te verlenen. Ik geloof niet dat het iets uitmaakt voor de uitslag … Mevrouw Beckerman (SP): Toch wel fijn; dank u. Mevrouw Simons (BIJ1): … maar voor het principe is het erg belangrijk. Dank u wel. De voorzitter: Dank u wel. Nogmaals we zullen dit ook doorgeleiden naar het kabinet en om een reactie hierop vragen. Mevrouw Van Esch. Mevrouw Van Esch (PvdD): Dank u voorzitter. Opnieuw een verzoek een dringend verzoek dit keer van de GGD die een koerswijziging wil van ons beleid rondom preventie. Dat is zo'n belangrijk onderdeel zeker nu we het afgelopen jaar in deze heftige gezondheidscrisis hebben gezeten. We hebben vorige week een brief van de staatssecretaris gehad waarin hij aangeeft wat er wat hem betreft moet gebeuren op het gebied van preventie. Maar hij geeft aan dat dit aan het volgende kabinet is. Wat ons betreft is dat vreemd want we hebben in januari een motie aangenomen waarin staat dat preventie missionair is. We moeten dus door. Ik wil dan ook een debat en voorafgaand aan dat debat een brief van de staatssecretaris over die verzoeken van de GGD. Mevrouw Agema (PVV): Wij willen het voegen bij het eerstvolgende commissiedebat over leefstijlpreventie. De voorzitter: Dus geen steun voor een apart debat. Mevrouw Tellegen (VVD): Geen steun voor een apart debat. Mevrouw Kuik (CDA): Voorzitter. Ik sluit me aan bij mevrouw Agema: voeg het bij het volgende commissiedebat. Mevrouw Ellemeet (GroenLinks): Steun.De heer Van Baarle (DENK): Wij onderschrijven het belang van het onderwerp maar de snelste weg is het in de commissie bespreken. De heer Stoffer (SGP): Ik sluit me aan bij mevrouw Agema. Mevrouw Den Haan (Fractie Den Haan): Ik sluit me aan bij de collega van DENK. De heer Van Weyenberg (D66): Dit kan sneller in de commissie. Geen steun. De heer Segers (ChristenUnie): Ook ik sluit me aan bij de woorden van mevrouw Agema. Mevrouw Simons (BIJ1): Voorzitter. Mede namens de SP spreek ik steun uit voor het aanvragen van dit debat. De voorzitter: Er is geen meerderheid voor uw verzoek mevrouw Van Esch. Mevrouw Van Esch (PvdD): Ik zal tijdens de procedurevergadering snel om een commissiedebat vragen omdat dit nog niet gepland is. De voorzitter: Dank u wel. Dan geef ik het woord aan mevrouw Ellemeet van GroenLinks. Mevrouw Ellemeet (GroenLinks): Dank u wel voorzitter. Vorige week verscheen een heel zorgwekkend rapport over agressie tegen en bedreiging van journalisten. Die zijn nog verder toegenomen. Mijn fractie maakt zich daar grote zorgen over en wil daarover in debat met de minister van Justitie en Veiligheid. De heer Van Weyenberg (D66): Dat journalisten veilig hun werk kunnen doen is een onmisbaar onderdeel van onze democratie dus volop steun. De voorzitter: Steun. Mevrouw Tellegen (VVD): Ook mijn fractie deelt de zorgen van GroenLinks. Steun voor een debat maar er staat ook een rondetafelgesprek gepland. Ik zou dat debat dan graag daarna laten plaatsvinden het liefst ook in aanwezigheid van minister Slob.Mevrouw Kuik (CDA): Terecht punt. Woorden doen ertoe. Dat zouden we in dit huis ook moeten beseffen dus steun voor het debat. De voorzitter: Steun. De heer Van Baarle (DENK): Journalisten moeten in veiligheid hun werk kunnen doen. Dat is de kern van een democratische rechtsstaat. Steun. Mevrouw Van Esch (PvdD): Volop steun. Mevrouw Simons (BIJ1): Volop steun. Ik denk wel dat het waardevol is om eerst dat rondetafelgesprek te voeren. Daarna heel graag een debat. De heer Segers (ChristenUnie): Ook ik steun het verzoek met de aantekening dat een brief goed is. Een rondetafelgesprek lijkt me ook buitengewoon zinvol in de aanloop naar het debat. Mevrouw Den Haan (Fractie Den Haan): Van harte steun. Mevrouw Van der Plas (BBB): Ik steun dit verzoek. Mevrouw Beckerman (SP): Steun. De voorzitter: De heer Stoffer SP. Oeps! SGP. Ik maak wel veel reclame voor uw partij! De heer Stoffer (SGP): Ja en u deelt me ook bij allerlei partijen in maar dat maakt niet uit hoor. Ik steun het debat ook. De heer Nijboer (PvdA): Voorzitter. Onafhankelijke kritische journalistiek is onmisbaar voor onze democratie die best kwetsbaar is dus ik steun het debatverzoek. De voorzitter: U heeft steun van een meerderheid waarbij een aantal collega's hebben gezegd wel eerst de rondetafel te willen. U knikte ja dus volgens mij gaan we het debat daarna plannen. Dank u wel. Dan geef ik het woord aan mevrouw Tellegen. Via haar is er een verzoek van de heer Brekelmans.Mevrouw Tellegen (VVD): Namens mijn collega Brekelmans graag het verzoek voor een tweeminutendebat over de NAVO-top deze week te houden inclusief stemmingen. De voorzitter: Is daar bezwaar tegen? Nee. Dan gaan we dat zo inplannen. Dan de heer Van Weyenberg. De heer Van Weyenberg (D66): Dank u wel voorzitter. Namens mijn collega Paternotte een vooraankondiging van een tweeminutendebat over de EUGezondheidsraad van 15 juni aanstaande graag deze week te houden inclusief stemmingen. De voorzitter: Dank u wel. Is daar bezwaar tegen? Dat is niet het geval. Dan gaan we dat inplannen. Dan geef ik het woord aan de heer Jansen van Forum voor Democratie voor zijn verzoek. De heer Jansen (FVD): Dank u wel. Automobilisten was het ongetwijfeld al opgevallen maar de laatste tijd lopen de benzineprijzen behoorlijk op. Sinds gisteren is officieel een hoogterecord bereikt de hoogste prijs ooit. Dit gaat helemaal de verkeerde kant op. Autorijden wordt steeds minder leuk in Nederland. Het verzoek om de maximumsnelheid te verhogen kwam al voorbij. Ik wil eigenlijk een debat over de toekomst van verkeer in Nederland. De voorzitter: Is daar steun voor? Mevrouw Agema (PVV): Het verschil met buurland België loopt inmiddels op tot zo'n €050 per liter. Dat is €25 op een 50 litertank. Het lijkt ons dus hoog tijd om hierover te debatteren. De voorzitter: Steun voor het verzoek. Mevrouw Tellegen (VVD): Geen steun voor een plenair debat. Ik begrijp dat er donderdag een commissiedebat is waar dit aan de orde zou kunnen komen. De heer Geurts (CDA): Geen steun.De heer Van Baarle (DENK): Als autopartij deelt DENK de zorg maar de snelste weg om dit te bespreken is in de commissie dus daar hebben wij de voorkeur voor. De voorzitter: Dus geen steun. De heer Van Weyenberg (D66): Dit kan sneller in de commissie. Geen steun. De voorzitter: Geen steun. De heer Segers (ChristenUnie): Geen steun. De voorzitter: Geen steun. Mevrouw Van der Plas (BBB): Ik geef wel steun. Een belangrijk onderwerp ook. De voorzitter: U heeft geen meerderheid. De heer Jansen (FVD): 30 leden? De voorzitter: Ook niet nee. De heer Jansen (FVD): Jammer. Dat wordt het de commissie. De voorzitter: Het wordt een commissiedebat. Dat is ook heel mooi en heel goed. Dan geef ik het woord aan de heer Van Meijeren van Forum voor Democratie. Hij heeft twee verzoeken. Gaat uw gang. De heer Van Meijeren (FVD): Dank u wel mevrouw de voorzitter. Denemarken gaat voortaan asielzoekers opvangen in centra buiten Europa en gaat daarom ook geen asielverzoeken meer in behandeling nemen op Deens grondgebied. Zoals bekend pleit Forum al jaren voor deze oplossing maar wordt altijd gezegd dat dit onmogelijk is. Daarom wil ik graag een debat met de staatssecretaris van Justitie en Veiligheid alsmede met de minister van Buitenlandse Zaken om het erover te hebben waarom de Denen dit wel kunnen.Mevrouw Agema (PVV): Steun. Mevrouw Tellegen (VVD): Geen steun voorzitter. We willen eerst een brief. Mevrouw Ellemeet (GroenLinks): Geen steun. Mevrouw Van der Plas (BBB): Steun voor dit verzoek. De heer Van Baarle (DENK): Wij steunen dit niet voorzitter. De heer Van Weyenberg (D66): Geen steun. Mevrouw Kuik (CDA): Geen steun. Mevrouw Den Haan (Fractie Den Haan): Geen steun. De heer Eerdmans (JA21): Ja steun. De heer Stoffer (SGP): Geen steun. Dit kan wat ons betreft via een commissiedebat. De heer Segers (ChristenUnie): Daar sluit ik me bij aan. Geen steun. Mevrouw Beckerman (SP): Mede namens de PvdA: ook geen steun. De voorzitter: U heeft geen steun. De heer Van Meijeren (FVD): Helaas ja. Ik zag dat er nog geen commissiedebatten gepland staan maar we blijven hierachteraan gaan. De voorzitter: Maar u heeft nog een tweede kans voor een tweede debat. De heer Van Meijeren (FVD): Een tweede verzoek inderdaad en eigenlijk wel een mooi bruggetje want als we paal en perk stellen aan de massale immigratie dan hoeft er de komende jaren ook geen miljoenwoningen gebouwd te worden in Nederland. Gisteren verscheen een rapport van het Economisch Instituut voor de Bouw waarin er schaamteloos voor gepleit wordt om een groot deel van die woningen te bouwen op onze kostbare en vruchtbare landbouwgrond. Het staat buiten kijf dat dit rampzalige gevolgen zou hebben voor onze boeren. Daarom wil ik een debat met zowel de minister van Landbouw als met de minister van Binnenlandse Zaken om dit rampscenario te kunnen voorkomen. De voorzitter: Dank u wel. Is er steun voor dit verzoek? Mevrouw Agema (PVV): Steun. Mevrouw Van der Plas (BBB): Natuurlijk steun voor dit debat. De voorzitter: Steun. Dat is helder. De heer Van Baarle (DENK): Voorzitter. Op 24 juni is er volgens mij een commissiedebat Woningbouwopgave. Daar kan het prima besproken worden. Mevrouw Tellegen (VVD): Geen steun. De heer Stoffer (SGP): Daar sluit ik mij bij aan. Geen steun commissiedebat. Mevrouw Den Haan (Fractie Den Haan): Ook geen steun maar naar het commissiedebat. De heer Geurts (CDA): Ik verwijs u naar het commissiedebat. Geen steun. De heer Van Weyenberg (D66): Dat geldt ook voor mij. Mevrouw Beckerman (SP): Voorzitter. Ik ben heel erg voor een debat hierover maar er staan inderdaad al wel heel veel commissiedebatten. Ik denk dus dat het beter is om aan te sluiten bij het voorstel van DENK. Dat doe ik ook namens de PvdA. De heer Segers (ChristenUnie): Dat lijkt mij ook beter dan een plenair debat.Mevrouw Van Esch (PvdD): Dat lijkt mij ook beter. De voorzitter: U heeft geen steun voor dit verzoek maar er komt wel een commissiedebat over dit onderwerp. De heer Van Meijeren (FVD): Dan hoop ik dat daar ook de minister van LNV bij kan zijn. De voorzitter: Via de procedurevergadering kunt u een verzoek daartoe doen. Dank u wel. Daarmee zijn we aan het einde gekomen van de regeling van werkzaamheden. Ik schors de vergadering voor een enkel moment en dan gaan we daarna van start met een wetsbehandeling zie ik op de agenda staan. De vergadering wordt enkele ogenblikken geschorst. Voorzitter: Kuik