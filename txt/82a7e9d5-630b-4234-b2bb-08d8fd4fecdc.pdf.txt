6 Regeling van werkzaamheden (stemmingen) De voorzitter: Dan geef ik nu het woord aan de heer De Groot namens D66. De heer De Groot (D66): Voorzitter. Ik wil graag mede namens het CDA verzoeken om de stemmingen onder punt 6 met een week uit te stellen. Nee het is punt 14; neem me niet kwalijk. De voorzitter: Punt 14 ja. De heer De Groot (D66): De moties ingediend bij het debat over onderzoeksresultaten over COVID-19 bij nertsen. De voorzitter: Heeft iemand daar bezwaar tegen? Nee? Dan stellen we de stemmingen bij agendapunt 14 uit. Mevrouw Ouwehand namens de Partij voor de Dieren. Mevrouw Ouwehand (PvdD): Voorzitter dank u wel. Nu de stemmingen bij 14 een week worden uitgesteld trek ik mijn amendement op stuk nr. 7 bij agendapunt 20 Wijziging van de begrotingsstaat van het Ministerie van Landbouw Natuur en Voedselkwaliteit voorlopig even in. Ik weet dat dat definitief is maar wij komen met dit plan terug nadat de Kamer zich heeft uitgesproken over de moties. De voorzitter: Het amendement-Ouwehand (stuk nr. 7 (35452)) is ingetrokken. Ik stel vast dat daarmee wordt ingestemd. Dank u wel. Meneer Baudet u wil ook wat vragen? Doet u dat in de microfoon. De heer Baudet namens Forum voor Democratie. De heer Baudet (FvD): Ik wil graag een hoofdelijke stemming over onze motie over biomassa (32813 nr. 515) omdat ik denk dat het ontzettend belangrijk is om eens te weten waar iedereen staat. De voorzitter: Daar gaan we straks over stemmen. Is dat het verzoek meneer Baudet?De heer Baudet (FvD): Ja. De voorzitter: Ok√©. Als niemand daar bezwaar tegen heeft dan wordt deze motie toegevoegd aan de lijst van hoofdelijke stemmingen. De heer Van Otterloo of mevrouw Van Brenk? U staat op mijn lijstje. U zou een motie aanhouden. Mevrouw Van Brenk (50PLUS): Voorzitter ik had het in de pauze al even bij de Griffier gemeld maar ik meld het nu graag aan alle collega's. De motie 34919 op stuk nr. 62 bij de stemmingen onder punt 23 het notaoverleg over vastgoed Defensie houden we graag aan. Die gaat over de Westerscheldetunnel. De voorzitter: Op verzoek van de heer Van Otterloo stel ik voor zijn motie (34919 nr. 62) aan te houden. Daartoe wordt besloten.