21 Stemmingen moties Financiering van moskeeën Aan de orde zijn de stemmingen over moties ingediend bij het dertigledendebat over de financiering van moskeeën te weten: - de motie-De Graaf/Wilders over het sluiten van alle moskeeën in Nederland (29614 nr. 63); - de motie-Jasper van Dijk over een overzicht van geldstromen van de Golfstaten naar Nederlandse religieuze organisaties (29614 nr. 64). (Zie vergadering van 5 oktober 2017.) De voorzitter: De motie-Jasper van Dijk (29614 nr. 64) is in die zin gewijzigd dat zij thans luidt: Motie De Kamer gehoord de beraadslaging overwegende dat er zicht is op de financiering van islamitische organisaties vanuit Koeweit maar dat er nog geen volledige openheid is over de financiering vanuit andere Golfstaten; verzoekt de regering een overzicht te verstrekken van geldstromen vanuit de Golfstaten naar Nederlandse religieuze organisaties en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 65 was nr. 64 (29614). Ik stel vast dat wij hier nu over kunnen stemmen. In stemming komt de motie-De Graaf/Wilders (29614 nr. 63). De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen. Ik zag even een afwijkende stem bij 50PLUS! In stemming komt de gewijzigde motie-Jasper van Dijk (29614 nr. 65 was nr. 64).De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.