11 Stemmingen moties Vervoersarmoede Stemmingen moties Vervoersarmoede Aan de orde zijn de stemmingen over moties ingediend bij het debat over vervoersarmoede te weten: - de motie-Olger van Dijk over de Stichting van de Arbeid laten adviseren over de toekomst van de reiskostenvergoeding voor woon-werkverkeer (31305 nr. 455); - de motie-Kröger/De Hoop over bezien hoe afschalingen in de dienstregeling en/of forse tariefstijgingen voorkomen kunnen worden (31305 nr. 456); - de motie-Van Kent over het bevriezen van de prijs van treinkaartjes (31305 nr. 457); - de motie-El Abassi over voorkomen dat gemeenten overal binnen de stadsgrenzen betaald parkeren invoeren (31305 nr. 458); - de motie-El Abassi over de milieuzones afschaffen (31305 nr. 459); - de motie-El Abassi over het in kaart brengen van de groep huishoudens die vanwege de onbetaalbaarheid geen brandstofauto heeft (31305 nr. 460). (Zie vergadering van 15 mei 2024.) De voorzitter: De motie-Olger van Dijk (31305 nr. 455) is in die zin gewijzigd dat zij thans luidt: Motie De Kamer gehoord de beraadslaging constaterende dat reiskosten die werknemers maken voor woon-werkverkeer vaak onvoldoende worden vergoed door werkgevers; constaterende dat het in België voor werkgevers verplicht is te voorzien in een woon-werkverkeervergoeding; overwegende dat met stijgende kosten voor vervoer meer werknemers vervoersarmoede ervaren; verzoekt de regering de Stichting van de Arbeid te laten adviseren over de toekomst van de reiskostenvergoeding voor het woon-werkverkeer en daarbij een wettelijke verplichting te bezien en gaat over tot de orde van de dag. Zij krijgt nr. 463 was nr. 455 (31305). Ik stel vast dat wij hier nu over kunnen stemmen. In stemming komt de gewijzigde motie-Olger van Dijk (31305 nr. 463 was nr. 455).De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD de ChristenUnie de SGP het CDA BBB en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Kröger/De Hoop (31305 nr. 456). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en FVD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Van Kent (31305 nr. 457). De voorzitter: Ik constateer dat de leden van de fracties van de SP de PvdD DENK en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-El Abassi (31305 nr. 458). De voorzitter: Ik constateer dat de leden van de fracties van de SP DENK de VVD JA21 en FVD voor deze motie hebben gestemd en de leden van de overige fracties ertegen zodat zij is verworpen. Mevrouw Agema. Mevrouw Agema (PVV): De PVV-fractie wenst geacht te worden voor de motie op stuk nr. 456 gestemd te hebben. De voorzitter: Dat is bij dezen genoteerd. In stemming komt de motie-El Abassi (31305 nr. 459). De voorzitter: Ik constateer dat de leden van de fracties van DENK JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-El Abassi (31305 nr. 460). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD de SGP het CDA FVD en de PVV voor deze motie hebben gestemd en de leden van de overige fracties ertegen zodat zij is aangenomen.