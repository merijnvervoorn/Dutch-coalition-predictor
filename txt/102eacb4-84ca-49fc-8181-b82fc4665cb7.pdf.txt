9 Stemmingen moties Raad Buitenlandse Zaken d.d. 14 oktober 2024 Stemmingen moties Raad Buitenlandse Zaken d.d. 14 oktober 2024 Aan de orde zijn de stemmingen over moties ingediend bij het tweeminutendebat Raad Buitenlandse Zaken d.d. 14 oktober 2024 te weten: - de motie-Paternotte/Boswijk over met gelijkgestemde lidstaten ervoor pleiten dat het trainen van Oekraïense militairen op Oekraïens grondgebied mogelijk wordt in de nieuwe mandaatperiode van EUMAM (21501-02 nr. 2939); - de motie-Paternotte c.s. over actief deelnemen aan de internationale alliantie en de internationale positie van Nederland inzetten om gesprekken richting een tweestatenoplossing te stimuleren (21501-02 nr. 2940); - de motie-Dobbe over zich inspannen en pleiten voor het instellen van een VN-wapenembargo voor heel Sudan (21501-02 nr. 2941); - de motie-Van Baarle over draagvlak zoeken voor een gezamenlijke verklaring om alle Europese staatsburgers onmiddellijk uit Gaza terug te laten keren (21501-02 nr. 2942); - de motie-Van Baarle over internationaal draagvlak zoeken voor aanvullende inspanningen om schendingen van het internationaal recht op de Westelijke Jordaanoever te beëindigen (21501-02 nr. 2943); - de motie-Van der Burg over pleiten voor het belang van een langetermijnplan voor een stabiele Libanese staat en hierover met Israël en relevante Libanese politieke actoren in dialoog gaan (21501-02 nr. 2944); - de motie-Piri/Paternotte over niet uitsluiten om EUsancties tegen Israëlische kabinetsleden te steunen (2150102 nr. 2945); - de motie-Piri/Paternotte over pleiten voor een staakt-hetvuren in Libanon (21501-02 nr. 2946); - de motie-Kahraman/Ceder over zich inzetten voor bescherming van Armeens cultureel erfgoed zowel in EUkader alsook in het kader van het Haags Verdrag UNESCO 1954 (21501-02 nr. 2947); - de motie-Ceder over berekenen hoeveel geld de Palestijnse Autoriteit jaarlijks uitgeeft aan uitkeringen aan veroordeelde terroristen en alleen instemmen met EU-steun als dit bedrag daarvan wordt afgetrokken (21501-02 nr. 2948); - de motie-Ceder c.s. over samen met andere Europese landen de druk op Azerbeidzjan opvoeren om zo spoedig mogelijk alle Armeense krijgsgevangenen vrij te laten (21501-02 nr. 2949); - de motie-Ceder over uitspreken dat de Iraanse Revolutionaire Garde een terroristische organisatie is en deze organisatie als zodanig behandelen (21501-02 nr. 2950). (Zie vergadering van heden.) De voorzitter: Aan de orde zijn stemmingen. Er is een stemverklaring van de heer Vermeer van de fractie van BBB.De heer Vermeer (BBB): Dank u wel voorzitter. Het is een stemverklaring bij de motie op stuk nr. 2942 de motie-Van Baarle over het onmiddellijk uit Gaza laten terugkeren van alle Europese staatsburgers. Dat klinkt sympathiek maar er kunnen ook mensen met dubbele paspoorten zijn die ook nog lid zijn van een terroristische organisatie. Om die reden stemmen wij tegen. De voorzitter: Dan is dat bij dezen genoteerd. De heer Ceder heeft ook een stemverklaring. De heer Ceder (ChristenUnie): Voorzitter dank u wel. Twee stemverklaringen. Ten aanzien van de motie-Van Baarle die net genoemd werd: wij lezen hierin dat het om Europese Uniestaatsburgers gaat. Mensen van buiten de Europese Unie zou gek zijn. Met die redenering en ook de uitleg van de minister kunnen wij voorstemmen. Maar zo lezen wij de overweging. Ten aanzien van de motie op stuk nr. 5 zijn wij het eens met het dictum. Wij zijn het alleen niet eens met constatering. De voorzitter: De motie op stuk nr. 5 zegt u? De heer Ceder (ChristenUnie): Bij mij staat "5". Het is een motie-Van Baarle. De voorzitter: De motie op stuk nr. 2943? De heer Ceder (ChristenUnie): Ja. We zijn het niet eens met de constatering maar wel met het dictum. Vanwege de constatering zullen wij tegenstemmen. De voorzitter: Helder. In stemming komt de motie-Paternotte/Boswijk (21501-02 nr. 2939). De voorzitter: Ik constateer dat de leden van de fracties van GroenLinksPvdA de PvdD Volt D66 de ChristenUnie het CDA en de VVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Paternotte c.s. (21501-02 nr. 2940). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC het CDA de VVD BBB JA21 en FVD voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Dobbe (21501-02 nr. 2941). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA de VVD BBB JA21 en de PVV voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Van Baarle (21501-02 nr. 2942). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie en het CDA voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Baarle (21501-02 nr. 2943). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC het CDA de VVD en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Burg c.s. (21501-02 nr. 2944). De voorzitter: Ik constateer dat de leden van de fracties van de SP GroenLinks-PvdA Volt D66 NSC de ChristenUnie de SGP het CDA de VVD BBB en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Piri/Paternotte (21501-02 nr. 2945). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC het CDA en de VVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Piri/Paternotte (21501-02 nr. 2946). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kahraman/Ceder (21501-02 nr. 2947). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 NSC de ChristenUnie de SGP het CDA de VVD BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ceder (21501-02 nr. 2948).De voorzitter: Ik constateer dat de leden van de fracties van NSC de ChristenUnie de SGP het CDA de VVD BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ceder c.s. (21501-02 nr. 2949). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 NSC de ChristenUnie de SGP het CDA de VVD BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ceder (21501-02 nr. 2950). De voorzitter: Ik constateer dat de leden van de fracties van de SP GroenLinks-PvdA de PvdD D66 NSC de ChristenUnie de SGP het CDA de VVD BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. Tot zover de stemmingen. Dank aan de minister voor zijn aanwezigheid. U bent de hele avond nog welkom hoor. U mag hier blijven. Ik schors tot 18.40 uur. Dan gaan we ons buigen over de begroting Binnenlandse Zaken. De vergadering wordt van 17.56 uur tot 18.44 uur geschorst.