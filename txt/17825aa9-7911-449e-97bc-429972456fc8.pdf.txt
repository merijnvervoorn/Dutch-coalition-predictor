19 Stemming motie Vierde anti-witwasrichtlijn Aan de orde is de stemming over een motie ingediend bij de behandeling van het wetsvoorstel Wijziging Implementatiewet vierde anti-witwasrichtlijn te weten: - de motie-Leijten c.s. over het UBO-register (34808 nr. 9). (Zie vergadering van 21 februari 2018.) De voorzitter: De motie-Leijten c.s. (34808 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat het versluieren van de uiteindelijke belanghebbende als het gaat om financiÃ«le constructies moet worden tegengegaan met een zogenaamd UBOregister; constaterende dat een trustkantoor vaak belangen behartigt om te voorkomen dat de uiteindelijke belanghebbende bekend wordt en dat deze vorm gebruikt kan worden voor belastingontwijking belastingontduiking witwassen en/of terrorismefinanciering; constaterende dat de regering voorziet dat hoger leidinggevend personeel van een trustkantoor ook als uiteindelijke begunstigde in het register kan worden geregistreerd; van mening dat door de mogelijkheid om hoger leidinggevend personeel van een trustkantoor op te nemen als uiteindelijke begunstigde van een fiscale constructie geen recht wordt gedaan om de versluiering tegen te gaan; verzoekt de regering in de uitwerking van het wetsvoorstel voor de Wet toezicht trustkantoren 2018 onmogelijk te maken dat personeel van een trustkantoor gebruikt kan worden om de uiteindelijke belanghebbende bij zijn dienstverlening uit het zicht van de fiscus of justitie te houden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 14 was nr. 9 (34808). Ik stel vast dat wij hier nu over kunnen stemmen. In stemming komt de gewijzigde motie-Leijten c.s. (34808 nr. 14 was nr. 9).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.