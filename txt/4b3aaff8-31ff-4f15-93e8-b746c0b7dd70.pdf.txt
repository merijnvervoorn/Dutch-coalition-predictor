13 Stemmingen Uitwisseling landenrapporten Aan de orde zijn de stemmingen in verband met het wetsvoorstel Wijziging van de Wet op de internationale bijstandsverlening bij de heffing van belastingen en de Wet op de vennootschapsbelasting 1969 houdende aanvullende regels in verband met de automatische uitwisseling van inlichtingen met betrekking tot landenrapporten (Wet aanvullende regels uitwisseling landenrapporten) (34651). (Zie vergadering van 12 april 2017.) In stemming komt het nader gewijzigde amendement-Leijten (stuk nr. 12 I). De voorzitter: Ik constateer dat de aanwezige leden van de fracties van de SP de PvdA en de PvdD voor dit nader gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit nader gewijzigde amendement het andere op stuk nr. 12 voorkomende nader gewijzigde amendement als verworpen kan worden beschouwd. In stemming komt het gewijzigde amendement-Leijten (stuk nr. 10) tot het invoegen van een onderdeel Ba. De voorzitter: Ik constateer dat de aanwezige leden van de fracties van de SP de PvdA en de PvdD voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Van der Lee (stuk nr. 13). De voorzitter: Ik constateer dat de aanwezige leden van de fracties van de SP de PvdA GroenLinks de PvdD DENK D66 de VVD het CDA en de ChristenUnie voor dit amendement hebben gestemd en de aanwezige leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Van der Lee (stuk nr. 13). De voorzitter: Ik constateer dat de aanwezige leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en Forum voor Democratie voor dit wetsvoorstel hebben gestemd en de aanwezige leden van de fractie van de PVV ertegen zodat het is aangenomen.