8 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Grashoff c.s. (31332 nr. 53) en de aangehouden motie-Van Veldhoven/Dik-Faber (34199 nr. 45). Ik geef het woord aan mevrouw Dik-Faber. Mevrouw Dik-Faber (ChristenUnie): Voorzitter. Ik wil graag de motie-Dik-Faber op stuk nr. 45 (34300-XII) over het verbreden van het stimuleringsprogamma ruimtelijke adaptatie aanhouden. De voorzitter: Dat betreft de stemmingen over moties ingediend bij de behandeling van de begroting van Infrastructuur en Milieu. Dit zullen wij verwerken. Het woord is aan de heer Rog van het CDA. De heer Rog (CDA): Voorzitter. Bij de stemmingen over de moties ingediend bij de behandeling van de begroting van Onderwijs Cultuur en Wetenschap zou ik graag mijn motie op stuk nr. 34 (34300-VIII) willen aanhouden. De voorzitter: Op verzoek van de heer Rog stel ik voor zijn motie (34300VIII nr. 34) aan te houden. Daartoe wordt besloten. De voorzitter: Ik heb verder geen meldingen gekregen en daarom stel ik voor dat wij doorgaan met de stemmingen.