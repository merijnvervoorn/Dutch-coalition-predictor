20 Stemmingen moties Jaarverslag en slotwet van het ministerie van Veiligheid en Justitie voor het jaar 2017 Aan de orde zijn de stemmingen over moties ingediend bij het debat over Jaarverslag en slotwet van het ministerie van Veiligheid en Justitie voor het jaar 2017 te weten: - de motie-Van Dam over een JenV-breed loopbaan-en mobiliteitsbeleid (34950-VI nr. 10); - de motie-Van Nispen over verhoging van het punttarief voor sociaal advocaten (34950-VI nr. 11); - de motie-Van Nispen over openheid over het uurtarief van advocaten voor ambtenaren (34950-VI nr. 12). (Zie wetgevingsoverleg van 13 juni 2018.) De voorzitter: De motie-Van Dam (34950-VI nr. 10) is in die zin gewijzigd dat zij thans luidt: Motie De Kamer gehoord de beraadslaging overwegende dat incidenten die zich in het Justitiedomein voordoen deels hun oorzaak lijken te vinden in het gesloten karakter van de betrokken organisaties; overwegende dat het ministerie van Justitie en Veiligheid alsmede alle daaronder ressorterende organisaties gebaat zijn bij een modern en actief loopbaan- en mobiliteitsbeleid dat bijdraagt aan ontkokering en een gedeelde ambitie om de Nederlandse rechtsstaat optimaal te laten functioneren; verzoekt de regering een JenV-breed loopbaan- en mobiliteitsbeleid op te stellen met name voor de top van kerndepartement en daaronder ressorterende organisaties passend bij het rijksbrede beleid en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 14 was nr. 10 (34950-VI). Ik stel vast dat wij hier nu over kunnen stemmen. In stemming komt de gewijzigde motie-Van Dam (34950VI nr. 14 was nr. 10). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVDde SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Van Nispen (34950-VI nr. 11). De voorzitter: Ik constateer dat de leden van de fracties van de SP de PvdA GroenLinks de PvdD en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen (34950-VI nr. 12). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze motie hebben gestemd en de leden van de fractie van FvD ertegen zodat zij is aangenomen.