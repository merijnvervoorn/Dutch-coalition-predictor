16 Stemming aangehouden motie Goedkeuringswet derde verlenging geldingsduur Twm covid-19 Aan de orde is de stemming over een aangehouden motie ingediend bij de behandeling van het wetsvoorstel Goedkeuringswet derde verlenging geldingsduur Twm covid19 te weten: - de motie-Agema over bij quarantaine geen onderscheid maken tussen gevaccineerde en ongevaccineerde huisgenoten (35899 nr. 9). (Zie wetgevingsoverleg van 8 november 2021.) In stemming komt de motie-Agema (35899 nr. 9). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor deze motie hebben gestemd en de leden van de fractie van D66 ertegen zodat zij is aangenomen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.