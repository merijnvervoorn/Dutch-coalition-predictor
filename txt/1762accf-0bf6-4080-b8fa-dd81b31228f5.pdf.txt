9 Stemmingen Luchtvaart Aan de orde zijn de stemmingen over moties ingediend bij het debat over de luchtvaart te weten: - de motie-Van Gent over de vervoersprognoses voor Groningen Airport Eelde (31936 nr. 91); - de motie-Graus c.s. over uitbreiding van de Alderstafel Lelystad (31936 nr. 92); - de motie-Koopmans/De Caluwé over investeringen in vliegveld Lelystad (31936 nr. 93). (Zie vergadering van 8 november 2011.) De voorzitter: De motie-Graus c.s. (31936 nr. 92) is in die zin gewijzigd dat zij thans luidt: Motie De Kamer gehoord de beraadslaging verzoekt de regering tot uitbreiding van de Alderstafels met een gezamenlijke vertegenwoordiger namens luchtvaartmaatschappijen welke specifiek actief zijn op het gebied van het zogenoemde leisureverkeer en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 96 (31936). De motie-Koopmans/De Caluwé (31936 nr. 93) is in die zin gewijzigd dat zij thans luidt: Motie De Kamer gehoord de beraadslaging constaterende dat de ontwikkeling van vliegveld Lelystad een essentieel onderdeel vormt voor het behoud van draagvlak voor de Alderstafel Schiphol en daarmee voor de ontwikkeling van mainport Schiphol; constaterende dat ook voor de ontwikkeling van vliegveld Lelystad de kosten voor de baten zullen uitgaan maar dat het langetermijnperspectief van deze luchthaven uitermate positief is; constaterende dat voor de verdere ontwikkeling van de luchthaven Lelystad naar 35.000 tot 45.000 vliegtuigbewegingen hoe dan ook wijziging van het luchtruim noodzakelijk is;constaterende dat vliegveld Lelystad eigendom is van de Schiphol Groep en dat deze Schiphol Groep actief is en investeringen doet in Stockholm Wenen Milaan Parijs Brisbane New York Jakarta en Hong Kong; verzoekt de regering om: - alle aangekondigde aanpassingen in het luchtruim en de luchtverkeersleiding met grote voortvarendheid te blijven najagen en niet later dan 1 januari 2015 te realiseren; - de Schiphol Groep op te roepen conform de afspraken uit het Aldersadvies de noodzakelijke investeringen in Lelystad voor het openstellen in gang te zetten zodat uiterlijk per 1 januari 2015 de benodigde baanverlenging en infrastructuur gerealiseerd zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 97 (31936). Ik stel vast dat wij nu over de gewijzigde moties kunnen stemmen. In stemming komt de motie-Van Gent (31936 nr. 91). De voorzitter: Ik constateer dat de aanwezige leden van de fracties van de SP de PvdD GroenLinks de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Graus c.s. (31936 nr. 96). De voorzitter: Ik constateer dat de aanwezige leden van de fracties van de PvdA D66 de VVD de SGP het CDA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Koopmans/De Caluwé (31936 nr. 97). De voorzitter: Ik constateer dat de aanwezige leden van de fracties van de PvdA de VVD de SGP en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.