17 Stemmingen Opneming bepalingen correctief referendum in Grondwet Aan de orde zijn de stemmingen in verband met het Voorstel van wet van het lid Van Raak houdende verklaring dat er grond bestaat een voorstel in overweging te nemen tot verandering in de Grondwet strekkende tot opneming van bepalingen inzake het correctief referendum (35129). (Zie vergadering van 9 september 2020.) In stemming komt het amendement-Sneller (stuk nr. 10 I). De voorzitter: Ik constateer dat de leden van de fracties van de PvdA GroenLinks 50PLUS DENK D66 de VVD het CDA en de ChristenUnie voor dit amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 10 voorkomende amendement als aangenomen kan worden beschouwd. In stemming komt het gewijzigde amendement-Van der Graaf (stuk nr. 14 I). De voorzitter: Ik constateer dat de leden van de fracties van 50PLUS D66 de VVD de SGP het CDA en de ChristenUnie voor dit gewijzigde amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement het andere op stuk nr. 14 voorkomende gewijzigde amendement als aangenomen kan worden beschouwd. In stemming komt het gewijzigde amendement-Van der Graaf c.s. (stuk nr. 15). De voorzitter: Ik constateer dat de leden van de fracties van GroenLinks 50PLUS DENK D66 de VVD de SGP het CDA en de ChristenUnie voor dit gewijzigde amendement hebben gestemd en de leden van de overige fracties ertegen zodat het is aangenomen. In stemming komt het nader gewijzigde amendementÖzütok (stuk nr. 16 I) tot het invoegen van een onderdeel Ca. De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen D66 de VVD het CDA de ChristenUnie de PVV FvD en Van Haga voor dit nader gewijzigde amendement hebben gestemd en de leden van de overige fracties ertegen zodat het is aangenomen.Ik stel vast dat door de aanneming van dit nader gewijzigde amendement het andere op stuk nr. 16 voorkomende nader gewijzigde amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de amendementenSneller (stuk nrs. 10 I en II) de gewijzigde amendementenVan der Graaf (stuk nrs. 14 I en II) het gewijzigde amendement-Van der Graaf c.s. (stuk nr. 15) en de nader gewijzigde amendementen-Özütok (stuk nrs. 16 I en II). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen D66 de ChristenUnie de PVV FvD en Van Haga voor dit voorstel hebben gestemd en de leden van de overige fracties ertegen zodat het is aangenomen. (Geroffel op de bankjes) De voorzitter: Is de initiatiefnemer bereid de verdediging van het wetsvoorstel in de Eerste Kamer op zich te nemen? De heer Van Raak. De heer Van Raak (SP): Het is me een eer om dat namens u allen te gaan doen. De voorzitter: Dan wens ik u daarbij heel veel succes. Dank!