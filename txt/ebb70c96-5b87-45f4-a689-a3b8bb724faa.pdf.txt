9 Stemming motie Begroting Wonen en Rijksdienst Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van Wonen en Rijksdienst (XVIII) voor het jaar 2014 te weten: - de gewijzigde motie-Visser/Knops over de gevolgen voor ondernemers van de nieuwe omgevingswetgeving (33750XVIII nr. 23 was nr. 7). (Zie vergadering van 20 november 2013.) De voorzitter: De gewijzigde motie-Visser/Knops (33750-XVIII nr. 23 was nr. 7) is in die zin nader gewijzigd dat zij thans luidt: De Kamer gehoord de beraadslaging overwegende dat Nederland een veelvoud aan wet- en regelgeving op het gebied van ruimtelijke ordening en floraen faunabescherming kent; constaterende dat uit een recent rapport van de Wereldbank volgt dat het verkrijgen van een bouwvergunning in Nederland tijdrovend en lastig is hetgeen een negatieve invloed heeft op het ondernemingsklimaat; constaterende dat thans wordt verwacht dat pas in 2018 hernieuwde omgevingswetgeving wordt verwacht; constaterende dat dit alles belemmerend werkt bij de uitvoering van bouwplannen waardoor nieuwbouw moeizaam op gang komt dan wel stokt; verzoekt de regering bij de uitwerking van de Omgevingswet en Natuurbeschermingswet de economische gevolgen voor (agrarische) ondernemers in kaart te brengen en hier de Kamer op korte termijn over te informeren; verzoekt de regering tevens indien de uitkomsten van bovengenoemd onderzoek hiertoe aanleiding geven spoedig met bouwregelgevingsvoorstellen te komen die het ondernemingsklimaat verbeteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 26 was nr. 23 (33750-XVIII). Ik stel vast dat wij hier nu over kunnen stemmen. In stemming komt de nader gewijzigde motie-Visser/Knops (33750-XVIII nr. 26 was nr. 23).De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie de VVD en 50PLUS voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.