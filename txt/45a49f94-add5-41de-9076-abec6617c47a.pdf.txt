31 Stemming aangehouden moties Staatsbosbeheer en Concept-convenant met Staatsbosbeheer Aan de orde zijn de stemmingen over aangehouden moties ingediend bij het VAO Staatsbosbeheer en het VSO Concept-convenant met Staatsbosbeheer te weten: - de motie-Dik-Faber/Van Veldhoven over het vervreemden van gronden (29659 nr. 128); - de motie-Rudmer Heerema over de parels van de Nederlandse flora en fauna (29659 nr. 129). (Zie vergadering van 8 oktober 2014.) De voorzitter: De motie-Dik-Faber/Van Veldhoven (29659 nr. 128) is in die zin gewijzigd dat zij thans luidt: De Kamer gehoord de beraadslaging constaterende dat Staatsbosbeheer bij vervreemding van gronden afhankelijk is van ministeriële goedkeuring; constaterende dat de staatssecretaris Staatsbosbeheer ruimte wil geven om te ondernemen; overwegende dat verkoop en ruil van gronden tussen natuurbeheerders versnippering tegen kan gaan functiecombinaties kan versterken en kan zorgen voor een kwalitatieve verbetering van natuur; verzoekt de regering het mogelijk te maken dat Staatsbosbeheer geen ministeriële goedkeuring hoeft te vragen voor de verkoop en ruil van gronden aan/met natuurbeheerders waaronder ook drinkwaterbedrijven mits de kwaliteit en toegankelijkheid van de natuur voldoende gewaarborgd is en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 136 was nr. 128 (29659). Ik stel vast dat wij hier nu over kunnen stemmen. Op verzoek van de heer Rudmer Heerema stel ik voor zijn motie (29659 nr. 129) opnieuw aan te houden. Daartoe wordt besloten. In stemming komt de gewijzigde motie-Dik-Faber/Van Veldhoven (29659 nr. 136 was nr. 128).De voorzitter: Ik constateer dat de aanwezige leden van de fracties van het CDA de Groep Bontes/Van Klaveren de ChristenUnie de SGP de VVD Van Vliet 50PLUS/Baay-Timmerman D66 GroenLinks en de PvdA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.