4 Regeling van werkzaamheden De voorzitter: Ik stel aan de Kamer voor in te stemmen met het volgende schema voor de begrotingsbehandeling in het najaar 2017: - op 20 en 21 september: de Algemene Politieke Beschouwingen; - de week van 3 tot en met 5 oktober: de Algemene Financiële Beschouwingen; - de week van 10 tot en met 12 oktober: Koninkrijksrelaties en Wonen en Rijksdienst; - de week van 24 tot en met 26 oktober: Algemene Zaken de Koning Binnenlandse Zaken en Economische Zaken (deel Economie en Innovatie); - de week van 31 oktober tot en met 2 november: Onderwijs Cultuur en Wetenschap en Infrastructuur en Milieu; - de week van 7 tot en met 9 november: Economische Zaken (deel Landbouw en Natuur) en Volksgezondheid Welzijn en Sport; - de week van 14 tot en met 16 november: Buitenlandse Zaken; - de week van 21 tot en met 23 november: Defensie en Buitenlandse Handel en Ontwikkelingssamenwerking; - de week van 28 tot en met 30 november: Veiligheid en Justitie en Sociale Zaken en Werkgelegenheid; - op 5 december: stemmingen over de begrotingen. Ik stel daarbij voor de volgende spreektijden aan de fracties toe te kennen voor de begrotingsbehandeling: - de fractie van de VVD 430 minuten; - de fractie van de PVV 300 minuten; - de fracties van het CDA en D66 290 minuten; - de fracties van GroenLinks en de SP 240 minuten; - de fractie van de PvdA 190 minuten; - de fractie van de ChristenUnie en de Partij voor de Dieren 150 minuten; - de fractie van 50PLUS 140 minuten; - de fracties van de SGP en DENK 130 minuten; - de fractie van Forum voor Democratie 120 minuten. Ik benoem in het Presidium het lid Agema tot plaatsvervangend lid in plaats van het lid Beertema. Op verzoek van de PVV-fractie benoem ik: - in de commissie voor het onderzoek van de Geloofsbrieven het lid Kops tot lid in de bestaande vacature; - in de commissie voor de Werkwijze het lid Gerbrands tot plaatsvervangend lid in de bestaande vacature; - in de contactgroep Duitsland het lid Kops tot lid; - in de contactgroep Verenigd Koninkrijk het lid De Graaf tot lid; - in de contactgroep Frankrijk het lid Martin Bosma tot lid. Ik stel voor toe te voegen aan de agenda van de Kamer het wetsvoorstel Verandering in de Grondwet strekkende tothet opnemen van een constitutionele basis voor Caribische openbare lichamen en het regelen van een kiescollege voor de Eerste Kamer (34702). Ik stel voor morgen ook te stemmen over de moties ingediend bij het wetgevingsoverleg over de Raming van de Tweede Kamer voor het jaar 2018. Ik stel voor de volgende stukken van de stand van werkzaamheden af te voeren: 27923-265; 34550-XII-77; 34725-J-5; 34725-J-1; 34550-A-54; 34725-A-1; 34725-A-6; 34725-A-5; 34550-XII-64; 34550-XII71; 34725-XII-7; 34725-XII-6; 34725-XII-1; 34725-XII-5; 3403665; 34036-66; 34036-63; 34104-182; 34104-179; 34725-XVI9; 29362-263; 31865-87; 34725-XVI-8; 34725-XVI-7; 34725XVI-6; 29984-714; 34550-V-82; 28676-273; 34550-III-6; 29517123; 25124-85; 29517-122; 30821-38; 25124-84; 28684-494; 25124-83; 30821-37; 29517-119; 34725-XV-9; 34725-XV-8; 34725-XV-7; 34725-XV-6; 34550-XV-75; 31289-349; 31293375; 32805-53; 29477-430; 29477-429; 29689-828; 29477-427; 29689-805; 33578-36; 29689-797; 21501-34-279; 34725-VIII9; 32827-102; 32827-103; 20487-52; 27830-201; 31125-76; 27830-203; 27830-202; 26396-111; 33763-132; 26396-109; 33763-129; 26396-110; 34725-VI-11; 29279-386; 29279-387; 19637-2333; 19637-2332; 34047-21; 24587-694; 34725-J-2; 34725-A-2; 34725-XII-8; 34725-XII-2; 34725-XVI-5; 34725-XV5; 34725-XIII-8; 34725-XIII-2; 34725-IX-9; 34550-XVIII-46; 19637-2334; 2017Z09285; 2017Z09109; 21501-02-1764; 2982670; 30826-48; 2017Z08340; 2017Z08336; 34550-VI-112; 3108354; 29754-424; 29754-431; 29754-421; 29754-422; 29754-423; 34725-XIII-9; 29515-415; 30991-33; 34725-XIII-5; 34550-XIII130; 34725-XIII-7; 34725-XIII-1; 34725-XIII-6; 32827-98; 2017Z03950; 32827-100; 32827-99; 31510-66; 33009-41; 33529-353; 19291-54; 29679-25; 33845-20; 33529-355; 33529356; 33529-357; 33529-358; 33529-334; 33529-352; 33529349; 33529-351; 33529-330; 31224-40; 29544-790; 2017Z08977; 25883-293. Ik stel voor toe te voegen aan de agenda van deze week: - het VSO over het ontwerpbesluit vergoeding gebruik hoofdspoorweginfrastructuur (29984 nr. 716) met als eerste spreker het lid Middendorp namens de VVD; - het VAO Vervanging onderzeeboten met als eerste spreker het lid Karabulut namens de SP; - het VSO over emissie-eisen brom- en snorfietsen (30175 nr. 251) met als eerste spreker het lid Remco Dijkstra namens de VVD. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Middendorp namens de VVD. De heer Middendorp (VVD): Voorzitter. Vanavond is het AO Basisregistratie Personen en Programma eID. Ik wil graag een vooraankondiging doen om een VAO daarover te houden nog deze week en graag inclusief stemmingen.De voorzitter: Daar zullen wij rekening mee houden. Deze week betekent dus morgen. Dan geef ik nu het woord aan de heer Martin Bosma namens de PVV. Hij houdt het heel kort. De heer Martin Bosma (PVV): Voorzitter. We hebben allemaal de profielschets gezien. Het ging om bestuurservaring in een contentgedreven creatieve setting. Het ging om een plaats in de raad van bestuur van de NPO. Er werd een headhunter ingeschakeld. Daar zal dus wel een mediazwaargewicht komen denk je maar huup huup huup Barbatruc: het werd toch weer een PvdApoliticus een oud-collega van ons de heer Van Dam die ooit nog eens heeft gepleit voor een soort staatskeurmerk voor journalistieke televisieprogramma's. De voorzitter: En u wilt daarover praten? De heer Martin Bosma (PVV): Het is des te erger omdat hiermee de verlinksing van de NPO nog sneller gaat. Ik zou dolgraag even in het licht van de Mediawet waarin van alles wordt voorgeschreven daarover een debat willen hebben met de staatssecretaris van Mediazaken de heer Sander Dekker. De heer Öztürk (DENK): We zien dat de baantjescarrousel van de PvdA best wel goed loopt. Jeroen Dijsselbloem gunt een baantje aan Diederik Samsom de NPO … De voorzitter: Steunt u het debat? De heer Öztürk (DENK): … haalt in plaats van diversiteit iemand binnen die geen enkele ervaring en werkervaring heeft. Ik denk dat we dit debat zo snel mogelijk moeten voeren liefst morgen want wij merken dat … De voorzitter: Dank u wel. De heer Öztürk (DENK): … er in het reces nog meer baantjes zullen worden vergeven. De heer Martin Bosma (PVV): Op de fractie van DENK kunnen we bouwen voorzitter! De voorzitter: Ja ik zie dat er een relatie aan het ontstaan is tussen DENK en de PVV.De heer Van der Molen (CDA): Waarmee maar weer alles is bewezen ook dat sommige dingen die zich hier afspelen wat minder opvallend kunnen zijn. Maar wat het CDA betreft geen behoefte aan een debat. De heer Paternotte (D66): Hoewel het natuurlijk buitengewoon aantrekkelijk is om hier in het parlement een soort nationale sollicitatiecommissie voor de raad van bestuur van de NPO in te stellen willen wij dat toch niet doen. Daarmee geen steun voor het debat. De heer Bruins (ChristenUnie): Ik vind het ongewenst dat de politiek zich zou bemoeien met benoemingen maar wat ik wel zie is dat we de komende zeven weken zitten met een bewindspersoon die verantwoordelijk is vanuit het kabinet als geheel voor wat er gebeurt binnen de NPO ook al gaat hijzelf niet over de media. Ik wil dus wel voorstellen dat we een brief van het kabinet krijgen over de wijze waarop in de komende weken met deze schijn van belangenverstrengeling wordt omgegaan. De voorzitter: Maar u steunt het debat niet? De heer Bruins (ChristenUnie): Ik steun het debat zeker niet. Mevrouw Ye(cid:0)ilgöz-Zegerius (VVD): Het is niet aan de politiek om zich te bemoeien met benoemingen. Geen steun voor het debat. Mevrouw Van den Hul (PvdA): Bij die laatste woorden sluit ik me graag aan. Geen steun voor het debat. De heer Kwint (SP): Ik las in de functieomschrijving dat creatief manoeuvreren in een ingewikkelde setting een vereiste was. Nou dan lijkt me zijn PvdA-achtergrond alleen maar voor hem spreken. Maar wij gaan als Tweede Kamer niet over de benoemingen dus geen behoefte aan een debat. Mevrouw Kröger (GroenLinks): Ik sluit me aan bij de vorige spreker. Geen steun vanuit GroenLinks. De voorzitter: Mijnheer Martin Bosma u kunt ook tellen. De heer Martin Bosma (PVV): Dank u wel voorzitter.De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Ik geef het woord aan mevrouw Van Eijs namens D66. Mevrouw Van Eijs (D66): Voorzitter. Vanochtend stond in het AD een bericht met de titel Inspectie keek niet om naar gevaarlijke stoffen bij Dupont. Wat mij betreft dekt die titel de lading. We willen graag een debat aanvragen hierover ook om lering te trekken uit toezicht en handhaving in dit soort situaties. Het is een soort sluipende ramp. Het lijkt me een goede gelegenheid om te bekijken of dingen wel goed geregeld zijn rondom de inspectie het toezicht en de handhaving. De heer Von Martels (CDA): Hoewel het onderwerp blijvende aandacht verdient hebben we er recentelijk twee debatten aan gewijd. Op dit moment lijkt het me dus een beetje overbodig om er nu weer op korte termijn over te spreken. Waarschijnlijk doen we dat wel in het vervolg maar voor dit debat dus geen steun. De heer Laçin (SP): Ik denk dat de nalatigheid van de inspectie in dezen ernstige gevolgen kan hebben voor zowel omwonenden als werknemers. Dus hoewel we er al een paar keer over hebben gesproken denk ik dat het weer een nieuwe ontwikkeling is waardoor wij het debat zeker steunen. De heer Krol (50PLUS): Nieuwe ontwikkeling dus steun. Mevrouw Kröger (GroenLinks): Ook steun vanuit GroenLinks voor dit debat. De heer Van Aalst (PVV): De PVV zou op zich dit debat wel willen steunen maar ik wil toch de suggestie meegeven om het eventueel te plannen bij het AO Externe veiligheid. De voorzitter: Dus ook steun. De heer Gijs van Dijk (PvdA): Ook steun voor het debat. Misschien is het ook goed om een reactie te vragen van de minister op deze verdere zaak. Het zou misschien ook goed zijn om inderdaad in het kader van toezicht en handhaving te bekijken wat hier nou is misgegaan en hoe dit nooit meer zo kan gebeuren. Dus steun voor het debat maar ook graag met een reactie. De heer Remco Dijkstra (VVD): Je moet wel weten waar je uit wilt komen. Dit is juist naar aanleiding van een brief van de heer Asscher. Hij weet het zelf nog niet want hij communiceert tegenwoordig via de media met ons. Ik zou dit graag betrekken bij het AO Externeveiligheid. Dan hebben we daar ook meer spreektijd voor. Het behelst namelijk heel veel onderwerpen. Als het nodig is kunnen we ook nog een plenair debat voeren. Hier gaat mijn voorkeur naar uit. De voorzitter: Mevrouw Van Eijs u hebt een meerderheid voor het houden van een debat. Mevrouw Van Eijs (D66): Ik zou toch graag een debat willen ook omdat het AO Externe veiligheid wordt gevoerd met … De voorzitter: Dat wordt al gesteund. Mevrouw Van Eijs (D66): Ik wil graag dat dit debat dan wordt ingepland. De voorzitter: Ik weet niet of dat op korte termijn lukt. Mevrouw Van Eijs (D66): Na het reces is prima. De voorzitter: Ik stel voor het stenogram van dit deel van de vergadering door te geleiden naar het kabinet. Het woord is aan mevrouw Diks namens GroenLinks. Mevrouw Diks (GroenLinks): Voorzitter. Ik wil graag het voorstel doen om de minister van Buitenlandse Zaken de heer Koenders voor het debat over de Europese defensiesamenwerking uit te nodigen. Dat debat staat gepland voor morgenochtend. Ik heb begrepen dat de minister dan niet in huis kan zijn. Daarom vraag ik ook om uitstel van dit debat. Mevrouw Popken (PVV): Ditzelfde toneelstukje hebben we gisteren ook al opgevoerd. Ik ga ervan uit dat er nu wat meer in de achterkamertjes bekonkeld is en dat mevrouw Diks nu wel steun voor haar verzoek gaat krijgen. Als aanvrager van het debat steun ik het verzoek absoluut niet. In Brussel wordt er gewoon getekend bij het kruisje door premier Rutte en wij zouden daar hier niet over kunnen discussiëren. Ik vind dat echt de hypocrisie ten top. De heer Van der Molen (CDA): Ik begrijp het voorstel om de minister van Buitenlandse Zaken hierbij uit te nodigen en ik kan ook accepteren dat dit tot uitstel zou leiden. Dus steun vanuit de CDA-fractie.De heer Öztürk (DENK): Steun voor het verzoek om het debat breder met alle betreffende bewindspersonen te voeren. Mevrouw Van den Hul (PvdA): Steun. De heer Ten Broeke (VVD): Gezegend het parlement dat een minister van Buitenlandse Zaken heeft die hier zo graag wil optreden. Daar ben ik voor maar ik zie geen reden tot uitstel. Als hij erbij kan zijn dan gewoon deze week. De heer Paternotte (D66): Voor ons is er in de laatste 24 uur niets veranderd en zien wij nog steeds geen noodzaak om de minister van Buitenlandse Zaken bij dit debat te hebben. Dus geen steun. Mevrouw Karabulut (SP): Dat de minister niet kan betekent niet dat het debat niet door moet gaan. Het is een belangrijk onderwerp en een eerste bespreking waarmee we de minister van Defensie een opdracht kunnen meegeven die ongetwijfeld ook de minister van Buitenlandse Zaken zal bereiken. Dus geen steun. De heer Dijkgraaf (SGP): Steun voor het verzoek. De heer Van Rooijen (50PLUS): Steun. De voorzitter: Mevrouw Diks er is geen meerderheid. Mevrouw Diks (GroenLinks): Nou tot morgen dan. De voorzitter: Dan zie ik u inderdaad morgen weer in de zaal. Tot slot geef ik het woord aan de heer Omtzigt. Mijnheer Öztürk als u even een beetje opzij gaat kan de heer Omtzigt naar het katheder lopen. Mijnheer Öztürk dit is heel vervelend en heel storend. Dit is het parlement dus als u iets wilt zeggen moet u dat in de microfoon doen. De heer Omtzigt (CDA): Voorzitter. Vanochtend heeft de regering haar strategie aangekondigd voor de vervolging van degenen die verdacht worden van het neerhalen van de MH17 dat leidde tot de dood van 298 onschuldige burgers. Namens de commissie voor Buitenlandse Zaken verzoek ik u om vlak na het reces hier een debat over in te plannen. We zullen dat in de commissie met twee schriftelijke ronden voorbereiden. Wehebben begrepen dat de regering volgende week overgaat tot publicatie van het onderliggende verdrag zodat we ook weten welke afspraken precies gemaakt worden bijvoorbeeld over het kunnen verhoren en het wel of niet uitleveren van verdachten. De voorzitter: Het verzoek is namens de commissie gedaan dus ik neem aan dat daar gewoon een meerderheid voor is. We zullen daar in de planning voor na het zomerreces rekening mee houden. Hiermee zijn we aan het einde gekomen van de regeling van werkzaamheden. De vergadering wordt enkele ogenblikken geschorst.