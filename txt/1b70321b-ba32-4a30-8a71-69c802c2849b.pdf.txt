11 Stemming motie Energieakkoord Aan de orde is de stemming over een aangehouden motie ingediend bij het debat over het energieakkoord en de doelen voor duurzame energie en energiebesparing te weten: - de gewijzigde motie-Van Veldhoven/Dik-Faber over aanvullende maatregelen voor het halen van de energiebesparingsdoelen (30196 nr. 285 was nr. 275). (Zie vergadering van 13 januari 2015.) De voorzitter: De gewijzigde motie-Van Veldhoven/Dik-Faber (30196 nr. 285 was nr. 275) is in die zin tweemaal nader gewijzigd dat zij thans luidt: De Kamer gehoord de beraadslaging overwegende dat in het energieakkoord is afgesproken dat in 2020 100 petajoule energiebesparing in de gebouwde omgeving wordt bereikt met minstens 35 petajoule energiebesparing in 2016; overwegende dat de Nationale Energieverkenning laat zien dat met het huidige voorgenomen beleid deze doelstellingen lang niet gehaald zullen worden; verzoekt de regering om indien de borgingscommissie in het voorjaar 2015 onvoldoende maatregelen neerlegt om de energiebesparingsdoelen te halen in het najaar van 2015 zelf met voorstellen te komen voor eventuele aanvullende maatregelen en daar ook pilots voor innovatieve projecten in te betrekken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 292 was nr. 291 (30196). In stemming komt de tweemaal nader gewijzigde motieVan Veldhoven c.s. (30196 nr. 292 was nr. 291). De voorzitter: Ik constateer dat de aanwezige leden van de fracties van het CDA de ChristenUnie de Groep Kuzu/Öztürk 50PLUS D66 GroenLinks de PvdD en de SP voor deze tweemaal nader gewijzigde motie hebben gestemd en de aanwezige leden van de overige fracties ertegen zodat zij is verworpen.