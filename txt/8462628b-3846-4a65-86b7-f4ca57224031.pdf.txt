11 Stemmingen moties Deregulering van de woonfunctie Aan de orde zijn de stemmingen over moties ingediend bij het VSO Ontwerpbesluit houdende wijziging van het Bouwbesluit 2012 betreffende de deregulering van de woonfunctie en enkele andere wijzigingen te weten: - de motie-Smaling/Albert de Vries over het niet verder verlagen van de oppervlakte-eis voor de woonfunctie van een student (32757 nr. 108); - de motie-Smaling over het niet beperken van de fietsen scootmobielbergingen bij studentencomplexen en zorginstellingen (32757 nr. 109); - de motie-Albert de Vries over het niet vergoeden van meerkosten voor woningaanpassingen bij een keuze voor het niveau bestaande bouw (32757 nr. 110); - de motie-Albert de Vries/Smaling over het niet tot uitvoering brengen van de aanpassingen die betrekking hebben op warmtenetten (32757 nr. 111). (Zie vergadering van 26 maart 2015.) De voorzitter: Op verzoek van de heer Albert de Vries stel ik voor zijn moties (32757 nrs. 110 en 111) aan te houden. Daartoe wordt besloten. De voorzitter: De motie-Smaling/Albert de Vries (32757 nr. 108) is in die zin gewijzigd dat zij thans is ondertekend door het lid Smaling. Naar mij blijkt wordt de indiening ervan voldoende ondersteund. Zij krijgt nr. 112 was nr. 108 (32757). Ik stel vast dat wij hier nu over kunnen stemmen. In stemming komt de gewijzigde motie-Smaling (32757 nr. 112 was nr. 108). De voorzitter: Ik constateer dat de aanwezige leden van de fracties van de PVV de ChristenUnie de Groep Kuzu/Öztürk GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Smaling (32757 nr. 109). De voorzitter: Ik constateer dat de aanwezige leden van de fracties van de PVV de ChristenUnie de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.