11 Stemming motie Verdrag tussen het Koninkrijk der Nederlanden ten behoeve van Curaçao en de Republiek Malta tot het vermijden van dubbele belasting Stemming motie Verdrag tussen het Koninkrijk der Nederlanden ten behoeve van Curaçao en de Republiek Malta tot het vermijden van dubbele belasting Aan de orde is de stemming over een motie ingediend bij de behandeling van het wetsvoorstel Goedkeuring van het op 18 november 2015 te Valletta tot stand gekomen Verdrag tussen het Koninkrijk der Nederlanden ten behoeve van Curaçao en de Republiek Malta tot het vermijden van dubbele belasting en het voorkomen van het ontgaan van belasting met betrekking tot belastingen naar het inkomen (Trb. 2015 196 en Trb. 2016 124) te weten: - de motie-Idsinga c.s. over twee jaar na inwerkingtreding van het belastingverdrag met Malta in samenwerking met Curaçao een evaluatie naar de Kamer sturen (36321-(R2181) nr. 11). (Zie vergadering van 5 juni 2024.) De voorzitter: De motie-Idsinga c.s. (36321-(R2181) nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat op 18 november 2015 te Valletta een belastingverdrag tot stand is gekomen tussen het Koninkrijk der Nederlanden ten behoeve van Curaçao en de Republiek Malta; verzoekt de regering om de eerste periodieke OESO-peerreview na inwerkingtreding van dit verdrag naar de Kamer te sturen voorzien van een toelichtende brief van de regering die in samenspraak met de regering van Curaçao is opgesteld; verzoekt de regering om in deze toelichting expliciet aandacht te besteden aan de ontwikkeling van de economische banden tussen Curaçao en Malta als gevolg van dit belastingverdrag en tevens in te gaan op in welke economische sectoren deze ontwikkelingen hebben plaatsgevonden dit alles in het licht van de gestelde motieven om dit verdrag te sluiten en de verwachtingen daaromtrent zoals opgetekend in de memorie van toelichting en nota's; verzoekt verder in deze toelichting te reflecteren op de vraag of het verdrag nog in lijn is met actuele internationaleinzichten rondom belastingontwijking en -ontduiking en/of ongewenste neveneffecten zijn opgetreden en gaat over tot de orde van de dag. Zij krijgt nr. 13 was nr. 11 (36321-(R2181)). Ik stel vast dat wij hier nu over kunnen stemmen. In stemming komt de gewijzigde motie-Idsinga (36321-(R2181) nr. 13 was nr. 11). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en de PVV voor deze gewijzigde motie hebben gestemd en de leden van de fractie van FVD ertegen zodat zij is aangenomen. Dan gaan we terug op de stemmingslijst.