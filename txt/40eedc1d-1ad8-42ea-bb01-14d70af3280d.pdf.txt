77 Stemmingen moties Intensieve kindzorg Aan de orde zijn de stemmingen over moties ingediend bij het tweeminutendebat Intensieve kindzorg te weten: - de motie-Hijink c.s. over zorgverzekeraars zich niet laten mengen in indicaties van ernstig zieke kinderen (34104 nr. 335); - de motie-Westerveld/Kuiken over verzekeraars verbieden medische gegevens van verzekerden te delen met derde partijen (34104 nr. 336); - de motie-Tellegen c.s. over een vereenvoudigde tussentijdse evaluatie van het pgb bij chronisch zieke kinderen (34104 nr. 337); - de motie-Kuiken/Westerveld over een vertrouwelijke en praktische werkvorm voor complexe casu√Østiek waarbij ouders vastlopen (34104 nr. 338). (Zie vergadering van heden.) De voorzitter: De motie-Westerveld/Kuiken (34104 nr. 336) is in die zin gewijzigd dat zij thans luidt: Motie De Kamer gehoord de beraadslaging constaterende dat zorgverzekeraars derde partijen inschakelen om de indicatie te controleren op doelmatigheid en rechtmatigheid; overwegende dat het onwenselijk is dat de medische gegevens die in handen zijn van een verzekeraar met een derde partij worden gedeeld; van mening dat als verzekeraars willen controleren op doelmatigheid en rechtmatigheid zij dat zelf moeten doen; Verzoekt de regering het delen van medische gegevens door verzekeraars ten behoeve van een controle op rechtmatigheid en doelmatigheid alleen toe te staan als verzekerden hier expliciet toestemming voor hebben gegeven en gaat over tot de orde van de dag. Zij krijgt nr. 339 was nr. 336 (34104). Ik stel vast dat wij hier nu over kunnen stemmen. In stemming komt de motie-Hijink c.s. (34104 nr. 335). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD FractieDen Haan de ChristenUnie de SGP JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Westerveld/Kuiken (34104 nr. 336). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Tellegen c.s. (34104 nr. 337). De voorzitter: Ik constateer dat deze motie met algemene stemmen is aangenomen. In stemming komt de motie-Kuiken/Westerveld (34104 nr. 338). De voorzitter: Ik constateer dat deze motie met algemene stemmen is aangenomen.