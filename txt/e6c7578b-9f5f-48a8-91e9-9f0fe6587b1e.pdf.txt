15 Stemmingen moties Mogelijk verlengde toelating van glyfosaat Aan de orde zijn de stemmingen over moties ingediend bij het debat over mogelijk verlengde toelating van glyfosaat te weten: - de motie-Van Eijs over inzetten op een verlenging van drie jaar (27858 nr. 380); - de motie-Van Eijs/Dik-Faber over een intentieverklaring van zo veel mogelijk lidstaten om het gebruik binnen de landbouw te beperken (27858 nr. 381); - de motie-Grashoff/Ouwehand over zich voegen in de rechtszaak bij het Europese Hof om de openbaarmaking van onderzoeken af te dwingen (27858 nr. 382); - de motie-Grashoff/Ouwehand over niet instemmen met hernieuwde toelating voor een periode van tien jaar (27858 nr. 383); - de motie-Grashoff c.s. over aanvullende nationale maatregelen om het gebruik van glyfosaat te beperken (27858 nr. 384); - de motie-Futselaar/Ouwehand over overleg met VNG IPO en Unie van Waterschappen over het gebruik van glyfosaat door overheden (27858 nr. 385); - de motie-Futselaar/Ouwehand over het per direct beëindigen van de verkoop van gewasbeschermingsmiddelen met glyfosaat aan particulieren (27858 nr. 386); - de motie-Dik-Faber/Van Eijs over de mogelijkheid van een tussentijdse aanpassing van het besluit op basis van gewijzigde wetenschappelijke inzichten (27858 nr. 388). (Zie vergadering van 8 juni 2017.) De voorzitter: De motie-Grashoff/Ouwehand (27858 nr. 383) is in die zin gewijzigd dat zij thans luidt: Motie De Kamer gehoord de beraadslaging overwegende dat de Europese Commissie voornemens is de toelating van glyfosaat voor een periode van tien jaar te verlengen ondanks dat glyfosaat een bedreiging vormt voor de biodiversiteit en dat gebruik van glyfosaat de doelstellingen van de Kaderrichtlijn Water in gevaar brengt; tevens overwegende dat er nog veel wetenschappelijke controverse is over de kankerverwekkende eigenschappen van glyfosaat en dat onderzoeken daaromtrent niet openbaar zijn vanwege commerciële belangen; van mening dat het toelaten van glyfosaat voor een periode van tien jaar de sector niet stimuleert om alternatieven te ontwikkelen voor deze stof;verzoekt de regering niet in te stemmen met een voorstel van de Europese Commissie voor hernieuwde toelating voor een periode van tien jaar en de Commissie op te roepen de ontwikkeling van minder schadelijke groene gewasbeschermingsmiddelen met kracht te stimuleren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 389 was nr. 383 (27858). De voorzitter: De motie-Futselaar/Ouwehand (27858 nr. 385) is in die zin gewijzigd dat zij thans luidt: Motie De Kamer gehoord de beraadslaging overwegende dat het wenselijk is dat het glyfosaatgebruik afneemt; constaterende dat sommige gemeenten nog fors inzetten op het gebruik van glyfosaat; verzoekt de regering in overleg te gaan met VNG IPO en Unie van Waterschappen om te komen tot afspraken om het gebruik van glyfosaat door overheden zo veel mogelijk te beperken dan wel geheel te vermijden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 390 was nr. 385 (27858). De voorzitter: De motie-Futselaar/Ouwehand (27858 nr. 386) is in die zin gewijzigd dat zij thans luidt: Motie De Kamer gehoord de beraadslaging overwegende dat de verkoop van glyfosaathoudende bestrijdingsmiddelen voor particulier gebruik tot op heden is toegestaan; constaterende dat onder meer waterbedrijf Vitens het zorgelijk noemt dat de helft van de particulieren bestrijdingsmiddelen gebruikt bij het tuinieren; constaterende dat brancheorganisatie Vewin een particulier verbod bepleit;verzoekt de regering de verkoop van gewasbeschermingsmiddelen met de werkzame stof glyfosaat aan particulieren per direct geheel te beëindigen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 391 was nr. 386 (27858). Ik stel vast dat wij nu over deze gewijzigde moties kunnen stemmen. Ik geef gelegenheid tot het afleggen van een stemverklaring vooraf. Mevrouw Ouwehand (PvdD): Voorzitter. De Kamer heeft gedebatteerd over glyfosaat. Dat is gevaarlijk landbouwgif dat een grote bedreiging vormt voor de natuur en belangrijke bestuivers en waarover de Wereldgezondheidsorganisatie waarschuwt dat het mogelijk kankerverwekkend is. Verschillende partijen die kritisch zijn over het gebruik van glyfosaat hebben moties gediend. Niet iedereen is even kritisch als de Partij voor de Dieren. Dat geeft niets maar sommige van de moties zijn gewoon niet handig. In de motie op stuk nr. 380 wordt de regering gevraagd in te zetten op een verlenging van de toelating van glyfosaat met drie jaar. Met andere woorden: het mag ook vijf het mag ook zeven. De motie bakent dus te weinig af; om die reden kunnen we haar niet steunen. De motie op stuk nr. 388 verbindt voorwaarden aan een eventuele verlenging van de toelating van glyfosaat. Maar dat geeft de regering in deze fase veel te veel ruimte om te zeggen: nou ja we gaan verlengen maar we gaan het wel zorgvuldig doen. Daarom kunnen wij ook deze motie niet steunen. De voorzitter: Dank u wel. In stemming komt de motie-Van Eijs (27858 nr. 380). De voorzitter: Ik constateer dat de leden van de fracties van de SP de PvdA GroenLinks DENK 50PLUS en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Eijs/Dik-Faber (27858 nr. 381). De voorzitter: Ik constateer dat de leden van de fracties van de SP GroenLinks de PvdD DENK 50PLUS D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Grashoff/Ouwehand (27858 nr. 382). De voorzitter: Ik constateer dat de leden van de fracties van de SP GroenLinks de PvdD 50PLUS en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Grashoff/Ouwehand (27858 nr. 389 was nr. 383). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Grashoff c.s. (27858 nr. 384). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 en de PVV voor deze motie hebben gestemd en de leden van de overige fracties ertegen zodat zij is aangenomen. De heer Grashoff (GroenLinks): Nu mijn motie op stuk nr. 384 is aangenomen wil ik graag een brief ontvangen van het kabinet over de manier waarop de motie wordt uitgevoerd. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de gewijzigde motie-Futselaar/Ouwehand (27858 nr. 390 was nr. 385). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Futselaar/Ouwehand (27858 nr. 391 was nr. 386). De voorzitter: Ik constateer dat de leden van de fracties van de SP GroenLinks de PvdD 50PLUS de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Dik-Faber/Van Eijs (27858 nr. 388).De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de ChristenUnie en FvD voor deze motie hebben gestemd en de leden van de overige fracties ertegen zodat zij is verworpen.