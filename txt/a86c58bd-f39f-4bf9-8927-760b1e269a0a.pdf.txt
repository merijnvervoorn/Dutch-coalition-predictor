8 Stemmingen moties Raad Buitenlandse Zaken Aan de orde zijn de stemmingen over moties ingediend bij het VAO Raad Buitenlandse Zaken te weten: - de motie-Karabulut/Van Ojik over intensivering van de hulpverlening aan Venezuela (21501-02 nr. 1961); - de motie-Karabulut over geen militaire interventie in Venezuela (21501-02 nr. 1962); - de motie-Van Helvert/Voordewind over berechting van gevangengenomen ISIS-strijders (21501-02 nr. 1963). (Zie vergadering van 20 februari 2019.) De voorzitter: De motie-Van Helvert/Voordewind (21501-02 nr. 1963) is in die zin gewijzigd dat zij thans is ondertekend door de leden Van Helvert Voordewind en Koopmans en luidt: Motie De Kamer gehoord de beraadslaging constaterende dat de VS Europese landen hebben opgeroepen de ISIS-strijders in gevangenschap terug te nemen en te berechten; constaterende dat de bewijzenbanken voor genocide in Syrië en Irak zijn; van mening zijnde dat lokale berechting in Syrië en Irak de voorkeur geniet; constaterende dat genocide onder het Verdrag van Parijs uit 1948 een schending is van internationaal recht en alle partijen verplicht tot berechting en bestraffing; van mening zijnde dat de internationale gemeenschap de lokale berechting kan versterken met behulp van een internationaal mechanisme; verzoekt de regering zich in te zetten om draagvlak in de RBZ te vinden om tot een voorstel te komen voor een internationaal mechanisme in Syrië en/of Irak ter bevordering van de berechting van gevangengenomen ISIS-strijders en de Kamer over de voortgang te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1966 was nr. 1963 (21501-02). Ik stel vast dat wij hier nu over kunnen stemmen.In stemming komt de motie-Karabulut/Van Ojik (21501-02 nr. 1961). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Karabulut (21501-02 nr. 1962). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Helvert c.s. (21501-02 nr. 1966 was nr. 1963). De voorzitter: Ik constateer dat de leden van de fracties van de SP de PvdA de PvdD DENK 50PLUS D66 de VVD de SGP het CDA de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.