7 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Özdil (32824 nr. 226) de aangehouden motieVan der Staaij/Karabulut (29614 nr. 91) de aangehouden motie-Tellegen/Bergkamp (32279 nr. 137) de aangehouden motie-Westerveld c.s. (31288 nr. 684) en de aangehouden en gewijzigde motie-Van der Lee c.s. (33529 was nr. 559). Dan geef ik nu het woord aan de heer Ronnes namens het CDA. De heer Ronnes (CDA): Voorzitter. Het verzoek is om de stemmingen onder punt 3 en punt 4 over de Invoeringswet Omgevingswet uit te stellen tot donderdag. De voorzitter: Heeft iemand er bezwaar tegen om de stemmingen over de Omgevingswet agendapunten 3 en 4 uit te stellen? Niemand. Dank jullie wel. Dan ga ik naar de heer Van Raan. Meneer Van Rooijen u wilde ook wat zeggen? De heer Van Rooijen (50PLUS): Ik zou graag onder punt 17 de stemmingen over moties ingediend bij het debat over het bericht dat de Belastingdienst duizenden risicovolle aangiften niet controleert de motie op stuk nr. 460 (31066) aanhouden om de Kamer meer tijd tot nadenken te geven over deze belangrijke motie over een parlementair onderzoek naar de Belastingdienst. De voorzitter: Dank u wel meneer Van Rooijen. Op verzoek van de heer Van Rooijen stel ik voor zijn motie (31066 nr. 460) aan te houden. Daartoe wordt besloten. De heer Van Raan (PvdD): Hetzelfde geldt voor de motie op stuk nr. 209 (32013) onder agendapunt 8 over de staat van de financiële sector tien jaar na de start van de financiële crisis: graag aanhouden. Dank u wel. De voorzitter: Op verzoek van de heer Van Raan stel ik voor zijn motie (32013 nr. 209) aan te houden. Daartoe wordt besloten.Mevrouw Van den Berg (CDA): De motie op stuk nr. 173 (27529) onder agendapunt 10 over gegevensuitwisseling in de zorg/gegevensbescherming zou ik ook graag willen aanhouden. De voorzitter: Op verzoek van mevrouw Van den Berg stel ik voor haar motie (27529 nr. 173) aan te houden. Daartoe wordt besloten.