99 Stemming motie Raad Buitenlandse Zaken d.d. 24 april 2023 Aan de orde is de stemming over een aangehouden motie ingediend bij het tweeminutendebat Raad Buitenlandse Zaken d.d. 24 april 2023 te weten: - de motie-Ceder over niet meer spreken van de "kwestie van de Armeense genocide" maar van "de Armeense genocide" (21501-02 nr. 2645). (Zie vergadering van 6 juli 2023.) De voorzitter: De motie-Ceder (21501-02 nr. 2645) is in die zin gewijzigd en nader gewijzigd dat zij thans is ondertekend door de leden Ceder en Van der Plas en luidt: Motie De Kamer gehoord de beraadslaging overwegende dat op 25 februari 2021 de Kamer met zeer brede steun een motie heeft aangenomen die de regering verzoekt de Armeense genocide van 1915 door het Ottomaanse Rijk (waarvan ook Arameeërs Assyriërs en de Pontische Grieken slachtoffer werden) te erkennen; constaterende dat dit nog niet gebeurd is; verzoekt de regering in navolging van Benelux-landen België en Luxemburg op soortgelijke wijze in uitingen niet meer te spreken van de "kwestie van de Armeense genocide" maar van "de Armeense genocide" en gaat over tot de orde van de dag. Zij krijgt nr. 2697 was nr. 2645 (21501-02). Op verzoek van de heer Ceder stel ik voor zijn nader gewijzigde motie (21501-02 nr. 2697 was nr. 2645) aan te houden. Daartoe wordt besloten.