11 Stemmingen moties Initiatiefnota "Recht doen waar recht ontbreekt" Aan de orde zijn de stemmingen over moties ingediend bij het debat over de initiatiefnota van de leden Omtzigt Kuiken Azarkan Dassen Sylvana Simons en Van der Plas "Recht doen waar recht ontbreekt" te weten: - de motie-Westerveld c.s. over het budget voor jeugdbescherming niet verlagen (36096 nr. 7); - de motie-Kwint over komen tot verplichte rechterlijke toetsing bij terug- of overplaatsing van een kind na minimaal een jaar verblijf (36096 nr. 8); - de motie-Kwint/Westerveld over toevoeging van een zelfgekozen advocaat voor rechtzoekenden via de Raad voor Rechtsbijstand (36096 nr. 9). (Zie notaoverleg van 30 januari 2023.) De voorzitter: Op verzoek van mevrouw Westerveld stel ik voor haar motie (36096 nr. 7) aan te houden. Daartoe wordt besloten. De voorzitter: Voordat we gaan stemmen over de initiatiefnota van onder anderen de heer Omtzigt is er een stemverklaring. De heer Omtzigt (Lid Omtzigt): Dank u wel voorzitter. Meer dan twee jaar geleden viel het kabinet. Toen al wisten we dat kinderen uit huis geplaatst waren als gevolg van het toeslagenschandaal. We zijn nu twee jaar verder. De ondersteuningsteams hebben er mede aan bijgedragen dat er tien kinderen terug zijn bij hun ouders. We weten dat er in die populatie duizenden kinderen uit huis geplaatst zijn maar we weten niet precies hoeveel er als gevolg van het toeslagenschandaal uit huis geplaatst zijn. Van het CBS-onderzoek moest de conclusie veranderd worden. We zitten hier met de pijnlijke conclusie dat we nu opnieuw onderzoek gaan doen terwijl die kinderen uit huis geplaatst blijven. We gaan opnieuw onderzoek doen terwijl die kinderen wel een schadevergoeding krijgen maar niet herenigd worden met hun ouders. Ik kon geen motie indienen omdat ik zelf indiener was. Maar had iemand een motie ter afkeuring van dit beleid ingediend dan had ik die motie gesteund. Want zoals het nu gaat kan het echt niet. Dank u wel voorzitter. De voorzitter: Dank u wel. Ik weet niet helemaal of dit een stemverklaring was. Daar ga ik nog eens op studeren.In stemming komt de motie-Kwint (36096 nr. 8). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kwint/Westerveld (36096 nr. 9). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.