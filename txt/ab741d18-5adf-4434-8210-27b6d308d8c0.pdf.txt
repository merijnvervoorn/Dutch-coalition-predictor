21 Stemmingen moties Onderzoek naar uitbreiding van aantal organisaties van openbaar belang Aan de orde zijn de stemmingen over moties ingediend bij het VSO over onderzoek naar uitbreiding van het aantal organisaties van openbaar belang te weten: - de motie-Van Vliet over woningcorporaties die niet de status van OOB krijgen (33977 nr. 8); - de motie-Aukje de Vries c.s. over niet aanmerken van kleine woningcorporaties als OOB (33977 nr. 9); - de motie-Aukje de Vries c.s. over niet aanmerken van pensioenfondsen als OOB (33977 nr. 10). (Zie vergadering van 9 december 2015.) De voorzitter: De motie-Van Vliet (33977 nr. 8) is in die zin gewijzigd dat zij thans luidt: Motie De Kamer gehoord de beraadslaging overwegende dat de parlementaire enquêtecommissie Woningcorporaties concludeerde dat alle woningcorporaties een zwaardere accountantscontrole verdienen dan alleen de wettelijke controle en dat hiervoor de status van "organisatie van openbaar belang" (OOB) noodzakelijk is; overwegende dat de minister zich beraadt op uitbreiding van het aantal instellingen dat de status van OOB moet krijgen waaronder de woningcorporaties waarvoor dan wel een ondergrens gerelateerd aan de omvang gaat gelden; overwegende dat op grond van een nieuwe richtlijn er extra waarborgen van kracht worden bij accountantscontrole van een OOB waaronder het verplicht aan de toezichthouder sturen van een verslag over bedreigingen van de continuïteit et cetera; overwegende dat ook zonder de status van OOB de accountant al heel vaak een managementletter opstelt ten behoeve van de gecontroleerde instelling die ook zulke eventuele bedreigingen beschrijft; verzoekt de regering de woningcorporaties die niet de status van OOB krijgen maar wel een managementletter van hun accountant krijgen te verplichten om die naar de toezichthouder te sturen en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 12 was nr. 8 (33977). De voorzitter: De motie-Aukje de Vries c.s. (33977 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat: • de minister voorstelt om de OOB-status toe te passen voor woningcorporaties; • de accountantscontrole van woningcorporaties al verplicht is en wordt aangemerkt als wettelijke controle in de zin van de Wet toezicht accountantsorganisaties (Wta); overwegende dat • gewaakt moet worden voor onevenredig hoge lasten die gepaard gaan met het wettelijk toekennen van de kwalificatie OOB; • in de governancecode voor corporaties al sprake is van kantoorroulatie omdat is afgesproken dat de externe accountant voor een periode van maximaal acht jaar wordt benoemd; • de minister zelf aangeeft dat nog gekeken moet worden naar de proportionaliteit; • het wenselijk is om de OOB-status te beperken tot organisaties van een substantiële omvang; verzoekt de regering kleine woningcorporaties niet aan te merken als OOB en als de grens 1.500 verhuureenheden aan te houden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 13 was nr. 9 (33977). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van Vliet (33977 nr. 12 was nr. 8). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS Van Vliet Houwers de Groep Kuzu/Öztürk Klein de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.In stemming komt de gewijzigde motie-Aukje de Vries c.s. (33977 nr. 13 was nr. 9). De voorzitter: Ik constateer dat de aanwezige leden van de fracties van de PvdA D66 50PLUS Houwers Klein de VVD de SGP de ChristenUnie het CDA en de Groep Bontes/Van Klaveren voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Aukje de Vries c.s. (33977 nr. 10). De voorzitter: Ik constateer dat de aanwezige leden van de fracties van Houwers Klein en de VVD voor deze motie hebben gestemd en de aanwezige leden van de overige fracties ertegen zodat zij is verworpen.