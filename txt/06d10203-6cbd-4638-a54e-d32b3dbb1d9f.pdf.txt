18 Stemmingen moties Levenslange gevangenisstraf Aan de orde zijn de stemmingen over moties ingediend bij het debat over de levenslange gevangenisstraf te weten: - de motie-Helder over onverkort behouden van de levenslange gevangenisstraf (29279 nr. 340); - de gewijzigde motie-Van Toorenburg/Van der Staaij over een voorstel in plaats van een beleidsregel (29279 nr. 344 was nr. 341); - de motie-Bontes over niet doorvoeren van de voorgestelde wijzigingen (29279 nr. 342). (Zie vergadering van 8 september 2016.) In stemming komt de motie-Helder (29279 nr. 340). De voorzitter: Ik constateer dat de aanwezige leden van de fracties van Van Vliet de SGP de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Toorenburg/Van der Staaij (29279 nr. 344 was nr. 341). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS de Groep Kuzu/Öztürk Houwers de VVD de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bontes (29279 nr. 342). De voorzitter: Ik constateer dat de aanwezige leden van de fracties van Van Vliet de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. Hiermee zijn wij gekomen aan het eind van de stemmingen. Voordat ik de vergadering schors voor enkele ogenblikken wil ik jullie aandacht vragen ... Ik ben net te laat. Ik wacht heel even. Aangezien het toch een mededeling is ga ik gewoon door. Voordat u de zaal verlaat wil ik u letterlijk en figuurlijk nog één ding meegeven. Buiten de zaal staan Derde Kamerleskoffertjes klaar. Dat is het lespakket van de Eerste en Tweede Kamer. U kunt er allemaal één meenemen. Natuurlijk voor uzelf om eens door de lesboekjes heen te bladeren maar vooral om mee te nemen naar basisscholen.De bedoeling is dat scholieren leren over de betekenis van onze parlementaire democratie en het Kamerwerk. Dat is erg belangrijk in de aanloop naar de verkiezingen. Ik wil jullie dat graag meegeven zodat jullie dat vooral niet vergeten. Er doen ongeveer 5.000 klassen aan mee. Ik ben bang dat niemand deze mededeling heeft gehoord. Dan ga ik het straks nog een keertje doen. Mevrouw Keijzer (CDA): Ik heb aandachtig staan luisteren. Het is heel belangrijk en ik denk dat het goed is als u het bij de volgende stemmingen een keer herhaalt. De voorzitter: Ja ik ga het nog een keertje doen want anders vergeten jullie dat. De vergadering wordt enkele ogenblikken geschorst.