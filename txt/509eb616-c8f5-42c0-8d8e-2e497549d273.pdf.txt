6 Beëdiging van de heer P. Oskam Beëdiging van de heer P. Oskam Aan de orde is de beëdiging van de Griffier de heer P. Oskam. De voorzitter: Er is ook de komende man. Ik hoef u als Hoogmogende leden van de Tweede Kamer der Staten-Generaal niet uit te leggen dat de Griffier een zeer gewichtige functie bekleedt. Het staat daarom expliciet vermeld in de Grondwet. Artikel 6.2 van ons eigen Reglement van Orde leert ons dat de Griffier de leiding heeft over het ambtelijk apparaat. Hij is de baas van onze 738 ambtenaren. De functie van Griffier gaat ver terug in de tijd. Het was de Griffier van de Staten-Generaal die de Acte van Verlatinghe schreef: Jan van Asseliers uit Antwerpen. In moderner dagen kenden wij legendarische Griffiers als meneer Pippel voor de oorlog een wandelend instituut na de bevrijding meneer Schepel van 1945 tot 1973 en in recenter tijden Willem de Beaufort of Jacqueline Biesheuvel. We zijn er erg blij mee een oud-Kamerlid te hebben gevonden om in de voetsporen te treden van deze grote namen. Dat is voor het eerst sinds 1888. Ik ben zeer zeer blij met Peter Oskam als uw nieuwe Griffier. Ik vroeg Peter of ik hem kon plezieren met een gedicht. Hij stuurde mij per omgaande het volgende toe. Het gedicht heet "Laten en doen". laten we een wandeling maken in het park we hoeven niks te zeggen de stilte is genoeg om elkaar te verstaan. laten we een voorbijganger groeten we hoeven geen praatje te maken een blik is genoeg om een brug te slaan. laten we de handen uit de mouwen steken we hoeven geen gereedschap te kopen een arm om de schouder is genoeg om samen sterk te staan. U zult waarschijnlijk niet een-twee-drie weten wie de dichter hiervan is. Ik zal het u vertellen. Het is meneer Aboutaleb die behalve dichter ook burgemeester is. Onze aanstaande Griffier had heel veel met hem te maken bijvoorbeeld in zijn laatste functie als burgemeester van Capelle aan den IJssel. Volgens Peter Oskam symboliseert dit gedicht de samenwerking en de cultuur in de Tweede Kamer zoals hij die graag ziet. Oskam zei tegen me: we moeten elkaar begrijpen een blik of een half woord is dan genoeg. Dat lijkt me een perfecte instelling. Het Presidium is bijzondertrots om u te kunnen voorstellen aan onze nieuwe Griffier die ik bij dezen ga beëdigen. Ik verzoek de leden en de overige aanwezigen in de zaal en op de publieke tribune voor zover mogelijk te gaan staan. De heer Oskam is in het gebouw der Kamer aanwezig om de voorgeschreven eden af te leggen. Ik verzoek de vertrekkende Griffier hem binnen te leiden. (De heer Oskam wordt binnengeleid door de waarnemend Griffier.) De voorzitter: De door u af te leggen eden luiden als volgt: "Ik zweer dat ik om tot Griffier van de Tweede Kamer der Staten-Generaal te worden benoemd rechtstreeks noch middellijk onder welke naam of welk voorwendsel ook enig geschenk of enige gunst heb gegeven of beloofd. Ik zweer dat ik bij de uitoefening van mijn ambt rechtstreeks noch middellijk enig geschenk of enige belofte heb aangenomen of zal aannemen. Ik zweer dat ik mijn ambt als Griffier van de Tweede Kamer der Staten-Generaal eerlijk en getrouw zal vervullen." De heer Oskam: Zo waarlijk helpe mij God Almachtig De voorzitter: Ik wens u van harte geluk met uw benoeming. (Applaus) De voorzitter: U bent van harte welkom om onze nieuwe Griffier even de hand te drukken evenals de vertrekkende waarnemend Griffier de heer Hamilton. De vergadering wordt van 15.12 uur tot 15.34 uur geschorst.