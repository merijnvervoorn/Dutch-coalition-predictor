14 Stemmingen moties Cybersecurity vitale waterwerken Aan de orde zijn de stemmingen over moties ingediend bij het debat over het rapport van de Algemene Rekenkamer over cybersecurity van vitale waterwerken te weten: - de motie-Von Martels/Geurts over de effecten op andere vitale sectoren van een cyberaanval op waterwerken (30821 nr. 75); - de motie-Von Martels/Geurts over de uitvoering van de onderschreven aanbevelingen (30821 nr. 76); - de motie-Van Brenk over alsnog behalen van de doelen die voor eind 2017 behaald hadden moeten zijn (30821 nr. 78); - de motie-Schonis over penetratietesten als onderdeel van de cybersecuritymaatregelen (30821 nr. 79). (Zie vergadering van 29 mei 2019.) De voorzitter: De motie-Van Brenk (30821 nr. 78) is in die zin gewijzigd dat zij thans luidt: Motie De Kamer gehoord de beraadslaging overwegende dat de Algemene Rekenkamer heeft geconstateerd dat met het programma Beveiligd Werken Rijkswaterstaat (BWR) een inhaalslag gemaakt is op het gebied van de cybersecurity van vitale waterwerken; overwegende dat de ambitie om cyberaanvallen direct te kunnen detecteren eind 2018 nog niet was gehaald terwijl dit volgens planning al eind 2017 voltooid had moeten zijn; overwegende dat hierdoor het risico ontstaat dat een cyberaanval op een vitaal waterwerk niet of niet bijtijds wordt geconstateerd; verzoekt de regering concreet aan te geven welke acties zij onderneemt om de doelen die eind 2017 al behaald hadden moeten zijn alsnog te behalen indien dit nodig blijkt de benodigde middelen hiervoor vrij te maken en de Kamer zo spoedig mogelijk te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 80 was nr. 78 (30821). Ik stel vast dat wij hier nu over kunnen stemmen.In stemming komt de motie-Von Martels/Geurts (30821 nr. 75). De voorzitter: Ik constateer dat deze motie met algemene stemmen is aangenomen. In stemming komt de motie-Von Martels/Geurts (30821 nr. 76). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van Brenk (30821 nr. 80 was nr. 78). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Schonis (30821 nr. 79). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA de ChristenUnie de PVV en FvD voor deze motie hebben gestemd en de leden van de fractie van de VVD ertegen zodat zij is aangenomen.