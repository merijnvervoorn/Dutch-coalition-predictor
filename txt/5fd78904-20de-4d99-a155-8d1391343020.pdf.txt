23 Stemming motie Raad Algemene Zaken van 21 februari 2023 Aan de orde is de stemming over een aangehouden motie ingediend bij het tweeminutendebat Raad Algemene Zaken van 21 februari 2023 te weten: - de gewijzigde motie-Sjoerdsma over de vergaande abortussenwetten en de toegang tot normale rechtsgang op dit thema met Polen bespreken (21501-02 nr. 2635 was nr. 2631). (Zie vergadering van 6 april 2023.) De voorzitter: De gewijzigde motie-Sjoerdsma (21501-02 nr. 2635 was nr. 2631) is in die zin nader gewijzigd dat zij thans is ondertekend door de leden Sjoerdsma en Van Wijngaarden en luidt: Motie De Kamer gehoord de beraadslaging overwegende dat er op 14 maart voor het eerst een Poolse mensenrechtenactiviste is veroordeeld voor het verstrekken van abortuspillen; overwegende dat rechtszaken als intimidatietactiek worden gebruikt door de Poolse regering om Poolse vrouwen met een ongewenste zwangerschap van hulp te isoleren; overwegende dat dit de toegang tot abortus nog restrictiever maakt in Polen; verzoekt de regering om de vergaande abortussenwetten en de toegang tot normale rechtsgang in Polen op dit thema op bilateraal niveau met Polen te bespreken en ngo's die op dit thema actief zijn in Polen te steunen en gaat over tot de orde van de dag. Zij krijgt nr. 2638 was nr. 2635 (21501-02). Ik stel vast dat wij hier nu over kunnen stemmen. In stemming komt de nader gewijzigde motieSjoerdsma/Van Wijngaarden (21501-02 nr. 2638 was nr. 2635). De voorzitter: Ik constateer dat de leden van de fracties van de SP GroenLinks BIJ1 Volt Fractie Den Haan de PvdA de PvdD Lid Gündoğan D66 en de VVD voor deze nader gewijzigde motie hebben gestemd en de leden van de overige fracties ertegen zodat zij is aangenomen.Daarmee zijn we aan het einde gekomen van deze stemmingen. Ik schors de vergadering voor een enkel moment en dan gaan we over tot de regeling van werkzaamheden. De vergadering wordt enkele ogenblikken geschorst.