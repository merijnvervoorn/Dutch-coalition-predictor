14 Stemmingen moties Verruiming sluitingsbevoegdheid ingevolge de Opiumwet Aan de orde zijn de stemmingen over moties ingediend bij de behandeling van het wetsvoorstel Wijziging van de Opiumwet te weten: - de motie-Buitenweg/Van Nispen over monitoren van de bestuurlijke sluitingsbevoegdheid (34763 nr. 8); - de motie-Van Nispen c.s. over een vangnetbepaling in de Opiumwet (34763 nr. 9). (Zie vergadering van 11 april 2018.) De voorzitter: De motie-Buitenweg/Van Nispen (34763 nr. 8) is in die zin gewijzigd dat zij thans luidt: Motie De Kamer gehoord de beraadslaging overwegende dat het met regelmaat voorkomt dat woninguitzettingen vanwege drugsdelicten achteraf onrechtmatig worden verklaard; overwegende dat deze woninguitzettingen enorme consequenties voor betrokkenen hebben en als straf worden ervaren; verzoekt de regering om het gebruik van de bestuurlijke sluitingsbevoegdheid te monitoren en uitspraken van de rechter hierover te analyseren en de Kamer hierover driejaarlijks te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 10 was nr. 8 (34763). De voorzitter: De motie-Van Nispen c.s. (34763 nr. 9) is in die zin gewijzigd dat zij thans is ondertekend door de leden Van Nispen Kuiken Van Toorenburg Helder en Krol. Zij krijgt nr. 11 was nr. 9 (34763). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Buitenweg/Van Nispen (34763 nr. 10 was nr. 8).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Nispen c.s. (34763 nr. 11 was nr. 9). De voorzitter: Ik constateer dat deze gewijzigde motie met algemene stemmen is aangenomen.