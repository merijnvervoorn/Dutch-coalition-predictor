5 Stemmingen moties Wet tijdelijke solidariteitsbijdrage Aan de orde zijn de stemmingen over moties ingediend bij de behandeling van het wetsvoorstel Wet tijdelijke solidariteitsbijdrage te weten: - de motie-Van der Lee c.s. over de Kamer informeren over mogelijkheden voor een permanent instrument om toevalswinsten te belasten (36235 nr. 7); - de motie-Inge van Dijk c.s. over een bredere discussie in Europees verband over een heffing op basis van solidariteit op onvoorziene overwinsten van bedrijven in alle sectoren (36235 nr. 8); - de motie-Nijboer/Van der Lee over geen voorstellen ontwikkelen voor een investeringsaftrek voor de fossiele industrie (36235 nr. 9); - de motie-Dassen over de Wet tijdelijke solidariteitsbijdrage verlengen tot 2023 (36235 nr. 10). (Zie vergadering van 21 november 2022.) De voorzitter: Aangezien de motie-Dassen (36235 nr. 10) is ingetrokken maakt zij geen onderwerp van behandeling meer uit. De voorzitter: De motie-Van der Lee (36235 nr. 7) is in die zin gewijzigd dat zij thans luidt: Motie De Kamer gehoord de beraadslaging constaterende de overwinsten zoals in de fossiele energiesector dit jaar; constaterende dat het economisch efficiënt is om overwinsten permanent te belasten omdat deze winsten bovenop voorziene investeringsrendementen komen en het belasten hiervan deze investeringen daarom niet onrendabel maakt; constaterende dat er tegelijkertijd uitvoeringsaspecten zitten aan het maken van onderscheid tussen overwinsten en nietoverwinsten in de fossiele energiesector en daarbuiten; verzoekt het kabinet uiteen te zetten of en zo ja hoe het mogelijk is tot een permanent instrument te komen om overwinsten te belasten en de Kamer over de beleidsopties en bijbehorende voor- en nadelen te informeren en gaat over tot de orde van de dag. Zij krijgt nr. 13 was nr. 7 (36235). Ik stel vast dat wij hier nu over kunnen stemmen.In stemming komt de gewijzigde motie-Van der Lee (36235 nr. 13 was nr. 7). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie het CDA en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Inge van Dijk c.s. (36235 nr. 8). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Nijboer/Van der Lee (36235 nr. 9). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan en D66 voor deze motie hebben gestemd en de leden van de overige fracties ertegen zodat zij is verworpen.