2 Beëdiging tijdelijk Voorzitter Aan de orde is de beëdiging van de tijdelijk Voorzitter. De voorzitter: Aan de orde is de beëdiging van de op 17 maart 2021 gekozen leden van de Tweede Kamer der Staten-Generaal. Ik zal als eerste ten overstaan van de vergadering de verklaring en belofte afleggen. Daarna zal ik de leden tot de toelating van wie is besloten verzoeken de eed dan wel de verklaring en belofte af te leggen. De eed dan wel de verklaring en belofte mogen ook in de Friese taal worden afgelegd. De beëdiging vindt plaats in drie groepen. Ik verzoek nu de Griffier om het formulier met de eden en de verklaringen en beloften voor te lezen. De leden kunnen tijdens het voorlezen blijven zitten. Het woord is nu aan de Griffier. De Griffier leest het formulier met de af te leggen eden en verklaringen en beloften voor. Het lid Arib legt ten overstaan van de vergadering de bij wet voorgeschreven verklaring en belofte af.