28 Stemmingen moties Regionale samenwerking voortijdig schoolverlaten Aan de orde zijn de stemmingen over moties ingediend bij de behandeling van het wetsvoorstel Wijziging van onder meer de Wet educatie en beroepsonderwijs inzake regionale samenwerking voortijdig schoolverlaten en jongeren in een kwetsbare positie te weten: - de motie-El Yassini over stopzetten van de kinderbijslag (34812 nr. 9); - de motie-El Yassini c.s. over de verschillen in de regioindeling (34812 nr. 10); - de motie-El Yassini over afspraken over het maximale aantal voortijdig schoolverlaters (34812 nr. 11). (Zie vergadering van 15 maart 2018.) De voorzitter: Op verzoek van de heer El Yassini stel ik voor zijn motie (34812 nr. 9) aan te houden. Daartoe wordt besloten. In stemming komt de motie-El Yassini c.s. (34812 nr. 10). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-El Yassini (34812 nr. 11). De voorzitter: Ik constateer dat de leden van de fracties van 50PLUS de VVD en FvD voor deze motie hebben gestemd en de leden van de overige fracties ertegen zodat zij is verworpen.