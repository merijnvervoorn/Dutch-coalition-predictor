35 Stemmingen VSO belastingen en Duitsland Aan de orde zijn de stemmingen over moties ingediend bij het debat over belastingen en Duitsland te weten: - de motie-Omtzigt c.s. over de definitie van het begrip "dwangarbeider" (33000-IXB nr. 19); - de motie-Van Vliet over het voorkomen van dubbele heffing voor gepensioneerden (33000-IXB nr. 20); - de motie-Bashir over een jaarlijkse rapportage over problemen van grensarbeiders (33000-IXB nr. 21). (Zie vergadering van heden.) De voorzitter: De motie-Van Vliet (33000-IXB nr. 20) is in die zin gewijzigd dat zij thans luidt: Motie De Kamer gehoord de beraadslaging overwegende dat veel binnenlandse belastingplichtigen naast een Nederlands inkomen ook een Duits inkomen ontvangen; overwegende dat het hier veelal gepensioneerden in de grensstreken betreft die zelf – of van wie de partners – vroeger in Duitsland hebben gewerkt; overwegende dat recentelijk veel van deze mensen werden geconfronteerd met Duitse naheffingen en daarover vaak moeilijk te begrijpen brieven ontvangen van de Duitse fiscus; constaterende dat door sluiting van het Bureau Duitse Zaken in Nijmegen deze mensen geen adequate begeleiding meer hebben en uiteindelijk tegen dubbele heffing aan kunnen lopen; verzoekt de regering al het mogelijke te doen om Nederlandse gepensioneerden met een Duits inkomen optimaal te informeren over de mogelijkheden om dubbele heffing te voorkomen en hen daarover per standaardbrief te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 22 (33000-IXB). Ik stel vast dat wij hier nu over kunnen stemmen. In stemming komt de motie-Omtzigt c.s. (33000-IXB nr. 19).De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van Vliet (33000IXB nr. 22). De voorzitter: Ik constateer dat de aanwezige leden van de fracties van de SP de PvdD de PvdA de SGP de ChristenUnie en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bashir (33000-IXB nr. 21). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.