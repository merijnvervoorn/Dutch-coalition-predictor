24 Stemmingen moties Het bericht dat een op de tien rijksambtenaren racisme op de werkvloer ervaart Stemmingen moties Het bericht dat een op de tien rijksambtenaren racisme op de werkvloer ervaart Aan de orde zijn de stemmingen over moties ingediend bij het dertigledendebat over het bericht dat een op de tien rijksambtenaren racisme op de werkvloer ervaart te weten: - de motie-Van Baarle over institutionele maatregelen tegen discriminatie rijksbreed op een gestructureerde wijze verplicht stellen (30950 nr. 413); - de motie-Van Baarle over strafontslag voor alle medewerkers van de rijksoverheid die aantoonbaar hebben gediscrimineerd of discriminerend beleid hebben doorgevoerd (30950 nr. 414); - de motie-Bamenga over in de functieomschrijving van leidinggevende ambtenaren opnemen dat zij actief zorg dienen te dragen voor een veilige en inclusieve werkomgeving vrij van racisme en discriminatie (30950 nr. 415); - de motie-Bamenga over een duidelijke rijksbrede escalatieladder met sancties voor gevallen van racisme en/of discriminatie (30950 nr. 416); - de motie-Rajkowski/Van Baarle over de rijksbrede klachtencommissie ongewenste omgangsvormen per 1 januari 2025 in werking laten treden (30950 nr. 417); - de motie-Chakor over doorzettingsmacht voor de minister van Binnenlandse Zaken om de sociale veiligheid te kunnen waarborgen (30950 nr. 418). (Zie vergadering van 12 september 2024.) De voorzitter: Op verzoek van de heer Bamenga stel ik voor zijn motie (30950 nr. 416) aan te houden. Daartoe wordt besloten. De voorzitter: De motie-Van Baarle (30950 nr. 413) is in die zin gewijzigd dat zij thans luidt: Motie De Kamer gehoord de beraadslaging constaterende dat experts volgens de regering stellen dat het zinvol en soms zelfs noodzakelijk is om maatregelen op organisatieniveau tegen discriminatie verplicht te stellen; verzoekt de regering rijksbreed commitment te organiseren in de aanpak van discriminatie binnen de rijksoverheid door op een gestructureerde wijze afspraken te maken over maatregelen op organisatieniveau zodat binnen iedere rijksorganisatie dezelfde doelen tegen discriminatie wordengesteld maatregelen worden afgestemd de inspanningen hiervoor op dezelfde wijze worden verantwoord en leidinggevenden een eenduidige norm kunnen uitdragen; verzoekt de regering tevens om deze afspraken binnen zes maanden te maken en gaat over tot de orde van de dag. Zij krijgt nr. 420 was nr. 413 (30950). De motie-Bamenga (30950 nr. 415) is in die zin gewijzigd (30950 nr. 421) en nader gewijzigd dat zij thans luidt: Motie De Kamer gehoord de beraadslaging overwegende dat recent onderzoek wederom heeft laten zien dat 10% van de ambtenaren in het afgelopen jaar racisme heeft ervaren; constaterende dat mensen zich pas verantwoordelijk voelen als het tegengaan van racisme en discriminatie duidelijk onderdeel is van hun functieomschrijving en beoordelingscyclus; verzoekt de regering te bevorderen dat in de beoordelingscycli van alle ambtenaren met een leidinggevende functie de expliciete verantwoordelijkheid wordt opgenomen om actief zorg te dragen voor een veilige en inclusieve werkomgeving vrij van racisme en discriminatie en gaat over tot de orde van de dag. Zij krijgt nr. 422 was nr. 421 (30950). De motie-Chakor (30950 nr. 418) is in die zin gewijzigd dat zij thans luidt: Motie De Kamer gehoord de beraadslaging constaterende dat de uitkomsten van meerdere onderzoeken waaronder de personeelsenquête aantonen dat racisme en discriminatie op de werkvloer binnen de rijksoverheid nog steeds aanwezig zijn; overwegende dat de minister van BZK een coördinerende rol heeft in de aanpak van racisme en discriminatie binnen de rijksoverheid; overwegende dat wetenschappers en experts benadrukken dat er concreet beleid moet komen op institutioneel niveau met afrekenbare doelen en verantwoording om sociale onveiligheid discriminatie en racisme tegen te gaan;van mening dat de minister van BZK niet alleen een coördinerende en aanjagende rol moet vervullen maar ook meer doorzettingsmacht nodig heeft om daadwerkelijk verandering te bewerkstelligen en sociale veiligheid te waarborgen; verzoekt de regering te onderzoeken of de minister van BZK naast haar coördinerende rol als aanjager tegen racisme en discriminatie ook meer doorzettingsmacht kan krijgen en de Kamer hierover te informeren en gaat over tot de orde van de dag. Zij krijgt nr. 423 was nr. 418 (30950). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van Baarle (30950 nr. 420 was nr. 413). De voorzitter: Ik constateer dat de leden van de fracties van GroenLinksPvdA de PvdD DENK Volt D66 en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Baarle (30950 nr. 414). De voorzitter: Ik constateer dat de leden van de fractie van DENK voor deze motie hebben gestemd en de leden van de overige fracties ertegen zodat zij is verworpen. In stemming komt de nader gewijzigde motie-Bamenga (30950 nr. 422 was nr. 415). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie en het CDA voor deze nader gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Rajkowski/Van Baarle (30950 nr. 417). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Chakor (30950 nr. 423 was nr. 418). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. Mevrouw Koekkoek.Mevrouw Koekkoek (Volt): Voorzitter. Ik wil nog even terug naar de stemming onder agendapunt 7 over arbeidsmigratie. Bij de motie op stuk nr. 142 (29861) wordt Volt graag geacht voor te hebben gestemd. De voorzitter: Dat is bij dezen toegevoegd aan het stenogram. Dank voor de mededeling.