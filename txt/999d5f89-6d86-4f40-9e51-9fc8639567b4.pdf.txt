62 Stemmingen moties Tijdelijke wet Tweede Kamerverkiezing covid-19 Aan de orde zijn de stemmingen over moties ingediend bij de behandeling van het wetsvoorstel Wijziging van de Tijdelijke wet verkiezingen covid-19 ten behoeve van de verkiezing van de leden van de Tweede Kamer in 2021 (Tijdelijke wet Tweede Kamerverkiezing covid-19) te weten: - de motie-Öztürk over een tracking-and-tracingsysteem (35654 nr. 13); - de motie-Öztürk over een hogere vergoeding voor stembureauleden (35654 nr. 14); - de motie-Öztürk over tussentijdse exitpolls zo veel mogelijk tegengaan (35654 nr. 15); - de motie-Van Esch over reguliere stembureaus in de buitenlucht (35654 nr. 17); - de motie-Van Raak over stemlokalen inrichten voor mensen met coronaklachten (35654 nr. 18). (Zie vergadering van heden.) De voorzitter: De motie-Öztürk (35654 nr. 13) is in die zin gewijzigd dat zij thans luidt: Motie De Kamer gehoord de beraadslaging constaterende dat briefstemmen op veel grotere schaal toegepast gaat worden dan tot nu toe; overwegende dat het van belang is dat de kiezer er vertrouwen in heeft dat zijn stem op de juiste plaats terechtkomt namelijk bij het briefstembureau; verzoekt de regering om een tracking-and-tracingsysteem te hanteren of een ander systeem waarmee de kiezer zijn stem kan volgen zodat hij of zij weet dat de stem op de juiste bestemming aankomt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 21 was nr. 13 (35654). De voorzitter: De motie-Öztürk (35654 nr. 15) is in die zin gewijzigd dat zij thans luidt: MotieDe Kamer gehoord de beraadslaging constaterende dat er op maandag en dinsdag 15 en 16 maart ook al gestemd kan gaan worden; overwegende dat dit ertoe kan leiden dat er exitpolls komen op die maandag en dinsdag wat weer leidt tot een verkiezingsrace en strategisch stemmen waarbij kiezers hun echte voorkeur laten vervallen om alsnog op een grote partij te stemmen; overwegende dat dit ten koste gaat van de pluriformiteit van het politieke spectrum en de verkiezingsuitslag niet de werkelijke voorkeuren van de kiezers weerspiegelt; verzoekt de regering om tussentijdse exitpolls zo veel mogelijk tegen te gaan en hiertoe afspraken te maken met de opiniepeilers en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 20 was nr. 15 (35654). Ik stel vast dat wij nu over deze gewijzgde moties kunnen stemmen. In stemming komt de gewijzigde motie-Öztürk (35654 nr. 21 was nr. 13). De voorzitter: Ik constateer dat de leden van de fracties van Krol 50PLUS Van Kooten-Arissen DENK en FvD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Öztürk (35654 nr. 14). De voorzitter: Ik constateer dat de leden van de fracties van de PvdA Krol 50PLUS Van Kooten-Arissen en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Öztürk (35654 nr. 20 was nr. 15). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS DENK de VVD het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. De motie op stuk nr. 16 van de heer Van Otterloo is volgens mij aangehouden. Ik stel vast dat dit klopt; ik heb toen voorgezeten. Alleen staat het hier op de stemmingslijst niet vermeld.In stemming komt de motie-Van Esch (35654 nr. 17). De voorzitter: Ik constateer dat deze motie met algemene stemmen is aangenomen. De minister hoopt dat het in maart mooi weer is. In stemming komt de motie-Van Raak (35654 nr. 18). De voorzitter: Ik constateer dat de leden van de fracties van de SP Krol GroenLinks de PvdD 50PLUS Van Kooten-Arissen DENK de SGP de ChristenUnie en FvD voor deze motie hebben gestemd en de leden van de overige fracties ertegen zodat zij is verworpen.