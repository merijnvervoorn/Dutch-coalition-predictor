20 Stemming Werk en Zekerheid Aan de orde is de stemming in verband met het wetsvoorstel Wijziging van verschillende wetten in verband met de hervorming van het ontslagrecht wijziging van de rechtspositie van flexwerkers en wijziging van verschillende wetten in verband met het aanpassen van de Werkloosheidswet het verruimen van de openstelling van de Wet inkomensvoorziening oudere werklozen en de beperking van de toegang tot de Wet inkomensvoorziening oudere en gedeeltelijk arbeidsongeschikte werkloze werknemers (Wet werk en zekerheid) (33818). (Zie vergadering van 13 februari 2014.) De voorzitter: Ik geef gelegenheid tot het afleggen van een stemverklaring vooraf. De heer Van Ojik (GroenLinks): Voorzitter. De fractie van GroenLinks zal instemmen met de Wet werk en zekerheid maar wil geacht worden tegen de artikelen 668a en 673 te hebben gestemd. Het eerstgenoemde artikel betreft de maximale ketenduur van drie jaar die wordt beperkt tot twee jaar. Ook GroenLinks wil voorkomen dat flexibele contracten misbruikt worden om werkgeversplichten te ontlopen maar mijn fractie vreest dat door het beperken van de ketenbepaling flexwerkers niet na drie jaar maar na twee jaar op straat staan. Mijn fractie heeft ook bezwaar tegen de wijze waarop de transitievergoeding is geregeld. GroenLinks juicht het toe dat er een transitievergoeding komt maar vindt het onderscheid tussen flexwerkers en mensen in vaste dienst ongewenst. Het is in de visie van mijn fractie onjuist dat mensen die de minste baanzekerheid hebben worden uitgesloten van de transitievergoeding. In stemming komt het wetsvoorstel zoals op onderdelen gewijzigd door de aanneming van het amendement-Van Weyenberg/Hamer (stuk nr. 29) het gewijzigde amendement-Dijkgraaf (stuk nr. 39) de gewijzigde amendementenVan Nieuwenhuizen-Wijbenga/Hamer (stuk nrs. 34 I en II) de gewijzigde amendementen-Dijkgraaf/Schouten (stuk nrs. 52 I en II) de amendementen-Van Nieuwenhuizen-Wijbenga (stuk nrs. 24 I tot en met III) de amendementen-Van Nieuwenhuizen-Wijbenga/Van Weyenberg (stuk nrs. 30 I tot en met III) en het amendement-Hamer c.s. (stuk nr. 21). De voorzitter: Ik constateer dat de aanwezige leden van de fracties van Bontes de SGP het CDA de ChristenUnie de VVD D66 GroenLinks en de PvdA voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.