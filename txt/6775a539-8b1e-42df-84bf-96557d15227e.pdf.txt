19 Stemmingen Bevolkingsdaling Aan de orde zijn de stemmingen over moties ingediend bij de behandeling van het verslag van een algemeen overleg over bevolkingsdaling te weten: - de motie-Van Bochove/Lucassen over experimenteerartikelen voor regio's met bevolkingsdaling (31757 nr. 34); - de motie-De Boer c.s. over een inhoudelijke reactie (31757 nr. 35); - de motie-Monasch/Van Dekken over het wegnemen van belemmeringen voor investeringen (31757 nr. 36); - de motie-Monasch/Van Dekken over overleg met de koepelorganisatie (31757 nr. 38). (Zie vergadering van 19 januari 2012.) De voorzitter: De motie-Monasch/Van Dekken (31757 nr. 36) is in die zin gewijzigd dat zij thans luidt: Motie De Kamer gehoord de beraadslaging constaterende dat de woningcorporaties niet of nauwelijks kunnen investeren in maatschappelijke voorzieningen in krimpgebieden wanneer deze niet zijn aangemerkt als dienst van algemeen economisch belang; constaterende dat deze investeringen vanuit Europese richtlijnen als staatssteun kunnen worden gekenmerkt; constaterende dat het verkrijgen van een geborgde goedkopere lening bij het WSW voor een aantal belangrijke investeringen zoals doktersvoorzieningen in krimpgebieden dan ook niet mogelijk is; van mening dat dit een belemmerende en onwenselijke situatie is aangezien er hier geen sprake is van voorzieningen die ook door de markt gerealiseerd zullen worden; overwegende dat het van groot belang is dat dergelijke initiatieven mogelijk moeten blijven om de leefbaarheid in deze regio's in stand te houden; verzoekt de regering ervoor te zorgen dat belemmeringen voor investeringen door woningcorporaties in maatschappelijke voorzieningen in krimpgebieden weggenomen worden; verzoekt de regering tevens hierover zo nodig in overleg te treden met de Europese Commissie en hierover spoedig aan de Kamer te rapporteren en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 39 (31757). De motie-Monasch/Van Dekken (31757 nr. 38) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering een huurtoeslagheffing voor woningcorporaties gaat invoeren waardoor corporaties jaarlijks een forse financiÃ«le afdracht aan het Rijk moeten doen; constaterende dat er woningcorporaties zijn die deze afdracht deels opvangen door financieel te snijden in de eigen organisatie maar ook in de voorzieningen en taken in dorpen en kleine kernen van krimpgebieden; van mening dat een verdere afname van de leefbaarheid in deze krimpgebieden onverantwoord is en dat de aanwezigheid van woningcorporaties in deze gebieden van groot belang is; verzoekt de regering in overleg te treden met de koepelorganisatie voor woningcorporaties en de direct betrokken corporaties om te bevorderen dat corporaties blijven investeren in de leefbaarheid van kleine kernen; verzoekt de regering tevens dit beleid in samenhang te zien met andere voorzieningen zoals het beleid ten aanzien van kleine scholen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 40 (31757). Ik stel vast dat wij nu over de gewijzigde moties kunnen stemmen. In stemming komt de motie-Van Bochove/Lucassen (31757 nr. 34). De voorzitter: Ik constateer dat deze motie met algemene stemmen is aangenomen. In stemming komt de motie-De Boer c.s. (31757 nr. 35). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Monasch/Van Dekken (31757 nr. 39). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de SGP en de ChristenUnie voor deze gewijzigde motie hebben ge-stemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Monasch/Van Dekken (31757 nr. 40). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.