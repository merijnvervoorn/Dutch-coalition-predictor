25 Regeling van werkzaamheden De voorzitter: Op verzoek van de aanvrager stel ik voor het dertigledendebat over het besluit op een Wob-verzoek over het regeerakkoord 2012 van de agenda af te voeren. Ik stel voor toe te voegen aan de agenda van de Kamer: - het Voorstel van wet van het lid Van Raak tot verandering in de Grondwet strekkende tot opneming van bepalingen inzake het correctief referendum (34724). Op verzoek van de SP-fractie benoem ik in de commissie voor de Verzoekschriften en de Burgerinitiatieven het lid Futselaar tot plaatsvervangend lid in de bestaande vacature. Op verzoek van de leden Dik-Faber en Bruins-Slot stel ik voor hun motie op stuk 34550-XVI nr. 65 opnieuw aan te houden. Overeenkomstig de voorstellen van de voorzitter wordt besloten. De voorzitter: Ik geef het woord aan de heer Kwint namens de SP. De heer Kwint (SP): Voorzitter. Het nieuwe schooljaar is van start gegaan maar voor steeds meer leerlingen is het maar de vraag of er wel een leraar voor de klas staat als zij op school verschijnen. Nederlands wiskunde Engels natuurkunde: het zijn maar een paar van de vakken waarvoor we honderden leraren tekortkomen. Zo gek is dat niet. Vandaag verscheen onder meer een rapport van de OESO waaruit bleek dat zowel qua klassengrootte als qua lesuren per docent en qua salaris de Nederlandse leraren aan het kortste touw of eind trekken. De vraag is dus nu: hoe zorgen we ervoor dat meer mensen kiezen voor dit schitterende beroep? Deze vraag is tot nu toe door dit kabinet nog niet voldoende beantwoord. De voorzitter: U wilt een debat? De heer Kwint (SP): Daarom wil ik graag met de Kamer een debat hierover. De heer Kuzu (DENK): Steun namens DENK. De heer Beertema (PVV): Het ligt er een beetje aan welke Kamer de heer Kwint in zijn hoofd heeft. Bij deze Kamer vind ik het niet zo zinvol. Bij een volgend kabinet wil ik dit in ieder geval steunen.De voorzitter: Dus voorlopig geen steun. De heer Beertema (PVV): Voorlopig geen steun. De heer Bisschop (SGP): Ik denk dat het wel zinvol is dat er een brief komt met daarin een precieze schets van de stand van zaken. Op basis daarvan wil ik met het nieuwe kabinet een gesprek hierover hebben. Mevrouw Westerveld (GroenLinks): Steun namens GroenLinks. We hebben het al uitgebreid gehad over het lerarentekort in het basisonderwijs maar ook in het middelbaar onderwijs is er een groot probleem. Daarom steunen we dit debat. Mevrouw Becker (VVD): Geen steun voor het debat namens de VVD. We hebben al diverse brieven van de staatssecretaris ontvangen over dit onderwerp. Op dit moment is er geen aanleiding om hierover een apart plenair debat te voeren. De heer Bruins (ChristenUnie): Geen steun. De heer Rog (CDA): Geen steun. De heer Van Meenen (D66): Idem. De heer Kwint (SP): Die laatste vier verrasten me ongelofelijk voorzitter. De voorzitter: Maar u hebt geen meerderheid. De heer Kwint (SP): Nee ik merk het. De voorzitter: O mevrouw Ouwehand is er nog. Mevrouw Ouwehand (PvdD): Voorzitter ik ga niet voor een meerderheid zorgen maar misschien wel voor 30 leden. In dat geval steun voor het debat.De heer Kwint (SP): Dat waardeer ik enorm maar gezien de lange lijst en het belangrijke onderwerp denk ik dat ik het onderwerp geen recht doe met twee minuten spreektijd ondanks dat ik vrij snel kan praten. Helaas. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Dan geef ik nu het woord aan de heer Van Dam namens het CDA. De heer Van Dam (CDA): Voorzitter. Vandaag is het rapport van de commissie-Ruys uitgekomen over het functioneren van de centrale ondernemingsraad bij de politie. Vandaag is ook de dag dat ik denk dat iedere politieman en -vrouw op straat daarover wordt aangesproken. Het CDA heeft er al eerder aandacht voor gevraagd dat dit ook tot op de bodem zou worden uitgezocht. We zijn blij met dit rapport en met de brief van de minister maar wij willen een debat over dit onderwerp. Ik stel daarbij voor gelet op het belang hiervan of dat niet al volgende week zou kunnen. Uiteraard gaat u over de agenda voorzitter maar ik doe de suggestie gelet op de importantie van dit onderwerp om wellicht op korte termijn dit debat te voeren. Mevrouw Helder (PVV): Het CDA is echt niet de enige partij die hiervoor aandacht heeft gevraagd. Ik ben ook blij voorzitter dat u de vraag van mijn fractie te horen hebt gekregen naar de rol van de minister. Uit het rapport komt daarover ook iets naar voren. Ik steun dus wel degelijk het debat niet naar aanleiding van het bericht van het Algemeen Dagblad maar naar aanleiding van het rapport dat vandaag is uitgekomen. Dat debat willen wij liefst zo snel mogelijk maar wel zorgvuldig. De kabinetsreactie hebben wij. U gaat over de agenda voorzitter dus steun voor beide verzoeken. Mevrouw Van Engelshoven (D66): Steun en ook graag zo snel mogelijk. De heer Van Raak (SP): Steun voor het debat maar ik moet nog wel opmerken dat het rapport bij mij nog tot heel veel vragen leidt over de rol van de minister de cultuur bij de politie en de druk die is gelegd op het inrichten van de nationale politie. Dus ik heb er ook nog wel behoefte aan dat wij als Kamer voorafgaand aan het debat en als voorbereiding daarop wellicht een hoorzitting organiseren om de betrokkenen nog eens goed door te zagen. Als dat allemaal nog deze week kan kan dat debat volgende week plaatsvinden maar ik zou willen voorkomen dat wij het debat voeren voordat wij als Kamer onze tanden in de zaak zelf hebben gezet. Mevrouw Özütok (GroenLinks): Dit schaadt de positie van de agenten op straat. Wat ons betreft houden wij zo snel mogelijk het debat hierover.Agenten worden op dit moment ten onrechte aangesproken op de verziekte bestuurscultuur. Graag zo snel mogelijk een debat. De heer Van Oosten (VVD): Steun voor het debat. De heer Bisschop (SGP): Steun voor het debat. De heer Krol (50PLUS): Steun maar ik sluit mij aan bij de woorden van de SP. De heer Azarkan (DENK): Ook vanuit DENK steun voor het debat. Mevrouw Arissen (PvdD): Namens de Partij voor de Dieren steun voor het debat. Mevrouw Kuiken (PvdA): Steun. De voorzitter: U hebt brede steun voor een debat mijnheer Van Dam maar ook om dat zo spoedig mogelijk te houden. Dus daar gaan wij in de planning rekening mee houden. De heer Van Dam (CDA): Dank u wel. De voorzitter: Dan geef ik nu het woord aan de heer Van der Lee namens GroenLinks. De heer Van der Lee (GroenLinks): Voorzitter. De grote stroomstoring van 27 maart 2015 in het Diemer hoogspanningsstation knettert lang na. Tata claimde een schadevergoeding van 14 miljoen. Nu heeft de Autoriteit Consument & Markt netbeheerder TenneT als schuldige aangewezen maar TenneT claimt nu dat het voor ruim 7 miljard euro aan extra investeringen in reservesystemen moet doen. Ik wil graag een debat aanvragen met de minister van Economische Zaken over deze ontwikkelingen. Voorafgaand aan dat debat ontvang ik graag een brief waarin de minister aangeeft in welke mate er volgens hem extra moet worden geïnvesteerd en of de straks nog te behandelen nieuwe wet voortgang energietransitie iets afdoet aan die noodzaak. De heer Bosman (VVD): Als wij de wet VET hadden aangenomen zouden wij dit probleem niet hebben gehad maar voor de duidelijkheid willen wij eerst een brief. Laten wij eerst even zien wat de problematiek is dan kan de minister nog een keer uitleggen hoe het precies zit en wat precies de consequenties zijn vanal deze zaken. Dus geen steun voor een debat wel steun voor een brief. De heer Verhoeven (D66): Dat lijkt mij een verstandige lijn dus ook van D66 geen steun voor dit debat. Mevrouw Beckerman (SP): Steun voor brief en debat. Mevrouw Agnes Mulder (CDA): Steun voor de brief op dit moment nog niet voor het debat maar mogelijk geeft die brief daar wel aanleiding toe. De heer Bisschop (SGP): Het lijkt mij beter om eerst een brief te hebben met een nette uiteenzetting. Dan bezien wij wel of er een debat gewenst is. De heer Bruins (ChristenUnie): Wij hebben inderdaad eerst een brief nodig dus geen steun voor het debat. Mevrouw Arissen (PvdD): Steun voor de brief en ook voor het houden van een debat. De heer Van der Lee (GroenLinks): Ik zie dat er geen meerderheid is voor een debat wel voor een brief. Ik zal het verzoek niet nu al omzetten in een dertigledendebat. Laten wij even de brief afwachten. Dan kom ik wellicht terug. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Ik heb op mijn lijstje mevrouw Buitenweg staan maar volgens mij zal mevrouw Voortman haar vervangen. Het woord is aan mevrouw Voortman. Mevrouw Voortman (GroenLinks): Dat klopt. Ik vervang mevrouw Buitenweg. Ik wil graag namens haar een vooraankondiging doen voor een VAO JBZ-Raad asiel en migratie dat woensdag moet worden gehouden. Dat zal inclusief stemmingen zijn. De voorzitter: Dank u wel. Daar zullen we in de planning rekening mee houden. Het woord is aan mevrouw Marijnissen namens de SP.Mevrouw Marijnissen (SP): Voorzitter. Er bereiken ons steeds meer berichten dat zorgorganisaties in de knel komen omdat zorgverzekeraars met zogenaamde budgetplafonds werken. Nu heeft ook Buurtzorg Nederland aan de bel getrokken. De Kamer heeft op 6 juli een motie aangenomen waarin wordt geregeld dat de regering er samen met de NZa actief op moet toezien dat de zorgverzekeraars voldoende zorg inkopen. Dat lijkt dus niet het geval te zijn. Dat gaat tot grote problemen leiden. Wij willen hier daarom zo snel mogelijk een debat over voeren. Mevrouw Ellemeet (GroenLinks): Alle steun van GroenLinks. De heer Bisschop (SGP): Ook van de zijde van de SGP steun maar dan wel verbreed naar andere sectoren van de zorg. Mevrouw Arissen (PvdD): Ook namens de Partij voor de Dieren van harte steun voor het verzoek. Mevrouw Sazias (50PLUS): Ook 50PLUS steunt het verzoek maar vindt inderdaad dat we dit breder moeten trekken omdat niet alleen Buurtzorg met deze problematiek zit. Mevrouw Kuik (CDA): Wij willen graag eerst een brief. De heer Nijboer (PvdA): Steun maar wel iets breder trekken. Mevrouw Bergkamp (D66): Wij zouden graag een brief willen maar wij willen het dan wel breder trekken. Dat gaf mevrouw Sazias eigenlijk ook al aan. Wij willen op basis daarvan bekijken of een debat nodig is. Mevrouw Dik-Faber (ChristenUnie): Ook mijn fractie wil graag een verbrede brief. De voorzitter: Een verbrede brief. Hoe ziet die eruit mevrouw Dik-Faber? De heer Arno Rutte (VVD): Een A3'tje denk ik. Het is ieder jaar weer hetzelfde. Er wordt onderhandeld over de rug van patiënten en partijen zeggen: we komen er niet en het gaat niet goed. En dan hopen ze dat er hier een debat wordt gehouden. Laten we dat nou gewoon niet doen! Het is echt aan de onderhandelende partijen zelf. Wij moeten ons daar niet voor laten misbruiken.De voorzitter: Mevrouw Marijnissen u hebt geen meerderheid voor het houden van een debat. Mevrouw Marijnissen (SP): Nee dat begrijp ik. Ik wil graag vragen of de reactie van het kabinet op de aangenomen motie van 6 juli expliciet in de brief kan worden meegenomen. Ik zou voorts toch wel graag om een dertigledendebat willen vragen juist omdat het onderwerp steeds blijft terugkomen en juist omdat het nu wel over de rug van de cliënten en patiënten wordt uitgevochten. De voorzitter: Ik stel voor het stenogram van dit deel van de vergadering door te geleiden naar het kabinet. Het woord is aan mevrouw Beckerman. Mevrouw Beckerman (SP): Voorzitter. Met regelmaat verschenen de afgelopen dagen berichten over buitenlandse studenten die worden verleid om in een bepaalde stad te komen studeren. Maar die studenten kunnen vervolgens geen fatsoenlijk dak boven hun hoofd vinden. Zij slapen noodgedwongen op campings zoals in Amsterdam gebeurt of zelfs op straat zoals in Groningen gebeurt. Ik wil graag praten over de oorzaken en over de gevolgen. Daarom vraag ik een debat aan met twee ministers te weten de minister van Binnenlandse Zaken en Koninkrijksrelaties en de minister van Onderwijs Cultuur en Wetenschap. Mevrouw Voortman (GroenLinks): Ik kan dit debatverzoek van harte steunen. GroenLinks heeft ook schriftelijke vragen gesteld. Het zou mooi zijn als de schriftelijke vragen eerst beantwoord kunnen worden en we vervolgens het debat kunnen voeren. De heer Öztürk (DENK): Steun voor het verzoek. De heer Verhoeven (D66): Geen steun wel een brief. En ik ben ook heel benieuwd naar het antwoord op de schriftelijke vragen. Als we allemaal parlementaire handelingen door elkaar gaan verrichten dan wordt het er niet helderder op. De heer Beertema (PVV): Geen steun. De heer Van der Molen (CDA): Geen steun voor een debat op voorhand maar wel voor een brief om daarin naast alle berichten even helder te schetsen wat de reactie van de bewindspersonen zou zijn. Mevrouw Arissen (PvdD): Namens de Partij voor de Dieren steun voor het verzoek.De heer Bisschop (SGP): Ik sluit mij aan bij het verzoek van de heer Van der Molen. De heer Bruins (ChristenUnie): Geen steun voor een debat wel voor een brief. De heer Koerhuis (VVD): Geen steun voor een debat wel voor een brief. De voorzitter: Er is dus geen meerderheid mevrouw Beckerman. Mevrouw Beckerman (SP): Ik geloof dat ik wel genoeg steun heb voor een dertigledendebat. De voorzitter: Ja dat komt dan ook op de lijst. Mevrouw Beckerman (SP): Dan zou ik dat graag willen aanvragen. De voorzitter: Ik stel voor het stenogram van dit deel van de vergadering door te geleiden naar het kabinet. Het woord is aan mevrouw Westerveld. Mevrouw Westerveld (GroenLinks): Voorzitter. Vandaag is het jaarlijkse rapport van de OESO uitgekomen. Daarin wordt het onderwijsbeleid van de aangesloten landen met elkaar vergeleken. Op een aantal punten scoort Nederland heel goed. We scoren zelfs bovengemiddeld. Maar in het rapport wordt ook een aantal alarmerende conclusies getrokken. Zo oordeelt de OESO onder andere dat het beroep leraar onaantrekkelijk is voor jongeren terwijl de beroepsgroep vergrijst. Ook op een aantal andere terreinen is het interessant om te kijken naar de verschillen en de overeenkomsten. De voorzitter: U wilt dus een debat? Mevrouw Westerveld (GroenLinks): Ja. Ik heb begrepen dat er een kabinetsreactie aan komt maar wij zouden graag met de minister en de staatssecretaris van OCW erover nadenken en debatteren. Laten we verder doorpraten over de conclusies van dit rapport en laten we bekijken wat we van elkaar kunnen leren. De heer Bisschop (SGP): Steun voor dit verzoek. Het lijkt mij een aangelegen zaak om hier eens goed van gedachten te wisselen.De heer Beertema (PVV): Ik neem het mee bij de behandeling van de begroting. Ik neem het ook mee voor een volgend kabinet. Dus geen steun voorzitter. De heer Van Meenen (D66): Volgens mij is het een goede gewoonte om dit rapport jaarlijks mee te nemen bij de begroting. Dat moeten we dit jaar denk ik ook weer doen. Dus geen steun. De heer Rog (CDA): Met mevrouw Westerveld ben ik zeer benieuwd naar de reactie van het kabinet. Ik denk dat het heel goed is om dit bij de begrotingsbehandeling verder te bespreken. Mevrouw Becker (VVD): De VVD sluit zich daarbij aan. Geen steun voor het debat. Mevrouw Arissen (PvdD): Namens de Partij voor de Dieren wel steun voor het verzoek. De heer Kwint (SP): De reactie van het kabinet kennen we ondertussen: het gaat een glossy naar alle leraren sturen. Volgens mij gaat het erom dat de Kamer richting geeft. Ik steun dit verzoek dus van harte. De voorzitter: U hebt geen meerderheid mevrouw Westerveld. Dat kunt u ook zien. Mevrouw Westerveld (GroenLinks): Oké. De voorzitter: Ik stel voor het stenogram van dit deel van de vergadering door te geleiden naar het kabinet. Tot slot is het woord aan mevrouw Ellemeet namens GroenLinks. Mevrouw Ellemeet (GroenLinks): Voorzitter. Wij hebben vandaag en gisteren in de krant kunnen lezen dat de kosten van nieuwe medicijnen veel lager liggen dan de farmaceutische industrie beweert. Zij verschuilen zich achter de hoge kosten voor R&D als excuus voor de torenhoge medicijnprijzen. Daar blijkt geen enkele reden voor. Het lijkt mij dat er alle aanleiding is voor een debat met de minister van VWS. De heer Nijboer (PvdA): Hier ben ik het hartgrondig mee eens. Op initiatief van de PvdA is er op 2 oktober een hoorzitting over de farmaceutische industrie. Die zou ik graag afwachten maar dat kandenk ik ook wel. Daarna zou ik graag zo snel mogelijk het debat voeren. Mevrouw Arissen (PvdD): Van harte steun voor dit verzoek. De heer Bisschop (SGP): Misschien kan de minister een toelichting geven op dit dossier. Laten we verder de hoorzitting afwachten en dan bezien of een debat nog gewenst is. Mevrouw Sazias (50PLUS): 50PLUS wil graag ook even de hoorzitting afwachten maar wij weten zeker dat het debat daarna gewenst is dus steun daarvoor. Mevrouw Kooiman (SP): Er wordt grof geld verdiend over de ruggen van patiënten. Het is logisch dat GroenLinks dit debat aanvraagt. Het zou inderdaad mooi aansluiten op de hoorzitting maar een plenair debat is het zeker waard. De voorzitter: De heer Arno Visser. Nee ik vergis mij. De heer Arno Rutte (VVD): Arno Visser zit bij de Rekenkamer. De voorzitter: Dat klopt. Ik heb hem vandaag ook gesproken vandaar. De heer Arno Rutte (VVD): Hij is ook een partijgenoot. Hij heeft een mooie naam. De voorzitter: Ja. Hij is een oud-collega. Sorry Arno Rutte. De heer Arno Rutte (VVD): We hebben binnenkort een heel uitgebreide rondetafel over geneesmiddelen en geneesmiddelenprijzen. Collega's hebben daar al aan gerefereerd. Ik verwacht dat daar heel veel informatie over tafel gaat. Ik vind dat deze informatie daarbij hoort en dan kunnen we kort daarna een uitgebreid debat hebben over geneesmiddelen. Waarschijnlijk zullen we ook kort daarna een begrotingsbehandeling hebben waarbij dit ook aan de orde komt. Nu geen steun voor een debat. Mevrouw Kuik (CDA): Daar sluit ik mij bij aan.Mevrouw Dik-Faber (ChristenUnie): Voorzitter. Andere collega's hebben ook al verwezen naar de rondetafel. Dat gesprek gaan wij zeker voeren. We gaan ons uitgebreid laten informeren en daarna wil ik ook heel graag een debat maar laten we even kijken op welke manier we dat doen in een plenair debat of in een algemeen overleg. Dus nu geen steun maar ik wil daar zeker een keer over debatteren na de rondetafel. De heer Verhoeven (D66): Ik sluit mij aan bij Arno Rutte van de VVD. Geen steun. De voorzitter: Dank u wel. Tsja mevrouw Ellemeet ... Mevrouw Ellemeet (GroenLinks): Helaas dat er wel wordt gezien dat het belangrijk genoeg is voor een rondetafel en uitgebreide informatie aan de commissie maar dat niet alle partijen het belangrijk genoeg vinden voor een plenair debat. Helaas. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Daarmee zijn wij aan het eind gekomen van de regeling van werkzaamheden. De vergadering wordt enkele ogenblikken geschorst. Voorzitter: Voortman