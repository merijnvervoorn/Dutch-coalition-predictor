17 Stemmingen moties Rechtspraak Aan de orde zijn de stemmingen over moties ingediend bij het tweeminutendebat Rechtspraak te weten: - de motie-Van Nispen over verlaging van de drempels voor herziening ten voordele van strafzaken (29279 nr. 675); - de motie-Van Nispen over in gesprek gaan over werdrukverlichting en meer tijd voor reflectie en kwaliteit (29279 nr. 676); - de motie-Van Nispen over indexeren van de tarieven voor gerechtstolken en -vertalers en behoud van Friese gerechtstolken (29279 nr. 677); - de motie-Eerdmans over een pilot met evaluatiegesprekken tussen rechters en slachtoffers na uitspraken in strafzaken (29279 nr. 678); - de motie-Eerdmans over publieksvoorlichtingscampagnes richten op de strafmaat voor vergrijpen (29279 nr. 679); - de motie-Palland c.s. over het kunnen spreken van de Friese taal in de rechtbank (29279 nr. 680). (Zie vergadering van 14 oktober 2021.) De voorzitter: De motie-Palland (29279 nr. 680) is in die zin gewijzigd dat zij thans is ondertekend door de leden Palland Romke de Jong Bikker en Ellian. Zij krijgt nr. 682 was nr. 680 (29279). Ik stel vast dat wij hier nu over kunnen stemmen. Ik geef gelegenheid tot het afleggen van een stemverklaring vooraf. Het woord is aan de heer Van Nispen. De heer Van Nispen (SP): Dank u wel voorzitter. Mijn stemverklaring gaat over de motie op stuk nr. 680. Tolken en vertalers zijn van bijzonder groot belang voor de rechtsgang maar ze worden zwaar onderbetaald. Tolken krijgen op dit moment tarieven uit het jaar 1981 en vertalers uit het jaar 1963. Dat is een groot probleem. Ze worden onderbetaald. Steeds meer tolken en vertalers dreigen ermee te stoppen. Het is natuurlijk van groot belang dat procesdeelnemers kunnen begrijpen wat er gezegd wordt en dat zij zich kunnen uiten in hun eigen taal of dat nou Russisch Frans Duits of Fries is; want ja deze motie heeft betrekking op het Fries en lijkt heel erg sympathiek. Ook wij dragen de Friese taal een bijzonder warm hart toe. De Friese taal moet worden beschermd; daar hebben we tot nu toe ook alles aan gedaan. Maar de Friese tolken zijn gestopt omdat de vergoedingen zwaar onder de maat zijn. Dat weet iedereen hier. Iedereen die hier straks voor die motie van CDA ChristenUnie D66 en VVD stemt waarvan we allemaal weten dat die helemaal niks oplost probeert mooie sier te maken in Friesland maar als vervolgens niet gestemd wordt voor de motie dieindexatie van de tarieven vraagt is er uiteindelijk helemaal niks opgelost voor de tolken en vertalers voor de rechtsstaat. Daarom zullen wij tegen de motie-Palland op stuk nr. 680 stemmen. De voorzitter: Dank u wel meneer Van Nispen. In stemming komt de motie-Van Nispen (29279 nr. 675). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan Lid Omtzigt BBB en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen (29279 nr. 676). De voorzitter: Ik constateer dat deze motie met algemene stemmen is aangenomen. In stemming komt de motie-Van Nispen (29279 nr. 677). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Eerdmans (29279 nr. 678). De voorzitter: Ik constateer dat de leden van de fracties van JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Eerdmans (29279 nr. 679). De voorzitter: Ik constateer dat de leden van de fracties van Fractie Den Haan de VVD de SGP Lid Omtzigt het CDA JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Palland c.s. (29279 nr. 682 was nr. 680). De voorzitter: Ik constateer dat de leden van de fracties van GroenLinks BIJ1 Volt DENK de PvdA Fractie Den Haan D66 de ChristenUnie de VVD de SGP Lid Omtzigt het CDA JA21 BBB de PVV FVD en Groep Van Haga voor deze gewijzigdemotie hebben gestemd en de leden van de overige fracties ertegen zodat zij is aangenomen.