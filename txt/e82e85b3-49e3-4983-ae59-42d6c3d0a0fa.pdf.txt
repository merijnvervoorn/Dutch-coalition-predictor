8 Regeling van werkzaamheden (stemmingen) De voorzitter: Dan is er nu een korte regeling van werkzaamheden voordat we gaan stemmen. Ik stel voor zo dadelijk ook te stemmen over de aangehouden motie-Van Gerven/Kerstens (20454 nr. 152). Daartoe wordt besloten. De voorzitter: Dan geef ik nu het woord aan de heer Van der Molen namens het CDA. De heer Van der Molen (CDA): Dank u wel voorzitter. Er is nog wat nader beraad nodig over de Wet digitale overheid dus ik zou willen voorstellen om agendapunt 17 en 18 van de stemmingen nog even uit te stellen. De voorzitter: Heeft iemand daar bezwaar tegen? Dat is niet het geval. Dan gaan we niet stemmen over agendapunt 17 en 18. Dan geef ik nu het woord aan mevrouw Yeşilgöz-Zegerius namens de VVD. Mevrouw Yeşilgöz-Zegerius (VVD): Voorzitter ik zou graag de stemmingen over agendapunt 19 moties ingediend bij het debat over het verloop van de jaarwisseling een weekje willen uitstellen. De voorzitter: Heeft iemand daar bezwaar tegen? Mevrouw Agema. Mevrouw Agema (PVV): Wij horen graag een reden waarom. Wij zien geen reden waarom. Mevrouw Yeşilgöz-Zegerius (VVD): Voorzitter wij hebben enkele nieuwe inzichten gekregen. We hebben even wat tijd nodig om die nog eens te bekijken dus als het een weekje later kan dan zou ik dat erg waarderen. De voorzitter: Bent u voor of tegen mevrouw Agema?Mevrouw Agema (PVV): Dit lijkt onenigheid in de coalitie voorzitter. Dat lijkt me toch geen reden om het uit te stellen. De voorzitter: Dan ga ik toch kijken of anderen bezwaar hebben tegen uitstel van de stemmingen over agendapunt 19. Dat is niet het geval dus we gaan niet over agendapunt 19 stemmen. Dan ga ik naar de heer Renkema. Die heb ik hier op mijn lijstje staan. De heer Renkema namens GroenLinks. De heer Renkema (GroenLinks): We hebben afgelopen donderdag gedebatteerd over het initiatiefwetsvoorstel van D66 rondom vaccinatie in de kinderopvang. Ik zou graag een week uitstel willen van de stemmingen omdat ik vind dat we op dit punt zorgvuldig moeten handelen. Het heeft flinke consequenties voor de kinderopvang en mogelijk ook voor de volksgezondheid. De voorzitter: U wilt dus uitstel van stemming over agendapunt 26 en 27. Heeft iemand daar bezwaar tegen? Niemand? Sorry mevrouw Diertens. Mevrouw Diertens (D66): Wij denken dat er een sluimerende meerderheid is voor ons wetsvoorstel. We gunnen GroenLinks natuurlijk echt de mogelijkheid om er nog wat over na te denken. De voorzitter: Dank u wel mevrouw Diertens. Dan ga ik naar de heer Van Gerven anders blijft hij ... De heer Van Gerven (SP): Voorzitter. Het gaat over punt 24 de motie-Van Gerven/Kerstens op stuk nr. 152 (20454) ingediend tijdens het VAO Voortgang beleid oorlogsgetroffenen. Wij zouden die motie opnieuw willen aanhouden. Er is vanmorgen weer een brief binnengekomen van de staatssecretaris. De voorzitter: Oké. We gaan dus niet hoofdelijk stemmen over uw motie. De heer Van Gerven (SP): Nee geen hoofdelijke stemming; we houden de motie opnieuw aan. De voorzitter: Ik denk dat niemand daar bezwaar tegen heeft ... of wel? Mevrouw Agema! Mevrouw Agema (PVV): Nou voorzitter die brief gaat eigenlijk over het verkeerde platform. Die brief is niet helemaal wat de bedoeling wasvan de met algemene stemmen aangenomen motie-Agema. Ik zie dus ook geen reden om deze hoofdelijke stemming uit te stellen. De voorzitter: Dus u houdt de motie aan meneer Van Gerven? De heer Van Gerven (SP): Ja dat heb ik net voorgesteld. Dat is de bedoeling. De voorzitter: Op verzoek van de heer Van Gerven stel ik voor zijn motie (20454 nr. 152) aan te houden. Daartoe wordt besloten. Mevrouw Van den Berg namens het CDA. Mevrouw Van den Berg (CDA): Voorzitter. Ik zou bij agendapunt 4 de stemmingen over moties ingediend bij de Wet toetreding zorgaanbieders graag mijn motie op stuk nr. 46 (34767) over verantwoording op kwaliteitsdata willen aanhouden. De voorzitter: Op verzoek van mevrouw Van den Berg stel ik voor haar motie (34767 nr. 46) aan te houden. Daartoe wordt besloten. De heer Smeulders namens GroenLinks. De heer Smeulders (GroenLinks): Dank u wel voorzitter. Ik zou graag de stemming onder punt 9 over het VAO Bouwopgave met een week willen uitstellen omdat de minister vandaag een brief heeft gestuurd waarin ze aangeeft dat ze donderdag nog een overleg heeft met de gemeente Katwijk. Het lijkt me slim als we dat afwachten. De voorzitter: Heeft iemand hier bezwaar tegen? De heer Koerhuis (VVD): We hebben vorige week gezegd dat we de stemming één week zouden uitstellen. Dat is vandaag dus wat ons betreft kunnen we stemmen. De voorzitter: U bent het er niet mee eens. Anderen? De heer Ronnes (CDA): Voorzitter. De discussie over deze motie krijgt een mooi staartje. De minister heeft aangegeven dat ze komende donderdag nog hele belangrijke gesprekken heeft. Het lijktons alleszins netjes om de minister haar werk te laten doen. Een week uitstel maakt op dit dossier ook niet meer uit. De voorzitter: Is iedereen behalve de heer Koerhuis namens de VVD het eens met uitstel? Dan gaan we niet stemmen over agendapunt 9. De heer Van Otterloo namens 50PLUS. De heer Van Otterloo (50PLUS): Voorzitter. Ik wou de taak vandaag iets lichter maken. Ik zou mijn motie op stuk nr. 14 (29696) bij de groeibrief dus willen aanhouden. De voorzitter: Dat gaat over agendapunt 16. Op verzoek van de heer Van Otterloo stel ik voor zijn motie (29696 nr. 14) aan te houden. Daartoe wordt besloten. Is er nog iemand die iets wil aanhouden of een stemming wil uitstellen? Nee? Dan gaan we stemmen.