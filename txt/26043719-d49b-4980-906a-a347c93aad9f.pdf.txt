11 Energieraad (formeel) d.d. 19 december 2022 Energieraad (formeel) d.d. 19 december 2022 Aan de orde is het tweeminutendebat Energieraad (formeel) d.d. 19 december 2022 (CD d.d. 14/12). De voorzitter: Aan de orde is het tweeminutendebat over de Energieraad die op 19 december 2022 zal plaatsvinden. Ik heet de leden welkom. Ik heet de minister voor Klimaat en Energie welkom. We hebben vandaag één spreker van de zijde van de Kamer. Dat is de heer Van Raan namens de Partij voor de Dieren. Ik nodig hem bij dezen uit voor zijn inbreng. De heer Van Raan (PvdD): Voorzitter dank u wel. Ik heb drie moties. Motie De Kamer gehoord de beraadslaging constaterende dat de Europese noodverordening om de energietransitie te versnellen een lichtere toets op de Vogelen Habitatrichtlijn voorstelt; constaterende dat de Vogel- en Habitatrichtlijn een belangrijk instrument is voor het beschermen van natuur in Europa; constaterende dat de klimaat- en biodiversiteitscrisis ten nauwste samenhangen; overwegende dat het ondenkbaar is om de ene crisis mogelijk te verergeren bij het oplossen van de andere terwijl een grote hoofdveroorzaker van beide crises namelijk de fossiele industrie buiten schot blijft bij deze noodverordening; verzoekt de regering zich te verzetten tegen de lichtere toets op de Vogel- en Habitatrichtlijn en gaat over tot de orde van de dag. De voorzitter: Deze motie is voorgesteld door het lid Van Raan. Zij krijgt nr. 991 (21501-33). MotieDe Kamer gehoord de beraadslaging constaterende dat het voor het behalen van de klimaatdoelen belangrijk is om de energietransitie te versnellen; constaterende dat de Europese noodverordening om de energietransitie te versnellen een lichtere toets op de Vogelen Habitatrichtlijn voorstelt; constaterende dat juist fossiele subsidies de energietransitie ernstig vertragen en niet de natuur; verzoekt de regering om alle fossiele subsidies af te bouwen en gaat over tot de orde van de dag. De voorzitter: Deze motie is voorgesteld door het lid Van Raan. Zij krijgt nr. 992 (21501-33). Motie De Kamer gehoord de beraadslaging constaterende dat er tot en met 2032 nog 95 miljard euro aan subsidies voor houtige biomassa kan worden verstrekt; constaterende dat de kans op fraude met duurzaamheidscertificering van biomassa aanzienlijk is; constaterende dat een klokkenluider die bij Enviva werkte de grootste maker van houtpellets heeft gemeld dat alle groene claims van Enviva onjuist zijn en dat uit een belangrijke recente wetenschappelijke studie blijkt dat Enviva bijdraagt aan de ontbossing in het zuidoosten van de VS; verzoekt de regering ervoor te zorgen dat de subsidies niet terechtkomen bij partijen die sjoemelen met duurzaamheidscertificering en gaat over tot de orde van de dag. De voorzitter: Deze motie is voorgesteld door het lid Van Raan. Zij krijgt nr. 993 (21501-33). De heer Van Raan (PvdD): Voorzitter. Ik heb nog twintig seconde over om de minister te bedanken dat hij een appreciatie gaat geven over het non-proliferatieverdrag dat Tuvalu heeft ingediend. Wij kijken daar zeer naar uit. Dank u wel.De voorzitter: Dank u wel meneer Van Raan namens de Partij voor de Dieren. Het zijn drie moties. We gaan ze zo rondbrengen; we zijn sneller dan dat! Ik schors voor vijf minuutjes zodat we de moties kunnen ronddelen en de minister ernaar kan kijken. De vergadering wordt enkele ogenblikken geschorst. De voorzitter: De moties worden nog rondgedeeld aan de leden. In afwachting daarvan geef ik alvast de minister het woord zodat hij kan beginnen aan zijn appreciatie van de drie ingediende moties. Minister Jetten: Dank u wel voorzitter. In mijn bijna vijf jaar als Kamerlid heb ik het zelf nooit mogen meemaken dat er speciaal voor mij een tweeminutendebat gehouden werd. Ik wil de heer Van Raan feliciteren met het feit dat hem dat wel is gelukt. De heer Van Raan heeft drie moties ingediend. In de eerste motie die op stuk nr. 991 wordt de regering verzocht zich te verzetten tegen de lichtere toets op de Vogel- en Habitatrichtlijn. Ik zal hem meteen zeggen dat ik deze motie ontraad. Het kabinet zoekt in Europa met andere lidstaten naar een oplossing die beide belangen kan dienen namelijk voldoende tempo in de energietransitie en natuurbescherming op een goede manier waarborgen. Dat kan op meer manieren dan alleen via de Vogel- en Habitatrichtlijn. We zoeken nu vooral ook naar die lichtere toets om meer tempo te kunnen maken met de vergunningverlening die vaak een bottleneck is bij het realiseren van de grote projecten. Maar we zijn natuurlijk op allerlei manieren bezig om het voorkomen van verslechtering van de natuurinstandhouding te waarborgen bijvoorbeeld met strakkere voorwaarden bij de realisatie van windparken op zee. Daarom is de motie op stuk nr. 991 ontraden. De voorzitter: De motie op stuk nr. 991 is ontraden. Minister Jetten: De motie op stuk nr. 992 van de heer Van Raan vraagt de regering om alle fossiele subsidies af te bouwen. Het kabinet spant zich al in om fossiele subsidies af te bouwen maar dat is deels ook afhankelijk van de Europese context. We moeten immers niet alleen een gelijk speelveld behouden maar — daar hebben we vandaag in het commissiedebat ook bij stilgestaan — er loopt ook een herziening van de richtlijn ten aanzien van energiebelastingen. Ik zou daarom de heer Van Raan willen vragen of hij bereid is om het dictum van de motie aan te passen en de regering te verzoeken om in Europees verband in te zetten op de afbouw van subsidies die fossiel gebruik bevoordelen. Dan is de motie een steun in de rug bij onze inzet bij de herziening van die Europese richtlijn. Anders moet ik zijn motie ontraden.De heer Van Raan (PvdD): Ik dank dat de minister dat hij er op deze manier naar wil kijken. Mag ik daar nog een vraag over stellen? De voorzitter: Uiteraard. De heer Van Raan (PvdD): Zijn we het wel eens over de derde constatering namelijk dat die fossiele subsidies de energietransitie ernstig vertragen en niet de natuur? Minister Jetten: Zolang subsidies fossiel gebruik bevorderen waardoor fossiel gebruik voor echt groene alternatieven wordt gezet vertraagt het inderdaad de transitie. Vandaar ook dat het kabinet al bezig is met die afbouw. Als we daar in Europa nog een paar tandjes sneller in kunnen gaan dan gaat dat zeker helpen. Die constatering klopt dus volgens mij. Mijn verzoek is om alleen het dictum te wijzigen en niet de rest van de motie. De heer Van Raan (PvdD): Dank. Daar hoort dus ook bij dat niet de natuur daar schuldig aan is. Dat is ook fijn om te horen. Ik ga er even over nadenken. Ik kan de motie niet ter plekke wijzigen. Ik wil ook voorkomen dat we in Europa bezig gaan — dat weet de minister beter dan ik denk ik — waarbij Europa de snelheid aanneemt van de langzaamste. Het mag niet betekenen dat we in Nederland niets meer kunnen doen omdat we op Europa moeten wachten. Ik denk dat ook de minister dat niet wil. We moeten daar dus echt even naar kijken. De voorzitter: Dan noteren we voor nu: ontraden. De heer Van Raan (PvdD): Nou ik zou zeggen: dan krijgt de motie oordeel Kamer en dan ga ik ernaar kijken. Waarom kan de minister de motie gerust oordeel Kamer geven? Omdat het deels al beleid is om de fossiele subsidies af te bouwen. De voorzitter: Ik heb het iets anders gehoord. Maar wellicht kan de minister … Minister Jetten: De motie zoals ingediend ontraad ik. De motie met een aangepast dictum zou ik oordeel Kamer kunnen geven. Ik zeg daarbij tegen de heer Van Raan: we hoeven niet te wachten op Europa. We kunnen al veel zelf doen. In het dictum van de motie wordt gevraagd om alle fossiele subsidies af te bouwen. Om dat doel te bereiken zullen we ook een deel in Europa moeten afspreken.De voorzitter: Tot slot de heer Van Raan. De heer Van Raan (PvdD): Dan moet ik de motie even aanhouden denk ik. En dan kan ik een gewijzigde versie indienen. De voorzitter: Uiteraard. We kunnen de motie aanhouden. Dan brengen we haar niet in stemming. Dan kunt u de motie daarna nog wijzigen en haar alsnog in stemming brengen. Als de motie in haar huidige vorm in stemming komt dan noteren we als oordeel: ontraden. Voor de stemming wordt de motie dan aangehouden. De voorzitter: Op verzoek van de heer Van Raan stel ik voor zijn motie (21501-33 nr. 992) aan te houden. Daartoe wordt besloten. Dan de motie op stuk nr. 993. Minister Jetten: De motie op stuk nr. 993. Sjoemelen is natuurlijk altijd fout dus deze motie geef ik oordeel Kamer. De voorzitter: De motie op stuk nr. 993 krijgt oordeel Kamer. Ik zie de heer Van Raan met zijn duim omhoog zitten dus dat is goed nieuws. Dan zijn we hiermee aan het einde gekomen van het tweeminutendebat Energieraad d.d. 19 december 2022. De beraadslaging wordt gesloten. De voorzitter: Ik schors voor een enkel moment en dan beginnen we over ongeveer twee minuten met het volgende debat. Dat is het debat over de Tiende incidentele suppletoire begroting inzake regelingen in verband met hoge energieprijzen. De vergadering wordt enkele ogenblikken geschorst.