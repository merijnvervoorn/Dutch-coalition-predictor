5 Stemming motie Bedreigde diersoorten Aan de orde is de stemming over een aangehouden motie ingediend bij het debat over bedreigde diersoorten te weten: - de nader gewijzigde motie-Van Kooten-Arissen over de traditionele Chinese geneeskunde niet opnemen op standaardclassificatielijst voor ziektebeelden (28286 nr. 1051 was nr. 1044). (Zie vergadering van 17 april 2019.) De voorzitter: De nader gewijzigde motie-Van Kooten-Arissen (28286 nr. 1051 was nr. 1044) is in die zin nader gewijzigd dat zij thans luidt: Motie De Kamer gehoord de beraadslaging constaterende dat uit recent onafhankelijk wetenschappelijk onderzoek van RIKILT (Wageningen University & Research) blijkt dat op labels van traditionele Chinese medicijnen zowel plantaardige als dierlijke ingrediënten verzwegen worden of ingrediënten vernoemd worden die er niet in zitten; constaterende dat de controle en handhaving op het verboden gebruik van bedreigde dier- en plantensoorten in producten tevens ernstig bemoeilijkt wordt doordat traditionele medicijnen veel verschillende ingrediënten bevatten veelal in gedroogde of vermalen vorm waardoor de DNA-structuur met standaardtests moeilijk te herkennen is; constaterende dat de traditionele Chinese medicijnen nu al verantwoordelijk zijn voor driekwart van de illegale handel in bedreigde diersoorten; constaterende dat de Wereldgezondheidsorganisatie desondanks de traditionele Chinese medicijnen wil opnemen op de standaardclassificatielijst voor ziektebeelden (ICD); overwegende dat er onder natuurbeschermingsorganisaties grote zorgen zijn dat dit zal zorgen voor significante toename van de handel in bedreigde dier- en plantensoorten; overwegende dat door onduidelijke ingrediënten moeilijk getoetst kan worden op de veiligheid van traditionele medicijnen en wetenschappers waarschuwen voor de gevaren voor de volksgezondheid; verzoekt de regering tijdens de World Health Assembly tegen het huidige voorstel te stemmen; verzoekt de regering tevens om met gelijkgestemde landen te pleiten voor een nieuw voorstel tot opname van Traditional Chinese Medicine (TCM) tot ICD met uitzondering van producten en geneesmiddelen waarvan niet kan wordenuitgesloten dat er gebruikgemaakt is van bedreigde diersoorten en bedreigde plantensoorten en hier de volgende World Health Assembly over te stemmen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1055 was nr. 1051 (28286). Ik stel vast dat wij hier nu over kunnen stemmen. In stemming komt de nader gewijzigde motie-Van KootenArissen (28286 nr. 1055 was nr. 1051). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP de ChristenUnie de PVV en FvD voor deze nader gewijzigde motie hebben gestemd en de leden van de overige fracties ertegen zodat zij is aangenomen. Mevrouw Van Kooten-Arissen. Mevrouw Van Kooten-Arissen (PvdD): Voorzitter nu mijn motie is aangenomen — volgens mij op stuk nr. 1051 (28286) — ... De voorzitter: Ja heel goed. Mevrouw Van Kooten-Arissen (PvdD): Ja? Ik heb de motie de afgelopen dagen zo vaak gewijzigd. Nu mijn motie is aangenomen zou ik graag voor 18.00 uur vanavond een brief van het kabinet ontvangen waarin staat dat het kabinet de motie gaat uitvoeren want maandag wordt er gestemd in de World Health Assembly. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde gekomen van de stemmingen. De vergadering wordt enkele ogenblikken geschorst.