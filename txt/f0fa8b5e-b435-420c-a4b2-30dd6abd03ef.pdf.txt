69 Stemmingen moties Vervreemding en transformatie rijksvastgoed Aan de orde zijn de stemmingen over moties ingediend bij het VAO Vervreemding en transformatie rijksvastgoed te weten: - de motie-Albert de Vries over het overnemen van de aanbevelingen van RLI CRa en ARK (31490 nr. 180); - de motie-Albert de Vries/Ronnes over afstemming bevorderen tussen het Rijksvastgoedbedrijf en het CSZ over afstoten van vastgoed (31490 nr. 181); - de motie-Ronnes over een haalbare herbestemming voor het Sint Annaterrein (31490 nr. 182). (Zie vergadering van heden.) De voorzitter: De motie-Albert de Vries/Ronnes (31490 nr. 181) is in die zin gewijzigd dat zij thans luidt: Motie De Kamer gehoord de beraadslaging constaterende dat naast de miljoenen m2 vastgoed die het Rijk de komende jaren zal afstoten ook door zorgaanbieders miljoenen m2 vastgoed op de markt worden gebracht; overwegende dat het College Sanering Zorginstellingen (CSZ) goedkeuring moet verlenen aan het afstoten van met AWBZ-middelen gefinancierd zorgvastgoed; constaterende dat het CSZ biedingen voor zorgvastgoed vaak afslaat vanwege onrealistische opvattingen over de marktprijs waardoor bijvoorbeeld het Sint Annaterrein in Venray al jaren structureel leegstaat en verloedert ondanks de gigantische kosten voor het beheer van dit monument; van mening dat de afstootoperatie grote invloed kan hebben op de lokale en regionale vastgoedmarkt; verzoekt de regering afstemming te bevorderen tussen het Rijksvastgoedbedrijf en het CSZ over het afstoten van vastgoed en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 183 was nr. 181 (31490). Ik stel vast dat wij hier nu over kunnen stemmen. In stemming komt de motie-Albert de Vries (31490 nr. 180).De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Klein de Groep Kuzu/Öztürk Houwers 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Albert de Vries/Ronnes (31490 nr. 183 was nr. 181). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Klein de Groep Kuzu/Öztürk Houwers 50PLUS GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ronnes (31490 nr. 182). De voorzitter: Ik constateer dat de aanwezige leden van de fracties van de PVV het CDA de Groep Kuzu/Öztürk GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.