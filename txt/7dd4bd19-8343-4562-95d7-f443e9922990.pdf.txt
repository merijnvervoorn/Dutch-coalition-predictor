16 Stemmingen moties Mensenrechtenbeleid Aan de orde zijn de stemmingen over moties ingediend bij het debat over Mensenrechtenbeleid te weten: - de motie-Sjoerdsma/Ceder over een beperkte delegatie tijdens het WK voetbal inzetten om Qatar aan te spreken op onder meer mensenrechten (32735 nr. 345); - de motie-Sjoerdsma/Van der Lee over de oprichting van een snel inzetbare onderzoekstaskforce bij moord op een journalist (32735 nr. 346); - de motie-Jasper van Dijk/Valstar over huwelijkse gevangenschap onderdeel maken van het Nederlandse mensenrechtenbeleid (32735 nr. 347); - de motie-Ceder over het opnemen van de doodstraf vanwege geloofsafval bekering en blasfemie in resoluties van de Derde Commissie van de VN (32735 nr. 351); - de motie-Agnes Mulder/Ceder over de samenwerking met het maatschappelijk middenveld in kaart brengen in landen waar de dialoog over mensenrechten lastig is (32735 nr. 352); - de motie-Agnes Mulder/Ceder over de Kamer informeren over concrete acties en resultaten van de verbetering van mensenrechten in Qatar (32735 nr. 353). (Zie notaoverleg van 20 oktober 2022.) De voorzitter: De motie-Sjoerdsma/Ceder (32735 nr. 345) is in die zin gewijzigd dat zij thans luidt: Motie De Kamer gehoord de beraadslaging overwegende dat bij de voorbereidingen van het WK Qatar 2022 op grote schaal mensenrechtenschendingen zijn begaan en duizenden mensen zijn omgekomen; constaterende dat de regering tegen de wens van de Kamer heeft besloten toch een regeringsdelegatie te sturen; van mening dat deze keus van het kabinet te betreuren is; overwegende dat de samenstelling en het zware gewicht van eerdere Nederlandse delegaties bij sportevenementen negatief hebben uitgepakt voor de geloofwaardigheid van Nederland als voorvechter van mensenrechten; verzoekt de regering geen regeringsafvaardiging naar het WK Qatar 2022 te sturen; verzoekt de regering indien de keuze wordt gemaakt toch te gaan de delegatie zakelijk en sober vorm te geven door deze te beperken tot de minister van Buitenlandse Zaken en de mensenrechtenambassadeur;verzoekt de regering deze delegatie in te zetten om Qatar aan te spreken op de mensenrechten en te bewegen tot een royaal compensatiefonds voor de slachtoffers en nabestaanden van omgekomen arbeidsmigranten en gaat over tot de orde van de dag. Zij krijgt nr. 356 was nr. 345 (32735). De voorzitter: De motie-Ceder (32735 nr. 351) is in die zin gewijzigd dat zij thans luidt: Motie De Kamer gehoord de beraadslaging overwegende dat Nederland in de VN-Mensenrechtenraad geen meerderheid heeft gevonden voor een resolutie voor het afschaffen van de doodstraf op geloofsverlating en blasfemie; overwegende dat de inzet om de doodstraf in het algemeen en de doodstraf op de keuze om van geloof te veranderen of niet meer te geloven af te schaffen voortgezet dient te worden; verzoekt de regering zich zowel in Europa als binnen de VN actief in te zetten om de doodstraf en buitengerechtelijke executies vanwege geloofsafval bekering en blasfemie op te nemen in de relevante resoluties van de Derde Commissie van de VN en gaat over tot de orde van de dag. Zij krijgt nr. 357 was nr. 351 (32735). De voorzitter: De motie-Agnes Mulder/Ceder (32735 nr. 353) is in die zin gewijzigd dat zij thans luidt: Motie De Kamer gehoord de beraadslaging overwegende het feit dat de regering heeft toegezegd zich tijdens en na het WK te blijven inzetten voor verbetering van mensenrechten en specifiek de positie van arbeidsmigranten; verzoekt de regering na het WK en op een later moment de Kamer te informeren over de concrete acties en de resultaten van de inzet voor de verbetering van mensenrechten en de positie van arbeidsmigranten in Qatar en gaat over tot de orde van de dag.Zij krijgt nr. 358 was nr. 353 (32735). Ik stel vast dat wij nu over deze gewijzigde moties kunnen stemmen. Voordat we hierover stemmen geef ik eerst het woord aan de heer Jasper van Dijk van de SP voor een stemverklaring. De heer Jasper van Dijk (SP): Voorzitter. Vorig jaar is een glasheldere SP-motie aangenomen om geen officiÃ«le afvaardiging naar het WK in Qatar af te vaardigen. Die motie was duidelijk en die moet gewoon uitgevoerd worden. Nu ligt voor ons de motie op stuk nr. 345 om een beperkte delegatie naar het WK te sturen. Dat is natuurlijk een afzwakking van de eerdere SP-motie. Die zet de deur open naar alsnog een minister sturen terwijl de regering en de koning daar niets te zoeken hebben. Vandaar dat wij tegen die motie stemmen. De voorzitter: Dank u wel meneer Van Dijk. Dan gaan we stemmen. In stemming komt de gewijzigde motie-Sjoerdsma/Ceder (32735 nr. 356 was nr. 345). De voorzitter: Ik constateer dat de leden van de fracties van D66 de ChristenUnie en JA21 voor deze gewijzigde motie hebben gestemd en de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Omtzigt de VVD de SGP het CDA BBB de PVV FVD en Groep Van Haga ertegen zodat zij is verworpen. In stemming komt de motie-Sjoerdsma/Van der Lee (32735 nr. 346). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB en JA21 voor deze motie hebben gestemd en de leden van de fracties van de PVV FVD en Groep Van Haga ertegen zodat zij is aangenomen. In stemming komt de motie-Jasper van Dijk/Valstar (32735 nr. 347). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen. In stemming komt de gewijzigde motie-Ceder (32735 nr. 357 was nr. 351).De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze gewijzigde motie hebben gestemd en de leden van de fractie van FVD ertegen zodat zij is aangenomen. In stemming komt de motie-Agnes Mulder/Ceder (32735 nr. 352). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA en JA21 voor deze motie hebben gestemd en de leden van de fracties van BBB de PVV FVD en Groep Van Haga ertegen zodat zij is aangenomen. In stemming komt de gewijzigde motie-Agnes Mulder/Ceder (32735 nr. 358 was nr. 353). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd zodat zij is aangenomen.