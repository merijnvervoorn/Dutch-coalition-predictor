14 Stemmingen Sociale veiligheid op school Aan de orde is de stemming in verband met het wetsvoorstel Wijziging van enige onderwijswetten in verband met het invoeren van de verplichting voor scholen zorg te dragen voor de sociale veiligheid op school (34130). (Zie vergadering van 19 maart 2015.) In stemming komt het gewijzigde amendement-Beertema (stuk nr. 17 I). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 17 voorkomende gewijzigde amendementen als verworpen kunnen worden beschouwd. In stemming komt het nader gewijzigde amendementBergkamp/Bisschop (stuk nr. 18 II). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP de VVD Houwers Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor dit nader gewijzigde amendement hebben gestemd en de aanwezige leden van de fractie van de PVV ertegen zodat het is aangenomen. Ik stel vast dat door de aanneming van dit nader gewijzigde amendement de overige op stuk nr. 18 voorkomende nader gewijzigde amendementen als aangenomen kunnen worden beschouwd. In stemming komt het gewijzigde amendement-Bisschop/Bergkamp (stuk nr. 10 I). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdD en de SP voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 10 voorkomende gewijzigde amendementen als verworpen kunnen worden beschouwd. De voorzitter: Ik geef gelegenheid tot het afleggen van stemverklaringen vooraf.De heer Beertema (PVV): Voorzitter. Pesten is in het onderwijs een hardnekkig probleem waar heel veel kinderen dagelijks onder gebukt gaan. Veel kinderen raken door pesten beschadigd ernstig beschadigd zelfs en soms zelfs getraumatiseerd. Het initiatief om met een wetswijziging het pesten te bestrijden was ons dus zeer welkom. Maar de Partij voor de Vrijheid meent dat het wetsvoorstel zoals dat nu voorligt te weinig toevoegt aan de maatregelen die er al waren: een pestprotocol een vertrouwenspersoon anti-pestprogramma's enzovoort. Waar het aan ontbrak was een registratiemogelijkheid om de pesters de daders te registreren en te bestraffen. Ook het nu voorliggende wetsvoorstel wil dit nadrukkelijk niet doen. Het gevolg daarvan is — en dat zal met deze wet zo blijven — dat uiteindelijk de gepeste leerling de vernederende gang naar een andere school moet maken en dat de daders zonder probleem in de vertrouwde eigen school blijven. Het PVV-amendement op stuk nr. 17 zou als onderdeel van de nieuwe wet een registratiemogelijkheid en een sanctioneringsmogelijkheid toevoegen. Die sanctionering zou alleen gelden voor pesters die drie keer als dader zijn aangemerkt bij ernstige vormen van pesten. Nu dit PVVamendement is verworpen voegt dit wetsvoorstel te weinig toe om de gepeste leerling adequaat in bescherming te nemen. Daarmee is het een "feel good"-wetsvoorstel geworden. Daarom zullen wij tegen dit wetsvoorstel stemmen. De heer Rog (CDA): Voorzitter. Gelukkig is de staatssecretaris teruggekomen op zijn oorspronkelijke plan om heel precies voor te schrijven welke anti-pestmethode scholen moeten gebruiken. Dat is winst maar nog geen reden voor de CDA-fractie om voor het voorliggende wetsvoorstel te stemmen. Het CDA is er niet van overtuigd dat door invoering van deze wet minder kinderen gepest zullen worden. Wel zijn wij ervan overtuigd dat leraren en schoolleiders er weer meer administratieve lasten bij krijgen. Weer komt er met deze wet een Haagse interventie terwijl scholen zelf het initiatief hebben genomen met een uitgebreid actieplan tegen pesten. Mijn fractie wil professionals in het onderwijs vertrouwen en is niet overtuigd van het nut en de noodzaak van dit wetsvoorstel. Wij zullen derhalve tegen dit wetsvoorstel stemmen. In stemming komt het wetsvoorstel zoals op onderdelen gewijzigd door de aanneming van de nader gewijzigde amendementen-Bergkamp/Bisschop (stuk nrs. 18 I tot en met XI). De voorzitter: Ik constateer dat de aanwezige leden van de fracties van de ChristenUnie de VVD Houwers Klein de Groep Kuzu/Öztürk 50PLUS Van Vliet D66 GroenLinks de PvdA en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.