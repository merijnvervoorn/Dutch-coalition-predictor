16 Regeling van werkzaamheden (stemmingen) De voorzitter: Aan de orde zijn de stemmingen van 20 april 2023. Ik geef de heer Ceder van de ChristenUnie eerst even het woord. De heer Ceder (ChristenUnie): Voorzitter. We hebben net een goed debat gehad. In de tussentijd zijn er wat ontwikkelingen geweest die in ieder geval voor mij voorlopig perspectief bieden. Ik zou mijn motie dus graag willen aanhouden. Ik zou ook graag mevrouw Van der Plas als mede-indiener eronder willen zetten. Dat was ik net vergeten te zeggen. Ik hou 'm dus aan en de motie is mede-ingediend namens mevrouw Van der Plas. De voorzitter: Even kijken. Wat was het nummer van die motie? 2645 hè? De heer Ceder (ChristenUnie): Ja dat klopt. Dank u wel. De voorzitter: Oké. Mevrouw Van der Plas gaat eronder en die motie wordt aangehouden. Dank u wel.