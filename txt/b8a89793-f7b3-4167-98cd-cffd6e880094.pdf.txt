6 Stemming Wet kiescollege niet-ingezetenen Aan de orde is de stemming in verband met het wetsvoorstel Regels omtrent de oprichting en inrichting van een kiescollege voor de Eerste Kamer voor Nederlanders die geen ingezetenen zijn alsmede wijziging van de Kieswet ten behoeve van de verkiezing van de leden van het kiescollege voor Nederlanders die geen ingezetenen zijn en de verkiezing van de leden van de Eerste Kamer door de leden van dit kiescollege (Wet kiescollege niet-ingezetenen) (36071). (Zie vergadering van 13 september 2022.) De voorzitter: Voordat we gaan stemmen over het wetsvoorstel geef ik eerst het woord aan de heer Omtzigt voor een stemverklaring. De heer Omtzigt (Lid Omtzigt): Dank u wel voorzitter. We staan op het punt om de Kieswet te wijzigen maar dat doe je eigenlijk niet in het jaar voor de verkiezingen. Dat is de internationale standaard van de Venetië-Commissie. Daar staat het letterlijk in. Dat moet je niet willen omdat je dan al kunt zien wie daarvan zou kunnen profiteren. Daar wijzen we andere landen op dus daar zouden we onszelf ook aan moeten houden. De tweede reden waarom ik tegen deze wet zal stemmen is dat de stem van de kiesgerechtigden in het buitenland die opkomen waartoe ik overigens ooit behoorde en waar ik dus enige sympathie voor heb twee of drie keer zo zwaar meetelt als de stem van eenieder die in Nederland woont. Ik kan uitleggen waarom. Dat heeft te maken met het feit dat je uitgaat van een volledige opkomst en de opkomst van die mensen heel veel lager is. Ik vind dat oneerlijk en niet passen bij one man one vote omdat je stem dan drie keer zo zwaar telt voor de verkiezing van de Eerste Kamer. Daarom zal ik tegen dit wetsvoorstel stemmen. De voorzitter: Dank u wel. Dan gaan we stemmen over het wetsvoorstel. In stemming komt het wetsvoorstel. De voorzitter: Ik constateer dat de leden van de fracties van GroenLinks Volt DENK Fractie Den Haan de PvdA de PvdD Lid Gündoğan D66 de ChristenUnie de VVD het CDA en BBB voor dit wetsvoorstel hebben gestemd en de leden van de overige fracties ertegen zodat het is aangenomen.