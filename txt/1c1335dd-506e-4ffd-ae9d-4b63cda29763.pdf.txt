8 Regeling van werkzaamheden De voorzitter: Ik stel voor dinsdag 19 juni aanstaande te stemmen over de moties ingediend bij het wetgevingsoverleg over de Raming van de Tweede Kamer voor het jaar 2019. Voorts stel ik voor dan te stemmen over de regels met betrekking tot de terugkeer van vreemdelingen en vreemdelingenbewaring (Wet terugkeer en vreemdelingenbewaring) (34309) en het wetsvoorstel Wijziging van de Pensioenwet en de Wet verplichte beroepspensioenregeling in verband met de implementatie van Richtlijn 2014/50/EU van het Europees Parlement en de Raad van 16 april 2014 betreffende minimumvereisten voor de vergroting van de mobiliteit van werknemers tussen de lidstaten door het verbeteren van de verwerving en het behoud van aanvullende pensioenrechten (PbEU 2014 L 128) (34933). Ik stel voor toe te voegen aan de agenda van de Kamer het voorstel tot wijziging van de Regeling parlementair en extern onderzoek naar aanleiding van een evaluatie van de Wet op de parlementaire enquête 2008 (33812 nr. 5). Op verzoek van de aanvragers stel ik voor de volgende debatten van de agenda van de Tweede Kamer af te voeren: - het debat over de aanpak van PTSS en ziekteverzuim bij de nationale politie; - het dertigledendebat over voldoende middelen voor de politie. Ik benoem in het Presidium het lid Van der Lee tot lid en het lid Buitenweg tot plaatsvervangend lid in de bestaande vacatures. Op verzoek van de CDA -fractie benoem ik: - in de vaste commissie voor Volksgezondheid Welzijn en Sport het lid Rog tot plaatsvervangend lid in plaats van het lid Bruins Slot; - in de contactgroep Verenigd Koninkrijk het lid Van der Molen tot lid. Op verzoek van de GroenLinksfractie benoem ik: - in de vaste commissie voor Binnenlandse Zaken het lid Smeulders tot lid en het lid Diks tot plaatsvervangend lid in de bestaande vacatures; - in de vaste commissie voor Buitenlandse Zaken het lid Özütok tot plaatsvervangend lid in de bestaande vacature; - in de vaste commissie voor Defensie het lid Buitenweg tot plaatsvervangend lid in de bestaande vacature; - in de vaste commissie voor Economische Zaken en Klimaat het lid Bromet tot lid in de bestaande vacature; - in de vaste commissie voor Europese Zaken het lid Snels tot lid in plaats van het lid Van der Lee en het lid Diks tot plaatsvervangend lid in plaats van het lid Snels; - in de vaste commissie voor Financiën de leden Smeulders en Renkema tot plaatsvervangend lid in de bestaande vacatures;- in de vaste commissie voor Infrastructuur en Waterstaat het lid Van der Lee tot lid in de bestaande vacature en het lid Bromet tot plaatsvervangend lid in plaats van het lid Van der Lee en het lid Smeulders tot plaatsvervangend lid in de bestaande vacature; - in de vaste commissie voor Koninkrijksrelaties het lid Van Ojik tot lid in de bestaande vacature en het lid Diks tot plaatsvervangend lid in plaats van het lid Diks; - in de vaste commissie voor Onderwijs Cultuur en Wetenschap het lid Renkema tot plaatsvervangend lid in plaats van het lid Ellemeet; - in de vaste commissie voor Sociale Zaken en Werkgelegenheid het lid Renkema tot lid in de bestaande vacature en het lid Smeulders tot lid in plaats van het lid Özdil en het lid Özdil tot plaatsvervangend lid in plaats van het lid Özütok; - in de vaste commissie voor Justitie en Veiligheid het lid Özütok tot plaatsvervangend lid in de bestaande vacature; - in de vaste commissie voor Volksgezondheid Welzijn en Sport het lid Renkema tot lid in de bestaande vacature en het lid Özdil tot plaatsvervangend lid in plaats van het lid Özütok; - -in de algemene commissie voor Buitenlandse Handel en Ontwikkelingssamenwerking het lid Van Ojik tot lid in plaats van het lid Kröger en het lid Van der Lee tot plaatsvervangend lid in plaats van het lid Van Ojik; - in de vaste commissie voor Landbouw Natuur en Voedselkwaliteit het lid Bromet tot lid en het lid Smeulders tot plaatsvervangend lid in de bestaande vacatures; - in de commissie voor de Werkwijze der Kamer het lid Özütok tot lid in de bestaande vacature; - in de Bouwbegeleidingscommissie het lid Diks tot lid in de bestaande vacature. Op verzoek van een aantal leden stel ik voor de volgende ingediende moties opnieuw aan te houden: 31015-143; 31015-140; 30175-272; 34775-VIII-97; 32813-151. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Dik-Faber namens de ChristenUnie. Mevrouw Dik-Faber (ChristenUnie): Voorzitter dank u wel. Uit onderzoek van het RIVM blijkt dat roken nog veel schadelijker is dan gedacht. Omdat ik me daar grote zorgen over maak wil ik daarover een debat voeren met de staatssecretaris van Volksgezondheid Welzijn en Sport. Gewoonlijk zou ik dan ook een brief vragen maar volgens mij is die brief al onderweg naar de Kamer of zit die intussen al in onze mailbox. Ik wil hier heel graag over debatteren mede aan de hand van de brief van de staatssecretaris. Mevrouw Agema (PVV): Geen steun. Er is vorige week nog een debat toegevoegd aan het langetermijnschema.Mevrouw Van Kooten-Arissen (PvdD): Mevrouw Dik-Faber was mij net voor. Ik had hetzelfde idee dus van harte steun voor dit verzoek. De heer Öztürk (DENK): Van harte steun voor dit verzoek. Mevrouw Ellemeet (GroenLinks): Steun voor het verzoek. De heer Kerstens (PvdA): Voorzitter de PvdA-fractie steunt het verzoek ook. Mevrouw Kuik (CDA): Voorzitter het zou onze voorkeur hebben om het te betrekken bij het debat over roken dat al gepland is en anders steun. De voorzitter: Mevrouw Kuik steunt u het verzoek of niet? Mevrouw Kuik (CDA): Nou ja ik geef een suggestie mee aan de indiener maar ik steun in principe dat we er een debat over voeren. De heer Van der Staaij (SGP): Steun. Mevrouw Diertens (D66): Ik sluit me aan bij mevrouw Kuik. De heer Van Gerven (SP): Steun voor elk debat dat de sjoemelsigaret de wereld uit kan helpen. De voorzitter: Het standpunt van de heer Van Gerven is ook duidelijk. De heer Veldman (VVD): Steun voor het verzoek voorzitter. De voorzitter: U heeft een meerderheid mevrouw Dik-Faber dus dan zetten we dit debat op de lijst van meerderheidsdebatten. Mevrouw Dik-Faber (ChristenUnie): Dank u wel. De voorzitter: Dank u wel.De heer Van der Lee namens GroenLinks. De heer Van der Lee (GroenLinks): Dank u wel voorzitter. Vanochtend is een rapport verschenen van CEO en Transnational Institute waarin wordt aangetoond dat Nederlandse brievenbussen worden gebruikt of misschien zelfs misbruikt door grote energieproducenten om rechtszaken aan te spannen en miljoenenclaims neer te leggen om de energietransitie tegen te houden. Ik wil daarover graag een brief met een reactie op het rapport en een debat met de staatssecretaris van Financiën verantwoordelijk voor de brievenbussen en de minister van Economische Zaken en Klimaat verantwoordelijk voor de aanpak van klimaatverandering en de energietransitie om te kijken wat we eraan kunnen doen om deze praktijken in te dammen. Mevrouw Beckerman (SP): Ja voorzitter het is een heel erg verontrustend rapport over de macht van de energiebedrijven en de brievenbusconstructies. Net als gisteren ben ik vandaag speciaal naar de regeling gekomen om uw verzoek te steunen meneer Van der Lee. De heer Moorlag (PvdA): Voorzitter de PvdA-fractie deelt de zorg en steunt daarom deze aanvraag. De heer Wassenberg (PvdD): Datzelfde geldt ook voor de Partij voor de Dieren. Van harte steun voor het verzoek. De heer Öztürk (DENK): En datzelfde geldt voor DENK. Mevrouw Sazias (50PLUS): Steun ook van 50PLUS. De heer Veldman (VVD): Geen steun voor een debat wel voor een brief. Mevrouw Van den Berg (CDA): Steun voor een brief maar niet voor een debat. Mevrouw Dik-Faber (ChristenUnie): Ook steun voor de brief. De voorzitter: Even kijken. Meneer Van der Lee geen meerderheid. De heer Van der Lee (GroenLinks): Nee geen meerderheid wel ruim 30 leden. Ik zou dit toch graag willen toevoegen en ik zie uit naar de brief.De voorzitter: Ik stel voor het stenogram van dit deel van de vergadering door te geleiden naar het kabinet en ik voeg dit debat toe aan de lijst van dertigledendebatten. Mevrouw Karabulut. Mevrouw Karabulut (SP): Voorzitter ik wil u graag verzoeken het VAO Turkije nog deze week te plannen inclusief stemmingen. De voorzitter: Daar zullen we in de planning rekening mee houden. De heer Ten Broeke ... Dat is prima inderdaad. De heer Van Dam namens het CDA. De heer Van Dam (CDA): Voorzitter vandaag staat in de media het bericht dat de familie van een kroongetuige buiten Nederland moet blijven omdat zij hier niet beschermd en beveiligd kunnen worden. Daar wil ik een debat over aanvragen met name ook in het licht van het stelsel bewaken en beveiligen en het functioneren daarvan. Mevrouw Kuiken (PvdA): Inderdaad onacceptabel. In dat opzicht zou ik het debat willen steunen. Alleen dan duurt het te lang. Dus mijn voorstel is om het toe te voegen aan het AO Politie — dat gaat ook over capaciteit — en daarvoor een brief te krijgen inclusief de beantwoording van de schriftelijke vragen die onder anderen door mij maar ook door andere collega's zijn gesteld. Een tegensuggestie voorzitter. Daarmee steun ik dus niet het debat en doe ik een tegenvoorstel omdat ik het sneller wil bespreken. De heer Van Nispen (SP): We hebben op 4 april op exact dit probleem en ook precies wat zich nu voordoet gewezen in het debat. Er is ook een aangenomen Kamermotie van ons dat de vacatures snel moeten worden ingevuld. Ik wil inderdaad ook snel binnen een week antwoord op de schriftelijke vragen die ik gisteren samen met GroenLinks heb ingediend. Natuurlijk wil ik een debat steunen maar ik denk dat het niet zo lang kan wachten. Dus ik denk dat we er beter aan doen om het sneller te bespreken in het algemeen overleg. De voorzitter: Dus geen steun. Mevrouw Helder (PVV): Ik zou normaal ook zeggen dat dit kan bij het AO Politie maar ik vind dat dit ook wel een apart debat rechtvaardigt dus met de steun van mijn fractie kan het ook een dertigledendebat worden en kunnen we zien wat we in het AO doen. Maar dat geheel terzijde.Mevrouw Buitenweg (GroenLinks): Het zal u plezier doen voorzitter dat ik eigenlijk wil dat we de agenda hier een beetje behapbaar houden. Dit is een onderwerp dat inderdaad heel ernstig is en dat absoluut aan de orde moet komen. Een brief wat mij betreft en dan ook dit volgende week bespreken in het algemeen overleg. Dat gaat lekker snel en dan kunnen we gelijk ook de antwoorden die dan gekregen zijn op de verschillende schriftelijke vragen meenemen. De voorzitter: Voorlopig geen steun. U heeft gelijk want we hebben een lijst met 102 intussen geloof ik 103 dertigledendebatten en iets van 65 meerderheidsdebatten dus dat zeg ik alvast. De heer Van Oosten (VVD): Steun. Ik kan me wel voorstellen dat we het bij de procedurevergadering even langs laten komen om te kijken of het allemaal niet sneller kan. Maar ik steun de aanvraag. Mevrouw Van Kooten-Arissen (PvdD): Steun. Mevrouw Dik-Faber (ChristenUnie): Ik steun ook het debatverzoek maar ik kan me inderdaad ook wel voorstellen dat het in de procedurevergadering nog even terugkomt om te kijken of het sneller kan. Maar van harte steun voor dit debat. Mevrouw Den Boer (D66): D66 kan dit debatverzoek steunen in acht nemende dat de agenda inderdaad heel erg vol raakt en dat dit ook inderdaad even op de procedurevergadering voorbij zou kunnen komen. De heer Van der Staaij (SGP): Dat geldt ook voor de SGP. Steun voor de debataanvraag maar mooi als het via een algemeen overleg eerder zou kunnen. De voorzitter: Maar een meerderheid heeft u wel meneer Van Dam. De heer Van Dam (CDA): Ja voorzitter het is de tweede keer dat ik een debat aanvraag. Ik wil het niet zozeer over deze casus hebben als wel over het stelsel bewaken en beveiligen dat is het achterliggende punt. Ik denk dat we zeker binnenkort over de concrete casus in het AO kunnen praten. Dus dat ondersteun ik van harte. Ik vind het een goede suggestie om het in de procedurevergadering nader te bekijken. De voorzitter: Mocht het daar aan de orde zijn geweest dan kunt u alsnog ...De heer Van Dam (CDA): Dan meld ik mij spoorslags bij u en dan neem ik zelf de Tipp-Ex mee. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Mevrouw Agema. Mevrouw Agema (PVV): Dank u wel voorzitter. Mevrouw Bergkamp heeft vanmorgen een e-mailprocedure gestart met het verzoek om een algemeen overleg over dit onderwerp. Dat wil ik steunen. De voorzitter: Oké. U bedoelt het verzoek dat op de lijst stond? Mevrouw Agema (PVV): Ja. Mede omdat het onderzoek er gekomen is naar aanleiding van haar aangenomen motie wil ik haar sowieso het voortouw hierin laten nemen voorzitter. De voorzitter: Dan vervalt hiermee uw verzoek. Dank u wel. Dan ga ik naar mevrouw Kuiken namens de PvdA. Mevrouw Kuiken (PvdA): Voorzitter. Ik had al een meerderheidsdebat staan over de bedreiging van de burgemeester uit Rotterdam door de haatprediker die zichzelf "imam" noemt. Dat debat is toen gesteund. We moesten echter nog wachten op een brief. Die brief is inmiddels binnen maar het debat is ondertussen weer helemaal onderaan de lijst geplaatst. Dat lijkt mij onverstandig. Er is wel wat gebeurd. Dan doel ik zowel op het optreden van de minister als op de vragen die de brief oproept. Het is ook een feit dat het nog steeds een actuele situatie betreft. Dus ik zou graag het verzoek willen doen om dit debat toch voor het reces in te plannen. De voorzitter: Goed. Het debat is niet onderaan de lijst geplaatst maar het staat op nummer 36. De heer Van Nispen. De heer Van Nispen (SP): Steun. Mevrouw Buitenweg (GroenLinks): Dit steun ik ook. Het gaat namelijk niet alleen over de inhoud. Het gaat in ieder geval ook nadrukkelijk over het optreden van de minister die nogal in de porseleinkast van het OM heeft rondgelopen.De heer Van Oosten (VVD): Steun. Mevrouw Dik-Faber (ChristenUnie): Steun. Mevrouw Den Boer (D66): D66 wil dit ook steunen. Er is natuurlijk vanuit Binnenlandse Zaken ook aandacht voor dit thema gezien de intimidatie/bedreiging van ambtshouders. Mevrouw Van Kooten-Arissen (PvdD): Steun voorzitter. De voorzitter: Mevrouw Kuiken u heeft een meerderheid. Mevrouw Kuiken (PvdA): Hartelijk dank voorzitter. De voorzitter: We zullen proberen om dit debat voor de zomer te agenderen. Dan ga ik nu naar de heer Van Nispen namens de SP. De heer Van Nispen (SP): Ik sta hier namens mijn collega Renske Leijten. Op 2 mei zei de minister-president middels een persbericht tegen de hele bevolking: het zou onacceptabel zijn als Nederland meer zou moeten betalen. Dat zei hij naar aanleiding van het voorstel van de Europese Commissie voor de meerjarenbegroting. Maar vandaag zei de minister-president in het Europees Parlement dat rijke landen meer moeten gaan betalen. De uitkomst is dat Nederland dus meer gaat betalen terwijl de minister-president eerder tegen de Nederlandse bevolking zei dat dat onacceptabel zou zijn. Hierover wil collega Leijten graag een debat met de minister-president. De voorzitter: Wie hierover? De heer Ten Broeke (VVD): Voorzitter. Dat debat is er over twee weken. Dat lijkt mij vroeg genoeg. Dus geen steun. Mevrouw Maeijer (PVV): Voorzitter. Ik zag vanochtend vooral een premier die thuiskwam in een warm bad in dat eurofiele Europees Parlement. Hij zei helemaal niets meer over een lagere Nederlandse afdracht alle grote woorden ten spijt. Dus van harte steun voor het debat.De heer Sjoerdsma (D66): Voorzitter. Debatteren over twee weken bij de eerstkomende Europese top lijkt mij snel genoeg. Mevrouw Buitenweg (GroenLinks): GroenLinks was op zich verheugd dat er een wat realistischere houding sloop in de visie van premier Rutte. Als het over twee weken ter sprake komt is het goed. Maar het is goed om inderdaad nadrukkelijk te spreken over deze nieuwe visie van de premier. De voorzitter: Dus geen steun. Mevrouw Dik-Faber (ChristenUnie): Voorzitter ook van mijn fractie geen steun gelet op het debat dat over twee weken plaatsvindt. De heer Van der Staaij (SGP): Voorzitter steun voor het debat. Misschien kan het mooi samen met het debat over de Europese top dat over twee weken wordt gehouden. De heer Moorlag (PvdA): Voorzitter steun voor het debat. De PvdA-fractie is zeer benieuwd naar de lenigheid van geest die de minister-president tentoonspreidt. De heer Van Helvert (CDA): Voorzitter geen steun voor een nieuw debat omdat over twee weken het debat gevoerd wordt. De heer Van Nispen (SP): Ik was vooral verheugd over de suggestie van de heer Van der Staaij. Hij zei eigenlijk terecht: laten we dan eerst over deze belangrijke afzonderlijke kwestie debatteren en aansluitend over de overige onderwerpen. Want het belang van het onderwerp is natuurlijk groot genoeg om daar een apart debat over te hebben. Het zou dus fijn zijn als we dat nog kunnen afspreken. De voorzitter: Er is in elk geval geen meerderheid voor het houden van dit debat. Het staat u vrij wat u daar over twee weken inbrengt. De heer Van Nispen (SP): Laten we dit dan voor de zekerheid als dertigledendebat op de lijst zetten. De voorzitter: Dat doen we. Dank u wel. Dan ga ik naar de heer Van Aalst namens de PVV.De heer Van Aalst (PVV): Dank u wel voorzitter. We hebben een tijdje geleden al de steun gekregen voor een meerderheidsdebat over de aanpak van de filedruk in Nederland. Toen hebben we volgens mij met elkaar afgesproken dat dit plaats zou vinden vóór het MIRT-overleg. Nogmaals het uitdrukkelijke verzoek om dit debat zo snel mogelijk in te plannen omdat het MIRToverleg op 27 juni plaatsvindt. De voorzitter: Over twee weken is dat. De heer Sienot (D66): Mevrouw de voorzitter. Het is op zich ironisch dat het filedebat in de file dreigt te eindigen van lange lijsten met debatten. Steun voor dit verzoek met één kanttekening die ik eerder plaatste: er is een schriftelijkevragenset van ons over "ander reisgedrag vermindert files". Daar zouden wij graag voor die tijd antwoord op willen. De heer Von Martels (CDA): Voorzitter. Ook ik ondersteun het verzoek heel graag. Ik hoop dat het debat volgende week zal kunnen plaatsvinden. De heer Remco Dijkstra (VVD): Steun voor het verzoek omdat het files betreft. Die hebben onze hoogste prioriteit. Mevrouw Sazias (50PLUS): Steun voor het verzoek. Mevrouw Dik-Faber (ChristenUnie): Steun. De heer Van Aalst (PVV): Ik had niet anders verwacht voorzitter. De voorzitter: Echt waar? De heer Emiel van Dijk (PVV): Dit was mijn collega van Aalst die hier sprak. De voorzitter: Dat is goed. Daar gaan we rekening mee houden. Dank u wel. Tot slot de heer Emiel van Dijk namens de PVV. De heer Emiel van Dijk (PVV): Dank u wel voorzitter. Vandaag is een vernietigend rapport van de Rekenkamer naar buiten gekomen over de missie in Mali waar een gebrek aan materieel onvoldoende training en defecte onderdelen een gigantisch risico blijken tevormen voor de gereedheid van onze krijgsmacht en daarmee voor de veiligheid van onze soldaten en onze nationale veiligheid. Daarom vindt de PVV het belangrijk om hier snel mogelijk met de Kamer en de minister over te spreken in een debat. De heer Van Oosten (VVD): Voorzitter. Het is belangrijk om erover te praten. Daarom graag een brief maar geen steun voor dit debat. We willen dit graag meenemen bij het AO Militaire missies. De heer Sjoerdsma (D66): Voorzitter. Steun voor de brief en steun voor het debat. Mevrouw Karabulut (SP): Voorzitter. Steun voor het debat en ook voor de brief. De geluiden gaan dat er vrijdag besloten wordt over missies. Het lijkt mij dat we dit debat in ieder geval daarvoor moeten voeren dus ik heb het voor de zekerheid ook via de commissie aangemeld. Dan kijken we wat sneller is. De heer Van Helvert (CDA): Voorzitter. Steun voor de brief. Daarnaast stel ik voor dat we dit behandelen in het AO Militaire missies dus geen steun voor het debat. De heer Kerstens (PvdA): Voorzitter. Steun voor het debat en voor de brief inclusief de opmerking die mevrouw Karabulut daar net over plaatste. Mevrouw Van Kooten-Arissen (PvdD): Voorzitter. Ik had het eigenlijk al een beetje aangekondigd: van harte steun voor het verzoek en ook voor een brief. De heer Öztürk (DENK): Steun voor de brief en het debat. De voorzitter: Net geen meerderheid meneer Emiel van Dijk. De heer Emiel van Dijk (PVV): Is er niet nog iemand? Nee? Sowieso een dertigledendebat in dat geval. Helaas jammer. De voorzitter: Dan zullen we dit debat toevoegen aan de lijst met dertigledendebatten. Dank u wel. Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde gekomen van de regeling van werkzaamheden. De vergadering wordt enkele ogenblikken geschorst.