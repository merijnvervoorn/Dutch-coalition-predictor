9 Stemmingen Volledig democratiseren van de waterschapsbesturen Aan de orde zijn de stemmingen in verband met het Voorstel van wet van de leden Bromet en Tjeerd de Groot tot wijziging van de Waterschapswet de Kieswet en de Algemene wet bestuursrecht in verband met het volledig democratiseren van de waterschapsbesturen (35608). (Zie vergadering van 18 mei 2022.) De voorzitter: Voordat we gaan stemmen geef ik het woord aan mevrouw Van Esch van de Partij voor de Dieren voor een hele nette stemverklaring. Mevrouw Van Esch (PvdD): Dank u voorzitter. Als Partij voor de Dieren zijn en blijven wij voor het afschaffen van de geborgde zetels. Ik zeg erbij: álle geborgde zetels. Het amendement op stuk nr. 17 dat nu voorligt maakt de waterschappen iets democratischer dan ze nu zijn maar zorgt er ook voor dat niet alle geborgde zetels volledig worden afgeschaft. Dat aspect zouden wij liever niet steunen maar omdat het geheel uiteindelijk een stapje in de goede richting is steunen wij het amendement op stuk nr. 17 toch omdat we inzien dat dat in ieder geval een stukje beter is op weg naar een waterschap zonder geborgde zetels. Dank u wel. De voorzitter: Dank u wel mevrouw Van Esch. Keurig een voorbeeld voor velen. De fractie van de ChristenUnie heeft verzocht om eerst te stemmen over het amendement op stuk nr. 17 en indien dat verworpen wordt te stemmen over het amendement op stuk nr. 15. In stemming komt het gewijzigde amendement-Grinwis c.s. (stuk nr. 17 I). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Lid Gündoğan D66 Lid Omtzigt de ChristenUnie BBB de PVV FVD en Groep Van Haga voor dit gewijzigde amendement hebben gestemd en de leden van de fracties van BIJ1 de VVD de SGP het CDA en JA21 ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 17 voorkomende gewijzigde amendementen als aangenomen kunnen worden beschouwd. Dat betekent dat we niet gaan stemmen over het volgende amendement maar dat we meteen overgaan tot de stemming over het wetsvoorstel.In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Grinwis c.s. (stuk nrs. 17 I tot en met XVIII). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Gündoğan D66 de ChristenUnie en de PVV voor dit voorstel hebben gestemd en de leden van de fracties van Lid Omtzigt de VVD de SGP het CDA BBB JA21 FVD en Groep Van Haga ertegen zodat het is aangenomen. (Geroffel op de bankjes) De voorzitter: Nu het wetsvoorstel is aangenomen wil ik aan de initiatiefnemers vragen of zij bereid zijn de verdediging in de Eerste Kamer op zich te nemen. Mevrouw Bromet GroenLinks. Wat is daarop uw antwoord? Mevrouw Bromet (GroenLinks): Voorzitter. Het was een hele interessante politieke reis tot nu toe en die willen wij heel graag voortzetten in de Eerste Kamer. De voorzitter: Dank u wel. Dan gaan wij stemmen over de motie.