22 Stemming motie Europees kader voor herstel en afwikkeling van banken en beleggingsondernemingen Aan de orde is de stemming over een motie ingediend bij de behandeling van het wetsvoorstel Implementatiewet Europees kader voor herstel en afwikkeling van banken en beleggingsondernemingen te weten: - de motie-Omtzigt/Merkies over toets op financiële stabiliteitsgevolgen en afwikkelbaarheid bij fusies en overnames (34208 nr. 9). (Zie wetgevingsoverleg van 7 september 2015.) De voorzitter: De motie-Omtzigt/Merkies (34208 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat er binnen de bankenunie nog altijd geen nadere stappen zijn gezet die bankenfusies voorkomen; overwegende dat dit betekent dat overheden nog altijd impliciet garant staan voor omvallende banken met alle maatschappelijke kosten tot gevolg; overwegende dat ook DNB-president Knot voorstander is van een bovengrens aan banken en dat er op korte termijn actie zou moeten worden ondernomen; verzoekt de regering zich ervoor in te spannen dat er zo snel mogelijk Europees stappen worden gezet die leiden tot de mogelijkheid voor de toezichthouders om bij fusies en overnames een toets op financiële stabiliteitsgevolgen en afwikkelbaarheid te doen (waarbij gekeken wordt naar de balansgrootte van banken binnen de bankenunie en andere omvangen) zodat er geen nieuwe "too big to fail"banken ontstaan en de Kamer binnen zes maanden te informeren over de vervolgstappen; verzoekt de regering voorts alles binnen haar mogelijkheden te doen om fusies binnen de bankenunie die leiden tot "too big to fail"-banken te voorkomen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 10 was nr. 9 (34208). Ik stel vast dat wij hier nu over kunnen stemmen.In stemming komt de gewijzigde motie-Omtzigt/Merkies (34208 nr. 10 was nr. 9). De voorzitter: Ik constateer dat de aanwezige leden van de fracties van het CDA de ChristenUnie de SGP de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De vergadering wordt enkele ogenblikken geschorst.