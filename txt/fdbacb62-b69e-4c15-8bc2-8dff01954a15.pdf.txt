6 Regeling van werkzaamheden (stemmingen) Regeling van werkzaamheden (stemmingen) Regeling van werkzaamheden (stemmingen) De voorzitter: Ik stel voor om zo dadelijk ook te stemmen over de volgende aangehouden moties: - Gabriëls/Kostić (36410-XII nr. 73); - Boswijk/Diederik van Dijk (36410-X nr. 29). Het is vandaag de geboortedag van Vasalis een van de grootste dichteressen uit de Nederlandse literatuur bij de burgerlijke stand bekend als mevrouw Droogleever FortuynLeenmans. Ze heeft heel veel mooie dingen geschreven. Laatst zat ik in de trein. Toen ik het rijtuig uitstapte siste iemand: "Afslijkvesalis". Ik zeg: "Wat zegt u?" Toen zei de meneer: "Afsluitdijk Vasalis. Verzoeknummer." Nou ja we zijn een democratie dus waarom ook niet? Het gedicht heet Afsluitdijk. De bus rijdt als een kamer door de nacht de weg is recht de dijk is eindeloos links ligt de zee getemd maar rusteloos wij kijken uit een kleine maan schijnt zacht. Vóór mij de jonge pas-geschoren nekken van twee matrozen die bedwongen gapen en later na een kort en lenig rekken onschuldig op elkanders schouder slapen. Dan zie ik plots als waar 't een droom in 't glas ijl en doorzichtig aan de onze vastgeklonken soms duidelijk als wij dan weer in zee verdronken de geest van deze bus; het gras snijdt dwars door de matrozen heen. Daar zie ik ook mezelf. Alleen mijn hoofd deint boven het watervlak beweegt de mond als sprak het een verbaasde zeemeermin. Er is geen einde en geen begin aan deze tocht geen toekomst geen verleden alleen dit wonderlijk gespleten lange heden.