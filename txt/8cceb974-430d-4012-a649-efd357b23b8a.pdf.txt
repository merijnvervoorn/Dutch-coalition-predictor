63 Stemmingen moties Staat van de Volkshuisvesting/Woningcorporaties Aan de orde zijn de stemmingen over moties ingediend bij het VAO Staat van de Volkshuisvesting/Woningcorporaties te weten: - de motie-Beckerman over de gevolgen van ATAD voor de ambities van corporaties (32847 nr. 411); - de motie-Smeulders over het voork√≥men van nieuwe achterstandswijken (32847 nr. 412); - de motie-Smeulders/Van Eijs over toegankelijk wonen (32847 nr. 413); - de motie-Kops/Wilders over geen enkele woning meer weggeven aan statushouders (32847 nr. 414); - de motie-Koerhuis over een terugbetalingsplan voor corporaties (32847 nr. 415). (Zie vergadering van heden.) De voorzitter: De motie-Smeulders (32847 nr. 412) is in die zin gewijzigd dat zij thans luidt: Motie De Kamer gehoord de beraadslaging constaterende dat bewoners gemeenten en woningbouwcorporaties hun zorgen hebben geuit over het gebrek aan diversiteit in de samenstelling van woningen in stadswijken; overwegende dat door het gebrek aan diversiteit van soorten woningen er nieuwe kwetsbare wijken kunnen ontstaan; overwegende dat gemeenten en corporaties aangeven dat zij door de huidige Woningwet onvoldoende mogelijkheden hebben om problemen te voorkomen; verzoekt de regering om bij de evaluatie van de Woningwet die komend najaar naar de Kamer zal worden gestuurd expliciet aandacht te besteden aan de wettelijke mogelijkheden voor gemeenten en corporaties bij het voorkomen van het ontstaan van nieuwe kwetsbare wijken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 418 was nr. 412 (32847). Ik stel vast dat wij hier nu over kunnen stemmen. In stemming komt de motie-Beckerman (32847 nr. 411).De voorzitter: Ik constateer dat de leden van de fracties van de SP de PvdA GroenLinks de PvdD DENK en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Smeulders (32847 nr. 418 was nr. 412). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Smeulders/Van Eijs (32847 nr. 413). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kops/Wilders (32847 nr. 414). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Koerhuis (32847 nr. 415). De voorzitter: Ik constateer dat de leden van de fracties van de SP GroenLinks de PvdD 50PLUS de VVD de SGP het CDA de PVV en FvD voor deze motie hebben gestemd en de leden van de overige fracties ertegen zodat zij is aangenomen.