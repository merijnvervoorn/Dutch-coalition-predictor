8 Stemming moties Europese top van 19 en 20 maart Aan de orde zijn de stemmingen over moties ingediend bij het debat over de Europese top van 19 en 20 maart te weten: - de motie-Klaver over een raadgevend referendum over TTIP (21501-20 nr. 962); - de motie-Van Haersma Buma c.s. over een nieuw gemeenschappelijk Europees asielbeleid (21501-20 nr. 963); - de motie-Segers c.s. over geen geschillenbeslechting in TTIP die afbreuk doet aan ons nationale rechtssysteem (21501-20 nr. 964); - de motie-Fritsma c.s. over het sluiten van de Europese buitengrenzen (21501-20 nr. 965). (Zie vergadering van 24 maart 2015.) De voorzitter: De motie-Van Haersma Buma c.s. (21501-20 nr. 963) is in die zin gewijzigd dat zij thans luidt: Motie De Kamer gehoord de beraadslaging overwegende dat iedere vluchteling recht heeft op een veilig onderkomen; overwegende dat het verbod op terugzending naar een land waar de vluchteling vervolging te vrezen heeft of waar zijn leven of veiligheid in gevaar zijn wordt geëerbiedigd; overwegende dat het Europese asielbeleid onder toenemende druk staat; verzoekt de regering een nieuw gemeenschappelijk Europees asielbeleid tot speerpunt te maken van het nationale vreemdelingenbeleid en van het Nederlandse EU-voorzitterschap langs de volgende concrete lijnen: - betere bewaking van de Europese buitengrenzen; - concrete afspraken over garanderen van veilige havens voor de opvang van vluchtelingen in de regio; - invoering van een systeem van hervestiging van vluchtelingen op uitnodiging in extreme situaties; - een migratiesysteem gebaseerd op een combinatie van een puntensysteem en een systeem waarbij werkgevers migranten kunnen aantrekken; verzoekt voorts de staatssecretaris van Veiligheid en Justitie om de coördinatie hiervan in het kader van het EU-voorzitterschap op zich te nemen en de Kamer in de verslagen van de JBZ-Raden over de voortgang te rapporteren en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 967 was nr. 963 (21501-20). Ik stel vast dat wij hier nu over kunnen stemmen. In stemming komt de motie-Klaver (21501-20 nr. 962). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Haersma Buma (21501-20 nr. 967 was nr. 963). De voorzitter: Ik constateer dat de aanwezige leden van de fracties van het CDA de SGP de VVD Houwers 50PLUS Van Vliet en D66 voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Segers c.s. (21501-20 nr. 964). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Fritsma c.s. (21501-20 nr. 965). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen.