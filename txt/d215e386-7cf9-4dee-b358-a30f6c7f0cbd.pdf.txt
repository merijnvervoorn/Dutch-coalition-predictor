58 Stemmingen moties Toekomstverkenning publieke omroep Aan de orde zijn de stemmingen over moties ingediend bij het VAO Toekomstverkenning publieke omroep te weten: - de motie-Klein/Segers over de mogelijkheden voor omroepen om hun inkomsten uit te breiden (32827 nr. 50); - de motie-Klein/Jasper van Dijk over de adviescommissie inzake de toekomstverkenning publieke omroep (32827 nr. 51); - de motie-Verhoeven over de gevolgen van het vergroten van de eigen inkomsten van de publieke omroep (32827 nr. 52); - de motie-Segers/Klein over de formulering van de opdracht voor de toekomstverkenning (32827 nr. 53). (Zie vergadering van heden.) De voorzitter: De motie-Verhoeven (32827 nr. 52) is in die zin gewijzigd dat zij thans luidt: Motie De Kamer gehoord de beraadslaging constaterende dat naast de extra bezuinigingen op de publieke omroep er ook een onderzoek komt naar de mogelijkheden van het vergroten van de eigen inkomsten van de publieke omroep; overwegende dat er een mogelijk risico is op lastenverzwaring of marktverstoring; verzoekt de regering bij het onderzoek naar het vergroten van de eigen inkomsten van de publieke omroep de gevolgen voor de belastingbetaler commerciÃ«le partijen en makers en producenten inzichtelijk in kaart te brengen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 54 was nr. 52 (32827). Ik stel vast dat wij hier nu over kunnen stemmen. In stemming komt de motie-Klein/Segers (32827 nr. 50). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebbengestemd en de aanwezige leden van de overige fracties ertegen zodat zij is aangenomen. In stemming komt de motie-Klein/Jasper van Dijk (32827 nr. 51). De voorzitter: Ik constateer dat de aanwezige leden van de fracties van de ChristenUnie 50PLUS D66 de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Verhoeven (32827 nr. 54 was nr. 52). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Segers/Klein (32827 nr. 53). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.