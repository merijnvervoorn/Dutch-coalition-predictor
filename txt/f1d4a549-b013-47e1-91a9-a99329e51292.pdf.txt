12 Stemmingen moties Deelname met wilde dieren aan circussen Aan de orde zijn de stemmingen over moties ingediend bij het VSO over het ontwerpbesluit verbod op deelname met wilde dieren aan circussen te weten: - de motie-Rudmer Heerema/Van Dekken over het niet uitbreiden van het verbod naar andere diersoorten (28286 nr. 802); - de motie-Ouwehand over het verbod ook laten gelden voor de lama alpaca kameel en dromedaris (28286 nr. 803); - de motie-Ouwehand over het tevens opstellen van lijsten voor reptielen en vogels (28286 nr. 804); - de motie-Geurts over onderzoek naar het dierenwelzijn van de verschillende soorten dieren (28286 nr. 805); - de motie-Geurts over werken met vergunningen (28286 nr. 806); - de motie-Geurts over intrekken van het ontwerpbesluit (28286 nr. 807). (Zie vergadering van 14 april 2015.) De voorzitter: Ik geef gelegenheid tot het afleggen van stemverklaringen vooraf. De heer Graus (PVV): Voorzitter. De PVV strijdt al vanaf het begin tegen dierenmishandeling maar dan moet die natuurlijk wel worden aangetoond. Het beeld dat er bestaat van circussen is vaak achterhaald. Dierenartsen en de dierenpolitie hebben in Nederlandse circussen geen daadwerkelijke dierenmishandeling aangetroffen. In buitenlandse circussen is dat wel het geval. Daar gaat het hier over. Een gedeelte van het dictum van de motie op stuk nr. 802 van de leden Rudmer Heerema en Van Dekken steunen we wel. Het gaat om het deel waarin staat: spreekt uit dat het verbod niet uitgebreid zal worden naar andere wilde diersoorten. Dat gedeelte steunt de PVV-fractie voor zover er überhaupt nog wilde dieren in Nederland bestaan. Dat is namelijk nog maar de vraag. Het deel van het dictum dat daarna komt "dat het verbod beperkt blijft tot het circus" enzovoorts wordt niet door de PVV-fractie gedeeld. Daarom zal mijn fractie tegen deze motie stemmen. Ik weet zeker dat de VVD dat in een volgend kabinet ook zal doen. De heer Klein (Klein): Voorzitter. Ik ben voor een realistische en strenge aanpak van dierenmishandeling en voor het bevorderen van dierenwelzijn. Binnen de bestaande wetgeving zijn voldoende mogelijkheden om misstanden aan te pakken. De inzet van dieren in het circus is niet per definitie een misstand. Daarom is een totaalverbod op wilde circusdieren volgens mij symboolpolitiek in plaats van het aanpakken van eenmisstand. Deze politiek gaat ten koste van de sector het publiek en het culturele leven en levert geen bijdrage aan een beter dierenwelzijn. Vrijzinnige politiek is realistische politiek en daarom zal ik voor de motie-Geurts op stuk nr. 807 stemmen. In stemming komt de motie-Rudmer Heerema/Van Dekken (28286 nr. 802). De voorzitter: Ik constateer dat de aanwezige leden van de fracties van de PvdA Van Vliet 50PLUS de Groep Kuzu/Öztürk Houwers de VVD de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ouwehand (28286 nr. 803). De voorzitter: Ik constateer dat de aanwezige leden van de fracties van de PvdD en GroenLinks voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ouwehand (28286 nr. 804). De voorzitter: Ik constateer dat de aanwezige leden van de fracties van de PvdD GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Geurts (28286 nr. 805). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA Klein en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Geurts (28286 nr. 806). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA Klein en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Geurts (28286 nr. 807). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA en Klein voor deze motie hebben gestemd en de aanwezige leden van de overige fracties ertegen zodat zij is verworpen.