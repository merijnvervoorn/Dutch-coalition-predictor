13 Stemmingen moties Vervallen vpbvrijstelling zeehaven Aan de orde zijn de stemmingen over moties ingediend bij het VAO Vervallen vpb-vrijstelling zeehaven te weten: - de motie-Belhaj/Van Vliet over een onderscheid tussen publieke taken en taken van havenbeheerders (34003 nr. 18); - de motie-Aukje de Vries c.s. over spoedige invoering van de havenverordening (34003 nr. 19); - de motie-Van Vliet over geen staatssteun voor zeehavens in andere EU-lidstaten (34003 nr. 20); - de motie-Bashir over een gelijk speelveld in alle lidstaten (34003 nr. 21); - de motie-Omtzigt over een gelijktijdige inwerkingtreding van de maatregelen in de verschillende lidstaten (34003 nr. 22). (Zie vergadering van 12 april 2016.) De voorzitter: De motie-Van Vliet (34003 nr. 20) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 23 was nr. 20 (34003). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat de vijf Nederlandse zeehavens op last van de Europese Commissie per 1 januari 2017 winstbelasting moeten gaan afdragen omdat een verdere vrijstelling zou neerkomen op verboden staatssteun; constaterende dat zeehavens in andere EU-lidstaten per 1 januari 2017 nog steeds — al dan niet verkapte vormen van — staatssteun genieten; verzoekt de regering zich langs diplomatieke weg ertegen te verzetten dat Nederlandse zeehavens per 1 januari 2017 hierdoor op achterstand worden gezet ten opzichte van zeehavens in andere EU-lidstaten door bijvoorbeeld sterk aan te dringen op versneld afbouwen van die vormen van staatssteun aan die andere havens en gaat over tot de orde van de dag. In stemming komt de motie-Belhaj/Van Vliet (34003 nr. 18).De voorzitter: Ik constateer dat de aanwezige leden van de fracties van de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Aukje de Vries c.s. (34003 nr. 19). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van Vliet (34003 nr. 23 was nr. 20). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Bashir (34003 nr. 21). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de fractie van Houwers ertegen zodat zij is aangenomen. In stemming komt de motie-Omtzigt (34003 nr. 22). De voorzitter: Ik constateer dat de aanwezige leden van de fracties van de SP D66 50PLUS Houwers de Groep Kuzu/Öztürk Klein de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. De heer Bashir (SP): Voorzitter. Nu mijn motie op stuk nr. 21 is aangenomen zou ik graag van u willen weten hoe u deze motie gaat uitvoeren. De voorzitter: Ik zal u daar zo snel mogelijk over berichten mijnheer Bashir.