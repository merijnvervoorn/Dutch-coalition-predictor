6 Regeling van werkzaamheden (stemmingen) De voorzitter: Dan geef ik eerst de heer Van Nispen het woord. De heer Van Nispen (SP): Voorzitter. Ik wil graag een motie aanhouden. Het betreft mijn eigen motie onder agendapunt 15 de stemmingen over moties ingediend bij de behandeling van het initiatiefwetsvoorstel-Bergkamp/Van Wijngaarden de motie op stuk nr. 13. Die zou ik graag voor één week willen aanhouden. De voorzitter: Op verzoek van de heer Van Nispen stel ik voor zijn motie (34605 nr. 13) aan te houden. Daartoe wordt besloten. De voorzitter: Ik heb hier de heer Bolkestein staan maar dat wordt mevrouw Tellegen? Mevrouw Tellegen (VVD): Ja namens mijn collega Bolkestein zou ik graag uitstel van de stemmingen willen vragen voor agendapunt 6 en 7 over de wijziging van de Drank- en Horecawet. De voorzitter: Oké 6 en 7. Is iedereen het daarmee eens? Nee? Wel? De heer Van Nispen. De heer Van Nispen (SP): Voorzitter. Wij kunnen daar ook mee instemmen maar wij willen wel meteen een reactie vragen van de staatssecretaris op het gewijzigde amendement-Bolkestein op stuk nr. 42. Wij willen dat hij daarbij ook ingaat op de kritiek van STAP het Nederlands Instituut voor Alcoholbeleid. Dat vreest dat niet-bonafide figuren dan gemakkelijker horecagelegenheden zouden kunnen gaan uitbaten omdat de screening daarop vervalt. Dus graag een reactie van de staatssecretaris. De voorzitter: Ik stel voor het stenogram van dit deel van de vergadering door te geleiden naar het kabinet. Heb ik nu iedereen het woord gegeven? Dan heb ik nu een korte mededeling. De voorzitter: Ik deel aan de Kamer mee dat het volgende lid zich heeft afgemeld:Van der Staaij voor de gehele week. Wij hebben zojuist gehoord dat hij in quarantaine is dus wij wensen hem beterschap. Deze mededeling wordt voor kennisgeving aangenomen. De voorzitter: Ik stel voor zo dadelijk ook te stemmen over de volgende aangehouden moties: - de motie-Regterschot (34682 nr. 57); - de motie-Remco Dijkstra c.s. (35300-A nr. 108); - de motie-Ziengs (29398 nr. 835); - de motie-Van Meenen (35570-VIII nr. 67); - de motie-Westerveld (35570-VIII nr. 49). Hebben we nu alles gehad? Dan ga ik naar de stemmingslijst.