13 Stemmingen sluiting complex Eygelshoven Aan de orde zijn de stemmingen over moties ingediend bij het debat over de definitieve sluiting van complex Eygelshoven te weten: - de motie-Knops over opschorten van het besluit tot sluiting van het complex Eygelshoven (32733 nr. 93); - de motie-Knops over gestand doen van de eerdere toezeggingen uit 2011 over behoud van defensiebanen (32733 nr. 94). (Zie vergadering van heden 29 november 2012.) In stemming komt de motie-Knops (32733 nr. 93). De voorzitter: Ik constateer dat de aanwezige leden van de fracties van de PVV het CDA D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Knops (32733 nr. 94). De voorzitter: Ik constateer dat de aanwezige leden van de fracties van de PVV het CDA de ChristenUnie 50PLUS D66 de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele ogenblikken geschorst. Voorzitter: Arib