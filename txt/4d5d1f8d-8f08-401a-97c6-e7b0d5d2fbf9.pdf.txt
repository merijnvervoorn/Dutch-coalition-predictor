55 Literatuurverkenning RIVM polyacrylamide Literatuurverkenning RIVM polyacrylamide Aan de orde is het tweeminutendebat Literatuurverkenning RIVM polyacrylamide (30015 nr. 116). De voorzitter: Ik ga door met het volgende tweeminutendebat Literatuurverkenning RIVM polyacrylamide Kamerstuk 30015 nr. 116. Ik geef graag het woord aan mevrouw Van Esch van de fractie van de Partij voor de Dieren. Mevrouw Van Esch (PvdD): Het is altijd leuk om met de heer Haverkort over granuliet te praten. Maar u wilt het snel doen voorzitter en dat snap ik ook. Voorzitter. Ik heb één vraag en één motie. Onlangs zag ik op de site van BONTRUP dat zij granuliet inmiddels onder de nieuwe hippe naam GreenSeal® aanprijzen als zijnde schoon en duurzaam. Hierbij wordt niets gezegd over het mogelijk vrijkomen van kankerverwekkende stoffen. Ik ben benieuwd wat de staatssecretaris hiervan vindt. Wij vinden dat misleidend en greenwashing. Ik ben benieuwd hoe zij ernaar kijkt dat je op deze manier probeert je product weer een groen sausje te geven. En dan de motie. Motie De Kamer gehoord de beraadslaging constaterende dat volgens het RIVM en Deltares er nog onvoldoende bekend is over de vorming en het vrijkomen van de kankerverwekkende stof acrylamide in diepe plassen waarin granuliet is gestort; constaterende dat hierdoor niet duidelijk is of er risico's zijn voor planten en dieren die in deze plassen leven of voor mensen die in contact komen met het water uit deze plassen; constaterende dat de overheid de grondwettelijke taak heeft om het leefmilieu en de volksgezondheid te beschermen en te verbeteren en in het geval van granuliet dus uit voorzorg zou moeten handelen; overwegende dat ecosystemen in plassen überhaupt zo min mogelijk verstoord moeten worden en de stort van granuliet daarom al onwenselijk is; verzoekt de regering om totdat met zekerheid kan worden gezegd dat de stort van granuliet in diepe plassen veilig is de stort van granuliet op te schortenen gaat over tot de orde van de dag. De voorzitter: Deze motie is voorgesteld door het lid Van Esch. Zij krijgt nr. 118 (30015). Dank u wel. Er is een interruptie van de heer Haverkort. De heer Haverkort (VVD): Ik zie af van mijn inbreng in eerste termijn zo meteen in dit tweeminutendebat maar ik vind het wel fijn dat u mij in de gelegenheid stelt om toch een vraag te stellen aan mevrouw Van Esch. Volgens mij heb ik hetzelfde rapport van het RIVM gelezen. Het RIVM is op het gebied van milieu en volksgezondheid dé autoriteit in dit land. Ik heb in dat rapport gelezen dat het RIVM niet kan aantonen dat er risico's voor de volksgezondheid bestaan wanneer men granuliet afstort in diepe plassen. Ik hoop dat mevrouw Van Esch dat ook heeft gelezen en dat zij het met mij eens is dat we de zorgen die inwoners in het verleden mogelijk zouden kunnen hebben gehad op dit punt daarmee ook tot het verleden kunnen laten behoren. Mevrouw Van Esch (PvdD): Ik denk dat de heer Haverkort weet dat ik dit precies anders lees dan hij; mijn constatering is precies anders. Ik lees de woorden van het RIVM en Deltares anders namelijk dat er nog onvoldoende bekend is over de vorming en het vrijkomen van de kankerverwekkende stof acrylamide in diepe plassen. Op het moment dat er onvoldoende bekend is over deze vorming zou dus het voorzorgsprincipe moeten worden gehanteerd en daarom een stop op de stort van granuliet. De voorzitter: Heel goed. Dank u wel. Kan de staatssecretaris meteen antwoorden? Nee dat is niet het geval. Ik schors een paar minuten. De vergadering wordt van 18.07 uur tot 18.11 uur geschorst. De voorzitter: Ik geef het woord aan de staatssecretaris. Staatssecretaris Heijnen: Er was een vraag van mevrouw Van Esch over de informatie op de site van BONTRUP. Ik ga niet over de informatie die producenten op hun website vermelden maar ik snap het ongemak dat mevrouw Van Esch daarbij voelt. Wellicht kan mevrouw Van Esch de Reclame Code Commissie tippen als ze zich hier niet comfortabel bij voelt. Dat is een gratis tip. Dan nog een reactie op de motie. Die moet ik ontraden. We doen natuurlijk wel van alles en nog wat. Het RIVM heeft aanbevelingen om in de praktijk langjarig op acrylamide te monitoren in diepe plassen om zo ook meer kennis te ver-krijgen. De gesprekken daarover zijn gaande. Ik verwacht in 2024 met een monitoring te kunnen starten. Dank u wel. De voorzitter: Prima. De beraadslaging wordt gesloten. De voorzitter: Vannacht gaan wij stemmen over de enige motie.