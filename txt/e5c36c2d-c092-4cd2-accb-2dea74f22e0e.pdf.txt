8 Stemmingen Landbouw- en visserijraad Aan de orde zijn de stemmingen over moties ingediend bij het debat over de Landbouw- en visserijraad te weten: - de motie-Van Gerven/Jacobi over voorrang aan innovatieve en duurzame vissers (21501-32 nr. 531); - de motie-Van Gerven/Ouwehand over Europese legbatterijeieren (21501-32 nr. 533); - de motie-Ouwehand/Jacobi over verzet tegen verlenging van de overgangstermijn voor het legbatterijverbod (21501-32 nr. 534). (Zie vergadering van heden.) De voorzitter: De motie-Van Gerven/Jacobi (21501-32 nr. 531) is in die zin gewijzigd dat zij thans luidt: Motie De Kamer gehoord de beraadslaging verzoekt de regering bij de herziening van het Gemeenschappelijk Visserijbeleid te pleiten voor een onderzoek naar het geven van voorrang aan innovatieve en duurzame vissers bij de toekenning van subsidies bij het gemeenschappelijk visserijbeleid en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 535 (21501-32). De motie-Van Gerven/Ouwehand (21501-32 nr. 533) is in die zin gewijzigd dat zij thans luidt: Motie De Kamer gehoord de beraadslaging overwegende dat het verbod op legbatterijkippen dat in Europa op 1 januari 2012 van kracht wordt al in 1999 is afgesproken; verzoekt de regering erop te sturen dat er vanaf die datum geen Europese legbatterijeieren in Nederland te koop zijn ook niet in verwerkte producten en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 536 (21501-32). De motie-Ouwehand/Jacobi (21501-32 nr. 534) is in die zin gewijzigd dat zij thans luidt: Motie De Kamer gehoord de beraadslaging constaterende dat de Europese pluimveesector een overgangstermijn van meer dan twaalf jaar heeft gekregen voor het verbod op de legbatterij per 1 januari 2012; constaterende dat er desondanks bedrijven zijn die kippen ook na 1 januari 2012 in legbatterijen willen houden en dat de Europese Commissie deze verwerpelijke houding wil belonen met verlenging van de overgangstermijn; verzoekt de regering zich te verzetten tegen verlenging van de overgangstermijn voor het legbatterijverbod en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 537 (21501-32). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Van Gerven/ Jacobi (21501-32 nr. 535). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Gerven/ Ouwehand (21501-32 nr. 536). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Ouwehand/Jacobi (21501-32 nr. 537). De voorzitter: Ik constateer dat deze gewijzigde motie met algemene stemmen is aangenomen.