26 Stemmingen Laaggeletterdheid Aan de orde zijn de stemmingen over moties ingediend bij het debat over laaggeletterdheid te weten: - de motie-Smits over aanbod van educatie (28760 nr. 23); - de motie-Beertema/Elias over kwalificatie van vve-assistenten (28760 nr. 24); - de motie-Beertema over het taalniveau assistenten vve (28760 nr. 25); - de motie-Çelik over een alfabetiseringsopleiding (28760 nr. 26); - de motie-Elias over inkopen educatietrajecten (28760 nr. 27); - de motie-Dijkgraaf over aanscherping kwaliteitseisen vve (28760 nr. 28). (Zie vergadering van 27 oktober 2011.) De voorzitter: Op verzoek van de heer Dijkgraaf stel ik voor zijn motie (28760 nr. 28) aan te houden. Op verzoek van de heer Elias stel ik voor zijn motie (28760 nr. 27) aan te houden. Daartoe wordt besloten. De voorzitter: De motie-Beertema/Elias (28760 nr. 24) is in die zin gewijzigd dat zij thans luidt: Motie De Kamer gehoord de beraadslaging overwegende dat in te veel gevallen het taalniveau van de assistenten in de vve (voorschoolse en vroegschoolse educatie) zo laag is dat er met de peuters in gebrekkig Nederlands wordt gecommuniceerd; overwegende dat uit onderzoek blijkt dat bestrijden van taalachterstand alleen effectief is als het taalniveau van alle assistenten goed is; constaterende dat de kwaliteitseisen betreffende de Nederlandse taal op de SPW-opleidingen in het middelbaar beroepsonderwijs nu onvoldoende zijn en per opleiding en per gemeente kunnen verschillen; verzoekt de regering er op de kortst mogelijke termijn in te voorzien dat kwalificatie van vve-assistenten alleen geschiedt als ze een voldoende halen voor een landelijk geborgde toets Nederlands die het taalniveau 3F garandeert en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 29 (28760). De motie-Beertema (28760 nr. 25) is in die zin gewijzigd dat zij thans luidt: Motie De Kamer gehoord de beraadslaging overwegende dat in te veel gevallen het taalniveau van de assistenten in de vve (voorschoolse en vroegschoolse educatie) zo laag is dat er met de peuters in gebrekkig Nederlands wordt gecommuniceerd; overwegende dat uit onderzoek blijkt dat bestrijden van taalachterstand alleen effectief is als het taalniveau van alle assistenten goed is; constaterende dat de eisen die aan Nederlandse taalvaardigheid worden gesteld aan sollicitanten in de vve nu onvoldoende zijn en per gemeente kunnen verschillen; verzoekt de regering te bevorderen dat vve-instellingen op de kortst mogelijke termijn alleen nog worden bekostigd als die gebruik maken van de diensten van assistenten die beschikken over een geborgd taalniveau Nederlands op 3F en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 30 (28760). Ik stel vast dat wij nu over de gewijzigde moties kunnen stemmen. In stemming komt de motie-Smits (28760 nr. 23). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Beertema/Elias (28760 nr. 29). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Beertema (28760 nr. 30). De voorzitter: Ik constateer dat de aanwezige leden van de fracties van GroenLinks D66 de VVD de SGP het CDA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.In stemming komt de motie-Çelik (28760 nr. 26). De voorzitter: Ik constateer dat deze motie met algemene stemmen is aangenomen.