95 Stemmingen Financieel toetsingskader pensioenen Aan de orde zijn de stemmingen over moties ingediend bij het debat over Financieel toetsingskader pensioenen te weten: - de motie-Van den Besselaar/Van Vliet over de keuze voor een ander pensioenfonds (32043 nr. 120); - de motie-Van den Besselaar over een maximering van het kortingspercentage (32043 nr. 121); - de motie-Klaver c.s. over het levensaanpassingsmechanisme (32043 nr. 123). (Zie vergadering van heden.) De voorzitter: Aangezien de motie-Van den Besselaar (32043 nr. 121) is ingetrokken maakt zij geen onderwerp van behandeling meer uit. In stemming komt de motie-Van den Besselaar/Van Vliet (32043 nr. 120). De voorzitter: Ik constateer dat de aanwezige leden van de fracties van de PvdD de SGP en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klaver c.s. (32043 nr. 123). De voorzitter: Ik constateer dat de aanwezige leden van de fracties van de PvdA GroenLinks D66 de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.