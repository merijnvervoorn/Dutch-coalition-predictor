61 Stemmingen moties Notitie antidemocratische groeperingen Aan de orde zijn de stemmingen over moties ingediend bij het VAO Notitie antidemocratische groeperingen te weten: - de motie-Pieter Heerma c.s. over een verbod op groeperingen met doelstellingen die in strijd zijn met de democratische rechtsorde (29279 nr. 258); - de motie-Van Dam over gedeelde waarden en onderlinge verbondenheid in de samenleving (29279 nr. 259); - de motie-Kuzu over excuses van de minister aan de Turks-Nederlandse jongeren (29279 nr. 260); - de motie-Kuzu over onderzoeken of de standpunten van PVV en SGP strijdig zijn met de rechtsstaat (29279 nr. 261). (Zie vergadering van heden.) De voorzitter: De motie-Kuzu (29279 nr. 261) is in die zin gewijzigd dat zij thans luidt: Motie De Kamer gehoord de beraadslaging constaterende dat de discussie over de aanpak van antidemocratische groeperingen de islamofobie en moslimhaat in onze samenleving verder vergroot; constaterende dat er met de PVV en de SGP mogelijk al twee antidemocratische groeperingen in het Nederlandse parlement zitten; verzoekt de regering een onafhankelijk bureau zorgvuldig en principieel te laten onderzoeken in hoeverre de partijstandpunten en uitspraken van de PVV en van de SGP strijdig zijn met onze rechtsstaat en/of de grondrechten in onze Grondwet en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 263 was nr. 261 (29279). In stemming komt de motie-Pieter Heerma c.s. (29279 nr. 258). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein Houwers Van Vliet 50PLUS en de PvdA voor deze motie hebben gestemd en de aanwe-zige leden van de overige fracties ertegen zodat zij is aangenomen. In stemming komt de motie-Van Dam (29279 nr. 259). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein de Groep Kuzu/Öztürk Van Vliet 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Kuzu (29279 nr. 260). De voorzitter: Ik constateer dat de aanwezige leden van de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Kuzu (29279 nr. 263 was nr. 261). De voorzitter: Ik constateer dat de aanwezige leden van de Groep Kuzu/Öztürk voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.