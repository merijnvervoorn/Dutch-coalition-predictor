14 Stemmingen overige moties Bevoegdheden ondernemingsraad inzake beloningen bestuurders Aan de orde zijn de stemmingen over moties ingediend bij de behandeling van het wetsvoorstel Wijziging van de Wet op de ondernemingsraden in verband met de bevoegdheden van de ondernemingsraad inzake de beloningen van bestuurders te weten: - de gewijzigde motie-Gijs van Dijk c.s. over spreekrecht over het bezoldigingsbeleid (34494 nr. 20 was nr. 18); - de motie-Öztürk over een Koolmeescoëfficiënt ontwikkelen (34494 nr. 19). (Zie vergadering van 17 januari 2018.) In stemming komt de gewijzigde motie-Gijs van Dijk c.s. (34494 nr. 20 was nr. 18). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Öztürk (34494 nr. 19). De voorzitter: Ik constateer dat de leden van de fracties van DENK en 50PLUS voor deze motie hebben gestemd en de leden van de overige fracties ertegen zodat zij is verworpen.