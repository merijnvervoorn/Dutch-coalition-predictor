9 Stemming motie Raming van de Tweede Kamer voor het jaar 2023 Aan de orde is de stemming over een aangehouden motie ingediend bij het debat over de Raming der voor de Tweede Kamer in 2023 benodigde uitgaven alsmede aanwijzing en raming van de ontvangsten te weten: - de motie-Sneller/Van der Werf over een wettelijk verbod op het ongewenst en onaangekondigd thuis bezoeken van politici vanwege hun politieke overtuigingen (36062 nr. 9). (Zie wetgevingsoverleg van 20 juni 2022.) De voorzitter: De motie-Sneller/Van der Werf (36062 nr. 9) is in die zin gewijzigd dat zij thans luidt: Motie De Kamer gehoord de beraadslaging constaterende dat de afgelopen jaren zowel lokale als landelijke politici onaangekondigd en ongewenst op hun huisadres zijn bezocht vanwege hun beleid of overtuigingen; overwegende dat het recht op demonstratie cruciaal is in een democratie maar dat van dit type bezoeken aan een privéadres altijd een intimiderende werking uitgaat en dat die daarmee juist een bedreiging vormen voor het vrij functioneren van onze democratie; van mening dat deze intimidatie onacceptabel is maar dat burgemeester politie en Openbaar Ministerie vaak onvoldoende middelen in handen hebben om adequaat op te treden; verzoekt de regering te onderzoeken op welke wijze het ongewenst en onaangekondigd thuis bezoeken van politici vanwege hun politieke overtuigingen strenger kan worden aangepakt of verboden bijvoorbeeld bij wet of met behulp van (andere) juridische en bestuurlijke instrumenten en de Kamer hier voor het einde van 2022 over te informeren en gaat over tot de orde van de dag. Zij krijgt nr. 15 was nr. 9 (36062). Ik stel vast dat wij hier nu over kunnen stemmen. Maar we gaan eerst even luisteren naar de heer Baudet. O dat is nog niet aan de orde. Ik dacht dat u iets wilde zeggen over dit agendapunt maar u wilde een stemverklaring afgeven. Dat is nog niet. In stemming komt de gewijzigde motie-Sneller/Van der Werf (36062 nr. 15 was nr. 9).De voorzitter: Ik constateer dat de leden van de fracties van GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD BBB en JA21 voor deze gewijzigde motie hebben gestemd en de leden van de overige fracties ertegen zodat zij is aangenomen.