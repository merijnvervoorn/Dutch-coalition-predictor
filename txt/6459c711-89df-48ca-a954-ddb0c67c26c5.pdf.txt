20 Stemmingen moties Digitalisering in het onderwijs Aan de orde zijn de stemmingen over moties ingediend bij het tweeminutendebat Digitalisering in het onderwijs te weten: - de motie-El Yassini/Van Baarle over een plan om instellingen van primair en voortgezet onderwijs veel beter te laten aansluiten bij SIVON (32034 nr. 42); - de motie-El Yassini over p.o.- en vo-scholen verplichten om een hack of cyberaanval te melden bij het ministerie van OCW (32034 nr. 43); - de motie-Dekker-Abdulaziz/Van Meenen over een AIstrategie ontwikkelen met betrekking tot de impact van AI op het onderwijs (32034 nr. 45); - de motie-Peters/Kwint over de eisen die aan grafische rekenmachines worden gesteld voor langere tijd vaststellen (32034 nr. 48); - de motie-Peters/Beertema over een gesprek met ouders onderwijs en wetenschap over hoe smartphones het beste uit het klaslokaal geweerd kunnen worden (32034 nr. 49). (Zie vergadering van 1 februari 2023.) De voorzitter: Op verzoek van de heer El Yassini stel ik voor zijn motie (32034 nr. 43) aan te houden. Daartoe wordt besloten. De voorzitter: De motie-Peters/Kwint (32034 nr. 48) is in die zin gewijzigd dat zij thans luidt: Motie De Kamer gehoord de beraadslaging constaterende dat wiskundige principes niet de neiging hebben om de paar jaar van inhoud te veranderen; constaterende dat rekenmachines niet hoeven mee te veranderen met veranderende wiskundige principes; constaterende dat met enige regelmaat nieuwe rekenmachines op de markt worden gebracht met nieuwe functies die voor goed onderwijs niet alleen onnodig zijn maar tijdens examens zelf fysiek moeten worden uitgeschakeld; constaterende dat producenten van rekenmachines gratis nieuwe exemplaren geven aan leraren wiskunde in de veronderstelling dat ze die ook tijdens de lessen zullen gebruiken; constaterende dat lesgeven gemakkelijker is als alle leerlingen dezelfde machine gebruiken;concluderende dat scholen om de paar jaar dus het nieuwste exemplaar verplicht stellen; ten slotte concluderende dat rekenmachines dus niet door meerdere kinderen uit een gezin gebruikt kunnen worden en ouders dus onnodig en fors op kosten worden gejaagd; verzoekt de regering om te onderzoeken hoe geregeld kan worden dat de eisen aan grafische rekenmachines voor langere tijd vastgesteld kunnen worden zodat ouders niet onnodig op kosten gejaagd worden; verzoekt de regering met het College voor Toetsen en Examens in overleg te treden en hen expliciet in alle communicatie te laten vermelden dat alle eerder op een school gebruikte rekenmachines die voldoen aan de gestelde eisen ook daadwerkelijk op die school door alle leerlingen gebruikt mogen worden; verzoekt de regering dit tevens actief aan scholen en ouders mede te delen zodat ouders hun geld kunnen gebruiken voor nuttiger zaken en gaat over tot de orde van de dag. Zij krijgt nr. 51 was nr. 48 (32034). Ik stel vast dat wij hier nu over kunnen stemmen. In stemming komt de motie-El Yassini/Van Baarle (32034 nr. 42). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Dekker-Abdulaziz/Van Meenen (32034 nr. 45). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de fractie van Lid Omtzigt ertegen zodat zij is aangenomen. In stemming komt de gewijzigde motie-Peters/Kwint (32034 nr. 51 was nr. 48). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Peters/Beertema (32034 nr. 49).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen.