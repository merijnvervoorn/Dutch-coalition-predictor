7 Regeling van werkzaamheden (stemmingen) De voorzitter: In het kader van de stemmingen is er nu eerst een korte regeling van werkzaamheden over de stemmingslijst. Ik geef het woord aan mevrouw Aukje de Vries van de VVD. Mevrouw Aukje de Vries (VVD): Voorzitter. Onder punt 3 van de stemmingslijst zijn de stemmingen opgenomen over de Wijzigingswet financiÃ«le markten 2016. Ik verzoek u om een korte heropening van het debat nog deze week. Dit houdt in dat de stemmingen worden uitgesteld tot de eerstvolgende mogelijkheid na dat debat. De voorzitter: Omdat het onderwerp al op de lijst staat hebt u de steun nodig van een meerderheid van de Kamer. Mijnheer Van Vliet steunt u dit voorstel? De heer Van Vliet (Van Vliet): Ik steun het voorstel. De heer Koolmees (D66): Steun. De heer Nijboer (PvdA): Steun. De voorzitter: Hiermee heeft zich al een meerderheid uitgesproken voor dit voorstel. Ik zie nog andere leden naar voren komen maar wij zullen het van de lijst halen. Nog deze week zal er een heropening van het debat op de agenda komen. Zijn er nog andere opmerkingen over de stemmingslijst? Mijnheer Grashoff ga uw gang. De heer Grashoff (GroenLinks): Voorzitter. Ik wil mijn motie op stuk nr. 8 (34087) over voedselverspilling graag wijzigen en vervolgens aanhouden. De voorzitter: Dit zullen wij zo doen. Dan kunnen wij nu gaan stemmen.