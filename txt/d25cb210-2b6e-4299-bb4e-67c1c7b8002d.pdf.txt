84 Stemmingen moties Marktwerking en mededinging Aan de orde zijn de stemmingen over moties ingediend bij het VAO Marktwerking en mededinging te weten: - de motie-Gesthuizen c.s. over een éénjarige pilot met een klachtenloket bij de Autoriteit Consument en Markt (24036 nr. 412); - de motie-Gesthuizen over een onafhankelijk meldpunt waar ondernemers klachten over oneerlijke handelspraktijken kunnen melden (24036 nr. 413); - de motie-Gesthuizen c.s. over een meldplicht voor verhuurders die woonruimte voor vakantieverhuur aanbieden via een online platform (24036 nr. 414). (Zie vergadering van heden.) In stemming komt de motie-Gesthuizen c.s. over een éénjarige pilot met een klachtenloket bij de Autoriteit Consument en Markt (24036 nr. 412). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet Klein de Groep Kuzu/Öztürk Houwers de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de fractie van 50PLUS ertegen zodat zij is aangenomen. In stemming komt de motie-Gesthuizen over een onafhankelijk meldpunt waar ondernemers klachten over oneerlijke handelspraktijken kunnen melden (24036 nr. 413). De voorzitter: Ik constateer dat de aanwezige leden van de fracties van de SP de PvdD de Groep Kuzu/Öztürk het CDA en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Gesthuizen c.s. over een meldplicht voor verhuurders die woonruimte voor vakantieverhuur aanbieden via een online platform (24036 nr. 414). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de Groep Kuzu/Öztürk de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. Mevrouw Gesthuizen (SP): Voorzitter. Nu mijn moties op stukken nrs. 412 en 414 zijn aangenomen wil ik zo snel mogelijk een brief van het kabinet waarin het toelicht hoe het deze moties gaat uitvoeren.De voorzitter: Ik stel voor het stenogram van dit deel van de vergadering door te geleiden naar het kabinet.