25 Stemming motie Ontwikkelingen rondom het coronavirus d.d. 28 oktober 2020 (ronde 1) Aan de orde is de stemming over een aangehouden motie ingediend bij het debat over de ontwikkelingen rondom het coronavirus d.d. 28 oktober 2020 te weten: - de motie-Van Kooten-Arissen over zorgbonus voor zzp flex- en pgb-zorgverleners (25295 nr. 679). (Zie vergadering van 4 november 2020.) De voorzitter: Is iedereen eigenlijk voorbereid op de stemming over het amendement van de heer Baudet? Dat weten jullie allemaal? Daar gaan we ook over stemmen. Het stond niet op de stemmingslijst. Maar zo krijgen we hierover geen problemen. We gaan naar de stemmingslijst voor de hoofdelijke stemmingen. We beginnen bij agendapunt 1 de stemming over een aangehouden motie ingediend bij het debat over de ontwikkelingen rondom het coronavirus van 28 oktober 2020 de motie-Van Kooten-Arissen op stuk nr. 679 (25295) over zorgbonus voor zzp- flex- en pgb-zorgverleners. De leden van de eerste groep Van Aalst tot en met Graus brengen hun stem uit.