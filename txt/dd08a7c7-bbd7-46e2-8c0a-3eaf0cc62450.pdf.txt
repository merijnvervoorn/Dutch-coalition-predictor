13 Stemmingen moties Kabinetsbeslissing ABN AMRO naar de beurs Aan de orde zijn de stemmingen over moties ingediend bij het debat over de kabinetsbeslissing om ABN AMRO naar de beurs te brengen te weten: - de motie-Merkies over inzicht in en maximum aan de kosten van een beursgang van ABN AMRO (31789 nr. 65); - de motie-Tony van Dijck over het terugbetalen van 22 miljard aan de Staat door ABN AMRO (31789 nr. 66); - de motie-Schouten over nu niet overgaan tot een beursgang (31789 nr. 67); - de motie-Grashoff over het in staatsbezit houden van een derde van de aandelen (31789 nr. 68); - de motie-Öztürk over geen enkel verlies maken op de aankoop en steun ABN AMRO (31789 nr. 69); - de motie-Nijboer over een beheerst beloningsbeleid (31789 nr. 70); - de motie-Ronnes over de vormgeving van de voorgestelde beschermingsconstructie (31789 nr. 72). (Zie vergadering van 23 juni 2015.) De voorzitter: De motie-Ronnes (31789 nr. 72) is in die zin gewijzigd dat zij thans luidt: Motie De Kamer gehoord de beraadslaging constaterende dat de gekozen beschermingsconstructie voor ABN AMRO nog altijd kan betekenen dat de continuïteit van de onderneming in gevaar kan komen; overwegende dat in ieder geval de komende jaren een nog sterker beschermingsmechanisme gewenst is; verzoekt de regering de mogelijkheid te onderzoeken om de voorgestelde beschermingsconstructie voor ABN AMRO met een STAK zo vorm te geven dat deze structureel geborgd kan worden en niet voortijdig opgeheven en dit onderzoek voor te leggen aan de Kamer alvorens de eerste tranche van aandelen naar de beurs te brengen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 73 was nr. 72 (31789). Ik stel vast dat wij hier nu over kunnen stemmen. In stemming komt de motie-Merkies (31789 nr. 65).De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de ChristenUnie de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Tony van Dijck (31789 nr. 66). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Schouten (31789 nr. 67). De voorzitter: Ik constateer dat de aanwezige leden van de fracties van de ChristenUnie Klein de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Grashoff (31789 nr. 68). De voorzitter: Ik constateer dat de aanwezige leden van de fracties van de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Öztürk (31789 nr. 69). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de Groep Kuzu/Öztürk en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Nijboer (31789 nr. 70). De voorzitter: Ik constateer dat de aanwezige leden van de fracties van de PVV de ChristenUnie de SGP Houwers de Groep Kuzu/Öztürk 50PLUS GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Ronnes (31789 nr. 73 was nr. 72). De voorzitter: Ik constateer dat de aanwezige leden van de fracties van de PVV het CDA de ChristenUnie de Groep Kuzu/Öztürk 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.