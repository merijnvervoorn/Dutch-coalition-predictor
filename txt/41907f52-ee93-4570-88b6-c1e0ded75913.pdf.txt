9 Stemmingen Tijdelijke experimentenwet stembiljetten Aan de orde zijn de stemmingen in verband met het wetsvoorstel Wijziging van de Tijdelijke experimentenwet stembiljetten en centrale stemopneming voor experimenten met een nieuw stembiljet in het stemlokaal (34288). (Zie vergadering van 24 mei 2016.) De voorzitter: Het amendement-Martin Bosma (stuk nr. 9) is ingetrokken. Ik stel vast dat daarmee wordt ingestemd. In stemming komt het amendement-Voortman c.s. (stuk nr. 10). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Houwers de SGP de ChristenUnie het CDA en de PVV voor dit amendement hebben gestemd en de aanwezige leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Voortman (stuk nr. 10). De voorzitter: Ik constateer dat de aanwezige leden van de fracties van de SP de PvdD de PvdA D66 50PLUS en de SGP voor dit wetsvoorstel hebben gestemd en de aanwezige leden van de overige fracties ertegen zodat het is verworpen.