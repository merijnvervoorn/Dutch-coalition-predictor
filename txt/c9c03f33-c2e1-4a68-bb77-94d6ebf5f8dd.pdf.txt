5 Regeling van werkzaamheden De voorzitter: Ik stel voor dinsdag 10 december aanstaande ook te stemmen over de moties ingediend bij het notaoverleg over de initiatiefnota van het lid Bruins over ondernemen met een maatschappelijke missie. Ik stel voor de volgende stukken van de stand van werkzaamheden af te voeren: 32734-36; 2019Z15783; 35300V-4; 35000-V-87; 32637-372; 34864-22; 30573-176; 32734-38; 35040-3; 35300-XV-4; 35300-XV-5; 29544-954; 35300-XV-19; 35300-XV-6; 32813-405; 31239-307; 31239-306; 29023-254; 31793-191; 32813-402; 34627-49; 31239-305; 29023-251; 29023-250; 29023-249; 21501-33-776; 31239-304; 21501-03131; 28844-156; 28844-173; 28844-186; 32847-579; 35300VII-83; 35286-3; 22112-2823; 22112-2830; 32317-578; 32317579; 30573-177; 32317-577; 30952-350; 35111-3; 34700-69; 21501-20-1489; 30696-46; 32156-102; 35334-1; 32735-271; 21501-02-2083; 35040; 33450-63; 31409-256; 25883-364; 27625-483; 31409-251; 31409-252; 29684-186; 35000-XII-89; 31409-253; 33043-102; 31409-254; 30420-294; 29628-899; 29338-204; 30420-331; 2019Z17125; 29389-97; 27925-679; 32813-407; 2019Z20699; 21501-02-2093; 29279-547; 29754529; 31322-408; 32043-504; 2019Z23476; 2019Z23463; 2019Z22766; 2019Z21980; 2019Z21429; 2019Z21388; 2019Z20783 en 2019Z20713. Ik stel voor toe te voegen aan de agenda: - het VAO Maritiem (AO d.d. 3 december 2019) met als eerste spreker mevrouw Kröger namens GroenLinks; - het VSO Rapporten ILT en RIVM over GenX (28089 nr. 148) met als eerste spreker mevrouw Kröger namens GroenLinks; - het VSO Tijdelijk handelingskader voor hergebruik van pfas-houdende grond en baggerspecie (28089 nr. 149) met als eerste spreker mevrouw Kröger namens GroenLinks. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Westerveld namens GroenLinks. Mevrouw Westerveld (GroenLinks): Dank u wel voorzitter. In de afgelopen dagen hoorden we dat weer twee jeugdzorginstellingen zijn omgevallen: Juzt en De Hoenderloo Groep. Als instellingen slechte zorg leveren dan mogen ze best omvallen maar in deze twee gevallen zijn waarschijnlijk weer financiële redenen daarvan de oorzaak. Dat lijkt me onwenselijk ook omdat we weten dat heel erg veel jongeren op wachtlijsten staan en niet de juiste hulp kunnen krijgen. Daarom zou ik graag een debat willen met de minister van VWS over dit onderwerp. De heer Hijink (SP): Steun voor het verzoek.De heer Kerstens (PvdA): Voorzitter steun voor het verzoek. De heer Peters (CDA): Ik wil eerst een reactie van de minister want de aannames die mevrouw Westerveld doet zijn misschien waar misschien niet waar. Ik wil dus eerst een reactie van de minister. Dan kijken we of we dat via de procedurevergadering alsnog inplannen. Geen steun. Mevrouw Bergkamp (D66): Zorgwekkend maar we willen ook gewoon eerst weten wat de feiten zijn. Dus eerst een brief en op basis daarvan kijken we verder. De heer Wörsdörfer (VVD): Dat deel ik want instellingen kunnen natuurlijk ook omvallen vanwege financiële wanprestatie. Dat is ook een reden waarom dat gewoon terecht zou kunnen zijn. Dus daar wil ik eerst graag informatie over. De voorzitter: Dus voorlopig geen steun. De heer Wörsdörfer (VVD): Ja. De heer Bruins (ChristenUnie): Ook graag eerst meer details. De voorzitter: Mevrouw Westerveld. Mevrouw Westerveld (GroenLinks): Ik vind het prima om een brief te vragen maar ik wil er wel op wijzen dat we natuurlijk een minister hebben die stelselverantwoordelijk is. We weten allemaal dat er grote wachtlijsten zijn. We wachten de brief af en dan is er grote kans dat ik of een van de collega's hier weer zal staan. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. De heer Ronnes namens het CDA. De heer Ronnes (CDA): Voorzitter dank u wel. Vanmorgen de zoveelste brief uit de maatschappij die gaat over de woningnood op de woningmarkt. Met name de Nationale ombudsman en de Kinderombudsvrouw vragen in hun brief wederom om aandacht voor de problematiek rondom de daklozenopvang. In een eerder stadium heeft collega Paul Smeulders van GroenLinks een debat aangevraagd over de daklozen. Ikzou dat graag bespoedigen en dat debat zo snel mogelijk gevoerd willen hebben. Mevrouw Beckerman (SP): Stapels aangenomen Kamermoties maar er gebeurt gewoon veel te weinig. Ik steun daarom uw verzoek. De heer Smeulders (GroenLinks): We zijn heel blij met deze steun van het CDA. Er is al eerder gevraagd om dit snel te plannen maar nu gaat het vast extra snel. De heer Kerstens (PvdA): Voorzitter. Zoals de Ombudsman vanochtend zei: met het feit dat het kabinet zich schaamt lossen we de problemen niet op. Dus steun voor een snel debat. Mevrouw Van Eijs (D66): Het is goed om het op korte termijn hierover te hebben. Steun. Mevrouw Sazias (50PLUS): Ik zou hopen dat daar ook een brief over komt. De winter komt eraan dus ik zou ook zeggen: zo snel mogelijk inplannen dit debat. De heer Koerhuis (VVD): Een belangrijk punt voorzitter. Mijn vraag is wel: wat is snel? Maar wel steun voor een debat. De voorzitter: Ik neem aan niet voor het kerstreces. Toch meneer Ronnes? De heer Ronnes (CDA): Het liefst zo snel mogelijk. Dus als dat kan prima. De voorzitter: En anders na het kerstreces. Oké. Meneer Bruins. De heer Bruins (ChristenUnie): Steun. De voorzitter: Dan heeft u een meerderheid meneer Ronnes. Ik stel voor het stenogram van dit deel van de vergadering door te geleiden naar het kabinet. Mevrouw Kröger namens GroenLinks. Mevrouw Kröger (GroenLinks): Voorzitter. Keer op keer blijken er fouten te zijn problemen te zijn met rapporten met betrekking tot Lelystad Airport. Net hebben we het bericht gekregen dat er weer foutenlijken te zitten in de stikstofberekeningen voor het vliegveld. Wij willen heel erg graag zo snel mogelijk een kabinetsreactie op dit rapport met daarbij een verificatie van het RIVM. En ik wil hier graag een debat over aanvragen. De heer Laçin (SP): Voorzitter. Keer op keer een overheid die de wet probeert te omzeilen. Dat geldt nu in het Belastingdienstdebat maar ook in het Lelystaddebat zien we keer op keer dat de ... De voorzitter: Dus u steunt het. De heer Laçin (SP): ... overheid alles doet om de wet te omzeilen. Alle steun voor het debat. We gaan ook een e-mailprocedure starten om nog meer informatie hierover boven tafel te krijgen. Het is al de zoveelste keer dus alle steun om hier snel een debat over te hebben. De heer Van Raan (PvdD): Voorzitter. Dit lijkt een fout van de orde die we eerder hebben gezien bij het MER ... De voorzitter: Dus u steunt het. De heer Van Raan (PvdD): ... waardoor de opening moest worden uitgesteld. We willen ook graag een evaluatie van de Commissie voor de m.e.r. in aanvulling op die van het RIVM. En steun voor het debat. De heer Bruins (ChristenUnie): Voorzitter. Op dit moment geen steun voor het debat. Een reactie van het kabinet in een brief kan ik wel steunen. Daar hebben andere sprekers ook al wat over gezegd. Het is inderdaad goed om de Commissie voor de m.e.r. en het RIVM ernaar te laten kijken. Maar we verwachten ook de commissie-Remkes. Ik denk ook dat het nodig is dat de minister ... De voorzitter: Dus geen steun. De heer Bruins (ChristenUnie): ... dit aan de commissie-Remkes doorgeeft voordat die kabinetsbrief komt. Dan weten we ook wat de commissieRemkes hiervan vindt. Maar geen steun voor een debat. De voorzitter: Oké. De heer Van Weyenberg (D66): Ik sluit me aan bij mijn collega Bruins voorzitter.De heer Kerstens (PvdA): Voorzitter steun voor het debat maar daarbij wel eerst zo veel mogelijk informatie vanuit het kabinet naar de Kamer. De heer Remco Dijkstra (VVD): Geen behoefte aan. Er loopt al heel wat en er komt nog informatie naar ons toe. Mevrouw Sazias (50PLUS): Steun voorzitter. De heer Van Aalst (PVV): Geen steun op dit moment. De voorzitter: Dan heeft u geen meerderheid mevrouw Kröger. Mevrouw Kröger (GroenLinks): Maar wel dertig leden. Dus ik zou heel graag een debat over stikstof en Lelystad Airport aan de lijst van dertigledendebatten willen toevoegen. Ik wil ook een brief vragen aan het kabinet met daarbij een verificatie van het rapport door het RIVM en een reactie van de Commissie voor de m.e.r. zoals volgens mij ook door de Kamer is uitgesproken. De voorzitter: Dan stel ik voor het stenogram van dit deel van de vergadering door te geleiden naar het kabinet. We voegen dit debat toe aan de lijst van dertigledendebatten. Daarmee zijn we aan het einde gekomen van de regeling van werkzaamheden. Ik heb zojuist van de heer Omtzigt begrepen dat er behoefte is om om 13.50 uur verder te gaan met het debat over de Belastingdienst. Dan schors ik de vergadering tot 13.50 uur. De vergadering wordt enkele ogenblikken geschorst.