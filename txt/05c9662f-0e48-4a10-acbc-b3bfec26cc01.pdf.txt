2 Regeling van werkzaamheden (stemmingen) De voorzitter: Dan gaan we nu naar de stemmingen de stemmingen in verband met het wetsvoorstel Wijziging van de Wet publieke gezondheid in verband met een verduidelijking van de tijdelijke grondslag voor het stellen van regels over de toegang tot en het gebruik van voorzieningen voor personenvervoer (35695). O natuurlijk. De heer Van Raan. De heer Van Raan (PvdD): Dank u wel voorzitter. Ik sluit me van harte aan bij uw mooie woorden. We hebben het verzoek om alvorens te stemmen over het amendement en het wetsvoorstel eerst te stemmen over de motie op stuk nr. 12. De voorzitter: Ik neem aan dat iedereen dat een goed idee vindt. Dan gaan we dat doen. De heer Van Raan (PvdD): Dat is weer een ander verhaal voorzitter maar dank u wel. De voorzitter: U kunt na mijn constatering geen nee meer zeggen. Goed dan gaan we gelijk naar de motie van de heer Van Raan.