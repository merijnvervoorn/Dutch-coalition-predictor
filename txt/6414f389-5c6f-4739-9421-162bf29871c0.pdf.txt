7 Stemmingen Milieuraad Aan de orde zijn de stemmingen over de bij het debat ingediende moties te weten: - de motie-Van Veldhoven c.s. over voorstellen voor structurele verbeteringen van het ETS (21501-08 nr. 438); - de motie-Van Veldhoven c.s. over een CO2-reductie van minimaal 40% in 2030 (21501-08 nr. 439); - de motie-Agnes Mulder/Van Veldhoven over het in lijn brengen van het ETS met de doelstelling van 80 tot 95% CO2-reductie in 2050 (21501-08 nr. 440). In stemming komt de motie-Van Veldhoven c.s. (21501-08 nr. 438). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Veldhoven c.s. (21501-08 nr. 439). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Agnes Mulder/Van Veldhoven (21501-08 nr. 440). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de SP en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. Mevrouw Van Veldhoven (D66): Nu mijn motie op stuk nr. 438 is aangenomen wil ik graag een brief van de regering waarin zij aangeeft hoe zij met deze aangenomen motie zal omgaan de komende maanden. De voorzitter: Ik zal dit gedeelte van het stenogram doorgeleiden naar het kabinet. De vergadering wordt enkele ogenblikken geschorst.