11 Stemmingen Winkeltijdenwet Aan de orde zijn de stemmingen in verband met het Voorstel van wet van de leden Verhoeven en Van Tongeren tot wijziging van de Winkeltijdenwet in verband met het verruimen van de bevoegdheid van gemeenten om vrijstelling te verlenen van de verboden met betrekking tot de zondag en een aantal feestdagen ( 32412 ). (Zie vergadering van 24 oktober 2012.) In stemming komt het amendement-Graus (stuk nr. 14 II). De voorzitter: Ik constateer dat de aanwezige leden van de fractie van de PVV voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 14 voorkomende amendementen als verworpen kunnen worden beschouwd. In stemming komt het amendement-Schouten (stuk nr. 10). De voorzitter: Ik constateer dat de aanwezige leden van de fracties van de SGP het CDA de ChristenUnie en de PvdD voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Schouten/Dijkgraaf c.s. (stuk nr. 16). De voorzitter: Ik constateer dat de aanwezige leden van de fracties van de SGP het CDA de ChristenUnie en de SP voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het gewijzigde amendement-Dijkgraaf c.s. (stuk nr. 17 I). De voorzitter: Ik constateer dat de aanwezige leden van de fracties van de SGP het CDA de ChristenUnie en de SP voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 17 voorkomende gewijzigde amendementen als verworpen kunnen worden beschouwd. In stemming komt het amendement-Schouten c.s. (stuk nr. 15). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen.In stemming komt het wetsvoorstel. De voorzitter: Ik constateer dat de aanwezige leden van de fracties van de PVV de VVD 50PLUS D66 GroenLinks de PvdA en de PvdD voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. (geroffel op de bankjes) De voorzitter: Mag ik de initiatiefnemers verzoeken om de verdediging van dit wetsvoorstel in de Eerste Kamer op zich te nemen? Pardon mijnheer Verhoeven ik vergat uw microfoon aan te zetten. De heer Verhoeven (D66): Voorzitter. Ondanks deze anticlimax zal ik dat graag met mevrouw Van Tongeren op mij nemen. De voorzitter: Het wetsvoorstel is aangenomen. Dat lijkt mij toch een climax of niet? De heer Verhoeven (D66): Ik bedoelde dat ik al ja wilde zeggen op het moment dat de microfoon nog niet aanstond voorzitter. De voorzitter: Ik wens u veel succes bij het verdedigen van uw wetsvoorstel in de Eerste Kamer. Ik hoop dat daar de microfoon wel voor u wordt aangezet.