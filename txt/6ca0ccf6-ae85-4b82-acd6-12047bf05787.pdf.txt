22 Stemming Wet verhoging minimumloon 2024 Stemming Wet verhoging minimumloon 2024 Aan de orde is de stemming in verband met het wetsvoorstel Wijziging van de Wet minimumloon en minimumvakantiebijslag in verband met een bijzondere verhoging van het wettelijk minimumloon met 12 procentpunt met ingang van 1 juli 2024 (Wet verhoging minimumloon 2024) (36488). (Zie vergadering van 14 maart 2024.) De voorzitter: We hebben twee stemverklaringen. Als eerste geef ik graag het woord aan de heer Van Oostenbruggen van de fractie van NSC. Het woord is aan hem. De heer Van Oostenbruggen (NSC): Voorzitter dank u wel. Nieuw Sociaal Contract vindt verbetering van de bestaanszekerheid voor de mensen met de kleinste beurs van groot belang. Daarom zullen wij voorstemmen. We willen wel gezegd hebben dat we de dekking ronduit gammel vinden en dat deze een onevenredige wissel trekt op ons bedrijfsleven. In de Voorjaarsnota zal onze inzet dan ook zijn dat we ons ondernemersklimaat versterken. We moeten ophouden met alles wat extra geld kost in dit land standaard te dekken ten koste van ons bedrijfsleven. Het bedrijfsleven is de groeimotor van onze samenleving de economie die onze bestaanszekerheid schraagt. De voorzitter: "Schraagt": dat horen we graag. Mevrouw Keijzer van de fractie van BBB. Mevrouw Keijzer (BBB): Ik ben er voorzitter. Heel veel mensen komen aan het eind van de maand geld tekort. De beste manier om hier wat aan te doen is volgens de BBB het versimpelen van het belastingstelsel waardoor ook de onzekerheid door de toeslagen wordt aangepakt. Dan gaat werken weer lonen en houden burgers meer geld in hun portemonnee. Het wetsvoorstel verhoogt het wettelijk minimumloon met 12%. Dit komt bovenop de bijna 40% verhoging van de afgelopen drie jaar. Veel ondernemers in midden- en kleinbedrijf zoals winkels en horeca gaan deze rekening weer betalen terwijl velen nu al grote moeite hebben om de eindjes aan elkaar te knopen. Vanwege de koppeling met de bijstand en de AOW is het prijskaartje aan de overheidskant 850 miljoen euro. Maar ook daar legt de politiek de rekening weer bij het bedrijfsleven wat negatief is voor het vestigingsklimaat het verdienvermogen en de werkgelegenheid. Dit alles bij elkaar is voor de BBB reden om vandaag toch tegen dit wetsvoorstel te stemmen. De voorzitter: Duidelijk.In stemming komt het wetsvoorstel. De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie en de PVV voor dit wetsvoorstel hebben gestemd en de leden van de overige fracties ertegen zodat het is aangenomen.