46 Autonome wapens Aan de orde is het tweeminutendebat Autonome wapens (CD d.d. 05/10). De voorzitter: Ik wil voortvarend doorgaan met het volgende debat want we lopen al iets uit de tijd. Ik zie dat de minister van Buitenlandse Zaken ook is aangeschoven. Ik heet hem hierbij welkom. Het volgende debat is het tweeminutendebat Autonome wapens naar aanleiding van een commissiedebat gehouden op 5 oktober. We hebben één spreker van de zijde van de Kamer. Dat is de heer Jasper van Dijk namens de SP. Ik geef hem het woord voor zijn inbreng. De heer Jasper van Dijk (SP): Voorzitter ik heb één motie. Motie De Kamer gehoord de beraadslaging constaterende dat twee adviescommissies van de regering de AIV en CAVV stellen dat volledig autonome wapens niet in lijn met het oorlogsrecht ingezet kunnen worden en dat het oordeelsvermogen van de mens bij de inzet van gedeeltelijk autonome wapens moet worden gegarandeerd; constaterende dat de regering vooral inzet op regulering van autonome wapens via de VN specifiek de Conventie over bepaalde conventionele wapens (CCW) waar bij consensus wordt besloten waardoor een enkel land besluiten kan tegenhouden; van mening dat gezien de snelle ontwikkelingen haast is geboden bij het reguleren van de inzet van autonome wapens; verzoekt de regering zich met gelijkgestemde staten en met hoge urgentie in te zetten voor een internationaal verdrag voor een verbod op volledig autonome wapensystemen indien nodig buiten de CCW en gaat over tot de orde van de dag. De voorzitter: Deze motie is voorgesteld door de leden Jasper van Dijk en Hammelburg. Zij krijgt nr. 58 (36200-X). Dank u wel meneer Jasper van Dijk namens de SP. Daarmee zijn we aan het einde gekomen van de termijn van de Kamer. Ik kijk even naar de bewindspersonen en vraag hoeveel tijd zij nodig denken te hebben voor de appreciatie van deze motie.Minister Hoekstra: Mag ik de tekst even zien? De voorzitter: Ja dan schors ik voor een enkel moment. De vergadering wordt enkele ogenblikken geschorst. De voorzitter: Aan de orde is het tweeminutendebat Autonome wapens naar aanleiding van een commissiedebat gehouden op 5 oktober. De heer Van Dijk heeft namens de SP net een motie ingediend en die wordt geapprecieerd door de minister van Buitenlandse Zaken. De minister van Buitenlandse Zaken. Minister Hoekstra: Voorzitter dank u wel. Ik zag in de krant al het een en ander over de motiebonanza waar we mee te maken hebben. Kennelijk heeft dat zo ontmoedigend gewerkt dat in ieder geval twee van de moties waar ik me mentaal op had voorbereid het niet hebben gehaald. Voorzitter. Dat neemt niet weg dat ik onder verwijzing naar het debat en misschien met nog één of twee zinnen toch ook deze motie moet ontraden. We hebben uitgebreid met elkaar van gedachten gewisseld waarom wij dit echt de juiste weg voorwaarts vinden en in eerste instantie willen pleiten voor regulering. Het verbieden van álle autonome wapens is wat het kabinet betreft niet alleen onverstandig maar op dit moment ook niet haalbaar. Vandaar dat deze motie helaas moet worden ontraden. De voorzitter: Ik noteer bij de motie op stuk nr. 58 "ontraden". Daarmee zijn wij aan het einde gekomen van dit tweeminutendebat Autonome wapens. Ik dank de beide bewindspersonen voor hun aanwezigheid en hun inbreng. Ik dank uiteraard ook de deelnemer. De beraadslaging wordt gesloten. De voorzitter: We liggen alweer een minuut voor op schema en dat is goed nieuws op een dag als vandaag. We gaan hierna voortvarend door met het volgende tweeminutendebat want ik zie dat de spreker er al is. Bovendien zijn dezelfde bewindspersonen ook bij het volgende debat aanwezig.