3 Extra regeling van werkzaamheden Extra regeling van werkzaamheden Extra regeling van werkzaamheden De voorzitter: Aan de orde is een extra regeling van werkzaamheden. Het woord is aan de heer Wilders van de fractie van de Partij voor de Vrijheid. De heer Wilders (PVV): Dank u meneer de voorzitter. Vanmorgen stond in het Algemeen Dagblad een bericht met de kop "Tsjechische geheime dienst: Rusland betaalde cash aan bevriende Nederlandse en Europese politici". Daarin staat dat er al dan niet via een nieuwssite honderdduizenden euro's aan politici onder andere uit Nederland zouden zijn gegeven in ruil voor standpunten over Oekraïne en dat dat gefinancierd zou zijn door Moskou. Dat zouden nogmaals volgens de Tsjechische geheime dienst BIS ook politici uit Nederland zijn. Ik zou daarover een debat willen maar om te beginnen zou ik vóór dat debat een brief willen hebben van de minister van Binnenlandse Zaken. Die gaat zowel over verkiezingen als over de inlichtingendiensten. Mijn eerste vraag is: kloppen de feiten? Klopt de inhoud van het bericht in het Algemeen Dagblad? Is het waar of is het niet waar? Dat is de eerste vraag die ik beantwoord wil zien. Als het waar is dat er direct of indirect sommen geld rechtstreeks of via derden zoals die genoemde website of andere worden betaald aan politici of politieke partijen in Nederland of het nou een parlement is het Europees Parlement ons parlement of wat dan ook dan wil ik graag weten welke politici dat zijn — man en paard moeten worden genoemd — en welke partijen dat zijn. Daar zou ik dan begin volgende week dinsdag of woensdag een debat over willen hebben maar eerst wil ik een brief. Alleen in het geval dat in die brief zou staan "het klopt allemaal niet" zal ik volgende week bij de regeling het debat intrekken. Anders graag deze week nog het liefst vandaag en anders uiterlijk morgen de brief met de feiten en dan volgende week een debat. De voorzitter: Helder. Ik ga kijken of daar een meerderheid voor bestaat. De heer Paternotte (D66): Voorzitter. Deze berichten zijn ongelofelijk ernstig en dat in dezelfde week dat het nieuws bekend werd over Filip Dewinter en Chinese beïnvloeding. Dus heel veel steun voor het debat. Dat moet ook snel plaatsvinden. Er moet ook wel tijd zijn om alle informatie zo zorgvuldig mogelijk te wegen en te verzamelen om ervoor te zorgen dat deze Kamer maximaal geïnformeerd wordt. Waar dat nodig is zou ik u willen vragen om als het echt niet anders kan mogelijk te maken dat het vertrouwelijk gebeurt richting de Kamer maar steun voor het debat. De heer Dassen (Volt): Voorzitter steun voor het debat en zeker ook voor de brief zodat we goed geïnformeerd worden. Als dit inderdaadwaar blijkt dan is dat een zeer zwaar iets. Daarom wil ik ook het Presidium vragen of het voordat we het debat voeren de Kamer kan informeren over de procedure die wij als Kamer moeten volgen volgens de Wet ministeriële verantwoordelijkheid en ambtsdelicten leden StatenGeneraal ministers en staatssecretarissen als vast komt te staan dat er inderdaad sprake zou zijn van mogelijke ambtsdelicten. De voorzitter: Prima. De heer Stoffer (SGP): Steun voorzitter zeker met de waarborgen die de heer Wilders daaromheen geeft. De heer Paternotte vroeg om eventueel vertrouwelijke stukken. Die wil ik niet. Ik houd daar niet van. Dan kun je er geen openbaar debat over hebben. Dit moet gewoon open eerlijk en transparant. Dat wil ik erbij gezegd hebben. Maar verder steun. Mevrouw Van der Plas (BBB): Ook steun namens BBB. Ik sluit me ook aan bij de woorden van de heer Stoffer dat het gewoon openbaar is. De heer Klaver (GroenLinks-PvdA): Voorzitter. Dit zijn hele zorgelijke berichten. Al vaker zijn dit soort artikelen verschenen maar nog nooit zo concreet als nu. In Tsjechië is er ook hard op ingegrepen. Dus van harte steun voor dit verzoek. De heer Wilders was coulant door te zeggen dat de brief ook morgen mag komen; ik vind dat die er echt vandaag zou moeten zijn. De heer Grinwis (ChristenUnie): Voorzitter. Ernstige zaak zorgelijke berichten. Van harte steun voor het verzoek van de heer Wilders. Eerst een goede brief als het kan vandaag maar wel echt een goede brief met transparante informatie en man en paard en dan volgende week het debat. De heer Omtzigt (NSC): Voorzitter steun voor het verzoek en de brief. In de brief zou ik graag zien dat er op het volgende wordt ingegaan. Er staan concrete aanwijzingen in zowel het artikel in Deník N als in Der Spiegel vanmorgen. Daarin worden ook concrete namen genoemd. Ik zou graag willen weten of die politici erbij betrokken zijn. Ik zou graag concreet aan de Nederlandse regering willen vragen om de Tsjechische geheime dienst die dit gevonden heeft te vragen om het te overhandigen aan de Nederlandse dienst en het te declassificeren. Alleen dan kunnen we de informatie in openbaarheid hebben. Als dat niet binnen een dag lukt dan snap ik dat ook. Dat kan dus ook iets later. Het gaat niet alleen om Nederlandse parlementariërs maar ook om Nederlandse Europarlementariërs. Mevrouw Hermans (VVD): Voorzitter. Eens met alles wat gezegd is over de zorgelijke en heftige berichten van deze ochtend dus van harte steun voor het verzoek van de heer Wilders.De heer Krul (CDA): Voorzitter. Steun voor het verzoek en ook steun voor de suggesties in de vraag van de heer Omtzigt. Ik zou daar eentje aan willen toevoegen voor de brief. We praten altijd over gegevensuitwisseling tussen bevriende naties tussen bondgenoten. Tsjechië is dat. Ik zou echt wel willen weten in hoeverre die signalen van de Tsjechische geheime dienst al eerder richting onze inlichtingendiensten gegaan zijn. Die vraag graag ook in de brief en verder steun voor het verzoek. De heer Dijk (SP): Voorzitter steun voor het verzoek. Überhaupt heeft de SP altijd gepleit voor meer openheid en transparantie van eigenlijk alle giften uit andere landen ook aan politici. Dat begint bij politici en politieke partijen zelf. Heel goed om hier een debat over te voeren. De heer Ergin (DENK): Voorzitter. Zorgelijk dat er mogelijk sprake is van buitenlandse inmenging in onze politiek. We hebben natuurlijk de berichtgeving gezien vanuit België maar we hebben eerder een aantal jaren geleden ook berichten gehad over het gegeven dat er moties werden geschreven in samenwerking met de Israëlische ambassade in Den Haag. Dat zijn allemaal zorgelijke signalen. Ik zou graag willen vragen aan de regering ook in die brief op te nemen welke andere vormen mogelijkerwijs allemaal aan de orde zijn. Dus steun voor het verzoek steun voor een brief maar graag ook alle vormen van buitenlandse inmenging die we hebben meenemen in die brief. De voorzitter: U heeft een ruime meerderheid meneer Wilders. Meneer Paternotte in de herkansing. De heer Paternotte (D66): Nee ik had na dit punt nog een vraag voorzitter. De voorzitter: Oké. De heer Wilders (PVV): Dank voorzitter. Ik ben het eens met iedereen die zegt: liever vandaag. Maar als dat niet kan dan heb ik liever morgen een goede brief dan vandaag een minder goede brief en dan snel na het weekend een debat. De voorzitter: Prima. Ik zal het stenogram doorgeleiden voor wat betreft de verzoeken om informatie. De heer Paternotte. De heer Paternotte (D66): Voorzitter. Gister ging het ook over buitenlandse beïnvloeding in een Kamerdebat waarbij en waarbuiten een van de Kamerleden uitspraken deed die de Voorzitter ertoe hebben gebracht hem te sommeren vanochtend te verschijnen. Datheeft dat Kamerlid niet gedaan. Mijn vraag aan de Voorzitter is of het daarbij blijft of dat daar nog een vervolg op komt. De voorzitter: Ik heb telefonisch gesproken met de heer Baudet. Hij heeft aangegeven spijt te hebben van wat hij heeft gezegd. Ik heb hem op het hart gedrukt dit zo expliciet mogelijk duidelijk te maken richting de heer Klaver zijnde de bedreigde partij. Hij heeft toegezegd dit op korte termijn te zullen doen. Ik weet niet of dit al gebeurd is. Ik hoop dat dit snel gebeurt. Dan is het verder aan de heer Klaver om te beoordelen wat hij daar verder mee wil. De heer Paternotte (D66): Dank voor dat antwoord voorzitter. Als dit parlement gebruikt wordt voor dingen die mensen kunnen aanzetten tot intimidatie en geweld — we hebben daar genoeg voorbeelden van gezien veel te veel voorbeelden — vind ik het geen goed precedent dat mensen die door de Voorzitter gesommeerd worden gewoon wegblijven. Ik hoop dat u daar scherp op wil toezien. De voorzitter: Dat zal ik zeker doen. Dank u wel. Tot zover deze regeling van werkzaamheden. De vergadering wordt enkele ogenblikken geschorst.