28 Stemming motie Begroting Volksgezondheid Welzijn en Sport 2025 Stemming motie Begroting Volksgezondheid Welzijn en Sport 2025 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Volksgezondheid Welzijn en Sport (XVI) voor het jaar 2025 te weten: - de motie-Bushoff/Dijk over de achterstanden in koopkracht van apothekersassistenten inlopen door geoormerkte ova-ruimte beschikbaar te stellen (36600-XVI nr. 57). (Zie vergadering van 24 oktober 2024.) De voorzitter: De motie-Bushoff/Dijk (36600-XVI nr. 57) is in die zin gewijzigd (36600-XVI nr. 104) en nader gewijzigd dat zij thans luidt: Motie De Kamer gehoord de beraadslaging constaterende dat de gemiddelde koopkracht van apothekersassistenten tussen 2015 en 2024 met minstens 8% is afgenomen; overwegende dat het verloop onder apothekersassistenten sterk is gestegen door de hogere werkdruk en de ontoereikende loonontwikkeling; verzoekt de regering ova-ruimte geoormerkt beschikbaar te stellen voor het inlopen van de achterstanden in koopkracht van apothekersassistenten en erop toe te zien dat deze beschikbare ruimte ook volledig wordt ingezet voor de arbeidsvoorwaardenontwikkeling van apothekersassistenten en gaat over tot de orde van de dag. Zij krijgt nr. 105 was nr. 104 (36600-XVI). Ik stel vast dat wij hier nu over kunnen stemmen. In stemming komt de nader gewijzigde motie-Bushoff/Dijk (36600-XVI nr. 105 was nr. 57). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en FVD voor deze nader gewijzigde motie hebben gestemd en de leden van de overige fracties ertegen zodat zij is verworpen. (Onrust op de publieke tribune.)De voorzitter: Ik schors de vergadering voor een ogenblik. De vergadering wordt enkele ogenblikken geschorst. De voorzitter: We gaan door met de stemmingen.