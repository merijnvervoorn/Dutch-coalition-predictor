8 Stemmingen moties Begroting VWS (onderdeel Sport en Bewegen) Aan de orde zijn de stemmingen over moties ingediend bij de behandeling van het wetsvoorstel Vaststelling van de begrotingsstaten van het Ministerie van Volksgezondheid Welzijn en Sport (XVI) voor het jaar 2015 te weten: - de motie-Van Nispen over schoolzwemmen voor ieder kind (34000-XVI nr. 9); - de motie-Van Nispen over een onderzoeksprogramma zwemvaardigheid (34000-XVI nr. 10); - de motie-Bruins Slot/Pia Dijkstra over vereenvoudigen van de regeling voor vrijwilligersvergoedingen (34000-XVI nr. 12); - de motie-Bruins Slot over onderzoek naar het verdwijnen van kleine sportverenigingen (34000-XVI nr. 13). (Zie wetgevingsoverleg van 27 oktober 2014.) De voorzitter: De motie-Bruins Slot (34000-XVI nr. 13) is in die zin gewijzigd dat zij thans luidt: Motie De Kamer gehoord de beraadslaging overwegende dat kleine sportverenigingen vaak hechte gemeenschappen zijn die een belangrijke rol spelen in de leefbaarheid van krimpregio's maar dat onbekend is wat deze bijdrage precies is; constaterende dat het aantal sportverenigingen in Nederland al jarenlang daalt maar dat het onduidelijk is in hoeverre het hierbij om kleine sportverenigingen gaat en welke gevolgen dit heeft voor de leefbaarheid van krimpregio's; constaterende dat hierin een rol weggelegd is zowel voor de minister van Volksgezondheid Welzijn en Sport als voor de minister van Binnenlandse Zaken en Koninkrijksrelaties; verzoekt de regering onderzoek uit te laten voeren naar het belang van sportverenigingen voor de leefbaarheid in krimpkernen en daarbij ook mee te nemen de oorzaak en de omvang van het verdwijnen van kleine sportverenigingen en de Kamer hierover voor de zomer van 2015 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 28 was nr. 13 (34000-XVI). Ik stel vast dat wij hier nu over kunnen stemmen.In stemming komt de motie-Van Nispen (34000-XVI nr. 9). De voorzitter: Ik constateer dat de aanwezige leden van de fracties van de PVV 50PLUS/Baay-Timmerman GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Nispen (34000-XVI nr. 10). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bruins Slot/Pia Dijkstra (34000XVI nr. 12). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Bruins Slot (34000XVI nr. 28 was nr. 13). De voorzitter: Ik constateer dat de aanwezige leden van de fracties van het CDA de ChristenUnie 50PLUS/Baay-Timmerman D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.