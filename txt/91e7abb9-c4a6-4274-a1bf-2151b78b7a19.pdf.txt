13 Stemmingen moties Zwangerschap en geboorte Aan de orde zijn de stemmingen over moties ingediend bij het VAO Zwangerschap en geboorte te weten: - de motie-Ploumen c.s. over met terugwerkende kracht tot 1 januari 2020 het max-maxtarief toepassen (32279 nr. 184); - de motie-Ploumen c.s. over een beter salaris en meer waardering voor kraamverzorgenden (32279 nr. 185); - de motie-Van den Berg c.s. over zorgverzekeraars stimuleren de max-maxtarieven voor geheel 2020 toe te passen (32279 nr. 186); - de motie-Jansen over het overleg tussen zorgverzekeraars en aanbieders over de problemen in de kraamzorg (32279 nr. 188); - de motie-Van Gerven over voorkomen van faillissementen van grote kraamzorgorganisaties (32279 nr. 189); - de motie-Van Gerven over ontwikkelen van een monitoringssysteem voor de geboortezorg (32279 nr. 190); - de motie-Regterschot/Bergkamp over aanbevelingen over duurzaam oplossen van problemen in de kraamzorgsector (32279 nr. 191). (Zie vergadering van heden.) In stemming komt de motie-Ploumen c.s. (32279 nr. 184). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ploumen c.s. (32279 nr. 185). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. De stemmen staken. Dat betekent dat we hoofdelijk gaan stemmen. De heer Kerstens? De heer Kerstens (PvdA): Wij zouden de motie graag willen aanhouden. De voorzitter: Op verzoek van mevrouw Ploumen stel ik voor haar motie (32279 nr. 185) aan te houden. Daartoe wordt besloten.In stemming komt de motie-Van den Berg c.s. (32279 nr. 186). De voorzitter: Ik constateer dat deze motie met algemene stemmen is aangenomen. In stemming komt de motie-Jansen (32279 nr. 188). De voorzitter: Ik constateer dat deze motie met algemene stemmen is aangenomen. In stemming komt de motie-Van Gerven (32279 nr. 189). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP en FvD voor deze motie hebben gestemd en de leden van de overige fracties ertegen zodat zij is verworpen. Meneer Jansen. De heer Jansen (PVV): Ik wil graag weten hoe het kabinet mijn aangenomen motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. De heer Jansen (PVV): Graag binnen twee weken voorzitter. De voorzitter: U moet niet altijd naar de heer Bosma luisteren meneer Jansen. In stemming komt de motie-Van Gerven (32279 nr. 190). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Regterschot/Bergkamp (32279 nr. 191). De voorzitter: Ik constateer dat deze motie met algemene stemmen is aangenomen.