112 Stemmingen Wet fiscaal kwalificatiebeleid rechtsvormen Stemmingen Wet fiscaal kwalificatiebeleid rechtsvormen Aan de orde zijn de stemmingen in verband met het wetsvoorstel Wijziging van de Wet op de vennootschapsbelasting 1969 en enige andere wetten tot codificatie en aanvulling van het fiscale kwalificatiebeleid inzake buitenlandse rechtsvormen en tot afschaffing van de zelfstandige belastingplicht van de open commanditaire vennootschap (Wet fiscaal kwalificatiebeleid rechtsvormen) (36425). (Zie vergadering van 25 oktober 2023.) In stemming komt het gewijzigde amendement-Omtzigt (stuk nr. 9 I). De voorzitter: Ik constateer dat de leden van de fracties van de SP BIJ1 Lid Omtzigt de ChristenUnie de SGP JA21 Groep Van Haga de PVV FVD en BBB voor dit gewijzigde amendement hebben gestemd en de leden van de fracties van GroenLinks Volt DENK Fractie Den Haan de PvdA de PvdD D66 de VVD en het CDA ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 9 voorkomende gewijzigde amendementen als verworpen kunnen worden beschouwd. In stemming komt het wetsvoorstel. De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA JA21 de PVV en BBB voor dit wetsvoorstel hebben gestemd en de leden van de fracties van Groep Van Haga en FVD ertegen zodat het is aangenomen. De fractie van de Partij voor de Dieren verzoekt om eerst te stemmen over de wet en de ingediende amendementen bij punt 48 (Wijziging van de Wet belastingen op milieugrondslag) alvorens te stemmen over de wet en de ingediende amendementen bij punt 42 (Wijziging van enkele belastingwetten Wet fiscale Klimaatmaatregelen glastuinbouw). Dat betekent dat we eerst gaan naar punt 48. Bij mij is dat op bladzijde 33.