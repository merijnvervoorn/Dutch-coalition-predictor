13 Stemmingen Wet studiefinanciering 2000 Aan de orde zijn de stemmingen in verband met het wetsvoorstel Wijziging van de Wet studiefinanciering 2000 in verband met het creÃ«ren van de mogelijkheid tot maximering van het gebruik van meeneembare studiefinanciering (33453) en over: - de motie-Mohandis/Duisenberg over aanvullende (machts)middelen (33453 nr. 9); - de motie-Bisschop/Rog over het stellen van redelijke eisen (33453 nr. 10). (Zie vergadering van 16 januari 2013.) De voorzitter: De motie-Mohandis/Duisenberg (33453 nr. 9) is in die zin gewijzigd dat zij thans luidt: Motie De Kamer gehoord de beraadslaging overwegende dat er nu al een fors openstaand bedrag aan niet te innen lening studiefinanciering is; constaterende dat er door het afschaffen van de drie-uitzes-eis meer ruimte komt voor buitenlandse studenten om een beroep te doen op de MNSF waarbij in sommige gevallen de lening studiefinanciering mogelijk moeilijker te innen valt; overwegende dat het wenselijk is dat er sprake is van (internationale) wet- en regelgeving en dat er effectieve middelen beschikbaar moeten zijn om de lening studiefinanciering terug te vorderen op in het buitenland woonachtige personen; verzoekt de regering in te zetten op het realiseren van aanvullende (machts)middelen en wet- en regelgeving wanneer deze tekort blijken te schieten eventueel binnen een Europees kader en de Kamer op de hoogte te brengen van op handen zijnde voornemens van de regering op het gebied van de terugvordering van de lening studiefinanciering en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 11 was nr. 9 (33453). De motie-Bisschop/Rog (33453 nr. 10) is in die zin gewijzigd dat zij thans luidt:Motie De Kamer gehoord de beraadslaging constaterende dat lidstaten door de uitspraak van het Hof van Justitie verplicht worden studiefinanciering te verstrekken aan studenten die nauwelijks een band hebben met deze lidstaat; overwegende dat de Staat bij het Hof terecht heeft aangevoerd dat de Europese verordening 492/2011 betreffende het vrije verkeer van werknemers sociale voordelen alleen betrekt op de migrerend werknemers en dat hun kinderen minder vergaande rechten hebben; overwegende dat lidstaten de vrijheid moeten hebben om redelijke eisen te stellen inzake de verbondenheid en integratie van de student die aanspraak wil maken op studiefinanciering; verzoekt de regering in Europees verband te pleiten voor verheldering dan wel aanpassing van verordening 492/2011 in eerste instantie door een inbreng bij de OJCS Raad van 13 februari 2013 in die zin dat lidstaten de vrijheid hebben om redelijke eisen te stellen aan kinderen van migrerend werknemers en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 12 was nr. 10 (33453). Ik stel vast dat wij nu over deze gewijzigde moties kunnen stemmen. In stemming komt het amendement-Beertema (stuk nr. 7 II en III). De voorzitter: Ik constateer dat de aanwezige leden van de fractie van de PVV voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 7 voorkomende amendement als verworpen kan worden beschouwd. In stemming komt het wetsvoorstel. De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor dit wetsvoorstel hebben gestemd en de aanwezige leden van de fractie van de PVV ertegen zodat het is aangenomen. In stemming komt de gewijzigde motie-Mohandis/Duisenberg (33453 nr. 11 was nr. 9). De voorzitter: Ik constateer dat de aanwezige leden van de fracties van de PVV de SGP de ChristenUnie de VVD 50PLUS D66GroenLinks de PvdA en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Bisschop/Rog (33453 nr. 12 was nr. 10). De voorzitter: Ik constateer dat deze gewijzigde motie met algemene stemmen is aangenomen. De heer Roemer (SP): Wij waren tegen de gewijzigde motie op stuk 33453 nr. 11 was nr. 9. De voorzitter: Bij deze motie de motie op stuk nr. 10 bent u voor. Deze is met algemene stemmen aangenomen. Bij de vorige motie heb ik het fout gezegd maar zij blijft aangenomen.