20 Stemming motie MIVD Aan de orde is de stemming over een aangehouden motie ingediend bij het VAO MIVD te weten: - de motie-Knops over geen enkele ruimte binnen de Defensieorganisatie om salafisme aan te hangen (29924 nr. 134). (Zie vergadering van 22 september 2015.) De voorzitter: De motie-Knops (29924 nr. 134) is in die zin gewijzigd dat zij thans luidt: Motie De Kamer gehoord de beraadslaging overwegende dat het salafisme een islamitische staat nastreeft die haaks staat op de uitgangspunten van onze democratische rechtsstaat; constaterende dat de AIVD heeft vastgesteld dat het onderscheid tussen salafisme en jihadisme vervaagt; overwegende dat de waarden van het salafisme onverenigbaar zijn met die van onze rechtsstaat en dus van de Nederlandse krijgsmacht zoals ieders gelijkheid voor de wet democratie gelijkwaardigheid van man en vrouw en godsdienstvrijheid; verzoekt de regering ervoor zorg te dragen dat er binnen de Defensieorganisatie geen enkele ruimte blijft om welke vorm van salafisme dan ook aan te hangen op straffe van ontslag en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 136 was nr. 134 (29924). Ik stel vast dat wij hier nu over kunnen stemmen. De heer Kuzu (Groep Kuzu/Öztürk): Voorzitter. Het zal de uitslag niet veranderen maar wij worden geacht op het vorige punt (34300-V) voor de gewijzigde motie-Wassenberg op stuk nr. ?? was nr. 36 te hebben gestemd. De voorzitter: Dat is opgenomen in de Handelingen en daarmee vastgelegd.In stemming komt de gewijzigde motie-Knops (29924 nr. 136 was nr. 134). De voorzitter: Ik constateer dat de aanwezige leden van de fracties van de PVV het CDA de SGP Houwers 50PLUS D66 en de PvdA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Knops (CDA): Nu mijn motie is aangenomen zou ik graag een brief van het kabinet krijgen waarin het uiteenzet hoe het deze motie gaat uitvoeren. De voorzitter: Ik zal het stenogram van dit gedeelte van de vergadering doorgeleiden naar het kabinet.