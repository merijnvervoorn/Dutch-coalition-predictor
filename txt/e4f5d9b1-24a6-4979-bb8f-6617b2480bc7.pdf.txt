14 Stemmingen moties Paardenhouderij Aan de orde zijn de stemmingen over moties ingediend bij het VAO Paardenhouderij te weten: - de motie-Ouwehand over een verbod op paardenmarkten (28286 nr. 783); - de motie-Ouwehand over het Landelijk Expertisecentrum Dierenwelzijn (28286 nr. 784); - de motie-Bashir/Ouwehand over een verbod op deelname van gecoupeerde dieren aan festiviteiten (28286 nr. 787); - de motie-Bashir over nadere onderbouwing van het predicaat "koninklijk" van de KVTH (28286 nr. 788); - de motie-Graus over het in ere herstellen van het Landelijk Expertisecentrum Dierenwelzijn (28286 nr. 789); - de motie-Graus over het afdoende borgen van het taakaccent dierenwelzijn (28286 nr. 790); - de motie-Graus/Helder over taakaccenthouders dierenwelzijn betrekken bij de werkgroep Forensische Diergeneeskunde (28286 nr. 792); - de motie-Graus/Helder over een verplichte meldcode bij het vermoeden van dierenmishandeling (28286 nr. 793); - de motie-Graus/Helder over een lesmodule Dierenmishandeling en huiselijk geweld (28286 nr. 794). (Zie vergadering van 26 januari 2015.) De voorzitter: Op verzoek van de heer Bashir stel ik voor zijn motie (28286 nr. 787) aan te houden. Op verzoek van de heer Graus stel ik voor zijn moties (28286 nrs. 789 790 792 793 en 794) aan te houden. Daartoe wordt besloten. De voorzitter: De motie-Ouwehand (28286 nr. 784) is in die zin gewijzigd dat zij thans luidt: Motie De Kamer gehoord de beraadslaging constaterende dat een paardenmishandelaar over een periode van meer dan een jaar tientallen paarden ernstig verwond heeft; constaterende dat het verband tussen deze mishandelingen is ontdekt door het Landelijk Expertisecentrum Dierenwelzijn; constaterende dat het Landelijk Expertisecentrum Dierenwelzijn per 1 januari 2015 is opgeheven en dat er hierdoor geen landelijke coördinatie meer is op het gebied opsporing van dierenleed;verzoekt de regering het Landelijk Expertisecentrum Dierenwelzijn opnieuw in het leven te roepen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 795 was nr. 784 (28286). Ik stel vast dat wij hier nu over kunnen stemmen. In stemming komt de motie-Ouwehand (28286 nr. 783). De voorzitter: Ik constateer dat de aanwezige leden van de fracties van GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Ouwehand (28286 nr. 795 was nr. 784). De voorzitter: Ik constateer dat de aanwezige leden van de fracties van de Groep Kuzu/Öztürk 50PLUS GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bashir (28286 nr. 788). De voorzitter: Ik constateer dat de aanwezige leden van de fracties van 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.