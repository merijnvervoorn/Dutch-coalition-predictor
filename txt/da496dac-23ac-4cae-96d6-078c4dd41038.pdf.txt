6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Wassenberg (28286 nr. 870) en over negen aangehouden moties van het lid Ouwehand en vijftien aangehouden moties van het lid Thieme. De moties zijn inmiddels op de stemmingslijst geplaatst. Voordat we gaan stemmen geef ik de heer Leenders het woord. De heer Leenders (PvdA): Voorzitter. Ik wil onder punt 13 de stemmingen over moties ingediend bij het onderdeel Landbouw en natuur van de begroting Economische Zaken motie 34550-XIII nr. 86 aanhouden. De voorzitter: Op verzoek van de heer Leenders stel ik voor zijn motie (34550-XIII nr. 86) aan te houden. Daartoe wordt besloten. Mevrouw Van Toorenburg (CDA): Voorzitter. Onder punt 5 de stemmingen over de moties ingediend bij het wetgevingsoverleg over het onderdeel Cultuur van de begroting OCW voor 2017 staat motie 34550-VIII stuk nr. 67. Samen met mevrouw Dik-Faber wil ik die graag aanhouden. Er is namelijk een amendement ingediend waarover we volgende week gaan stemmen. De voorzitter: Op verzoek van mevrouw Van Toorenburg stel ik voor haar motie (34550-VIII nr. 67) aan te houden. Daartoe wordt besloten.