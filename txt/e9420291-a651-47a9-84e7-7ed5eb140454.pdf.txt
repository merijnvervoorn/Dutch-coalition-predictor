14 Stemmingen moties Actieprogramma Langer Thuis Aan de orde zijn de stemmingen over moties ingediend bij het debat over het actieprogramma Langer Thuis te weten: - de motie-Ellemeet/Bergkamp over het in kaart brengen van de woon-zorgopgave (31765 nr. 439); - de motie-Bergkamp over een plan om de bekendheid van het mpt en het vpt te vergroten (31765 nr. 440); - de motie-Bergkamp/Segers over het actief verspreiden van alle kennis over de sociale infrastructuur (31765 nr. 441); - de motie-Hijink c.s. over prestatieafspraken met woningcorporaties en zorgaanbieders (31765 nr. 442); - de motie-Sazias over de Stimuleringsregeling Wonen en Zorg ook toegankelijk maken voor verbouwprojecten (31765 nr. 443); - de motie-Sazias over op maat gemaakte hulpmiddelen ter beschikking laten blijven van de cliënt (31765 nr. 444); - de motie-Segers/Laan-Geselschap over meer financierings- en handelingsruimte voor wooncoöperaties en sociale ondernemingen (31765 nr. 445); - de motie-Stoffer/Ellemeet over het stimuleren van lokale en regionale netwerken ouderenzorg (31765 nr. 446). (Zie vergadering van 25 september 2019.) De voorzitter: De motie-Sazias (31765 nr. 443) is in die zin gewijzigd dat zij thans luidt: Motie De Kamer gehoord de beraadslaging overwegende het grote tekort aan geschikte woningen met zorg voor ouderen; overwegende het feit dat de Stimuleringsregeling Wonen en Zorg vooral voor (nieuw)bouw en intensieve verbouw geldt; overwegende het feit dat veel voormalig verzorgingshuizen leegstaan maar makkelijk geschikt te maken zijn; overwegende het feit dat alles op alles moet worden gezet om de beschikbaarheid van geschikte woningen met zorg voor ouderen te vergroten; verzoekt de regering duidelijker te maken dat de Stimuleringsregeling Wonen en Zorg ook toegankelijk is voor verbouwprojecten en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 448 was nr. 443 (31765). De voorzitter: De motie-Sazias (31765 nr. 444) is in die zin gewijzigd dat zij thans is ondertekend door de leden Sazias en Bergkamp. Naar mij blijkt wordt de indiening ervan voldoende ondersteund. Zij krijgt nr. 449 was nr. 444 (31765). De voorzitter: De motie-Segers/Laan-Geselschap (31765 nr. 445) is in die zin gewijzigd dat zij thans luidt: Motie De Kamer gehoord de beraadslaging overwegende dat er een grote opgave ligt om te zorgen voor passende kleinschalige woonvormen voor alle groepen ouderen; van mening dat wooncoöperaties/sociale ondernemingen zoals Knarrenhof die willen zorgen voor kleinschalige woonvormen voor ouderen in verschillende inkomensklassen ondersteund moeten worden; overwegende dat dergelijke initiatieven van wooncoöperaties tegen verschillende belemmeringen aanlopen op het gebied van financierings- en handelingsruimte waaronder ook de criteria van de Stimuleringsregeling Wonen en Zorg; verzoekt de regering in overleg te treden met de Rijksdienst voor Ondernemend Nederland (uitvoerder van de stimuleringsregeling) en banken en waar relevant andere partijen en overheden om deze belemmeringen in de praktijk op korte termijn weg te nemen en te bezien hoe wooncoöperaties/sociale ondernemingen meer financierings- en handelingsruimte kunnen krijgen in de Stimuleringsregeling Wonen en Zorg en de Kamer hierover voor de begrotingsbehandeling VWS 2020 te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 450 was nr. 445 (31765). Ik stel vast dat wij nu over deze gewijzigde moties kunnen stemmen. In stemming komt de motie-Ellemeet/Bergkamp (31765 nr. 439).De voorzitter: Ik constateer dat deze motie met algemene stemmen is aangenomen. In stemming komt de motie-Bergkamp (31765 nr. 440). De voorzitter: Ik constateer dat de leden van de fracties van de PvdA GroenLinks vKA DENK 50PLUS D66 de VVD de SGP het CDA de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bergkamp/Segers (31765 nr. 441). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Hijink c.s. (31765 nr. 442). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Sazias (31765 nr. 448 was nr. 443). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Sazias/Bergkamp (31765 nr. 449 was nr. 444). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Segers/LaanGeselschap (31765 nr. 450 was nr. 445). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Stoffer/Ellemeet (31765 nr. 446). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 deVVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen.