6 Regeling van werkzaamheden De voorzitter: Aan de orde is een korte regeling van werkzaamheden. Ik stel voor toe te voegen aan de agenda van de Kamer: - het tweeminutendebat Behandelvoorbehoud EU-Kiesakte (CD 21/6) met als eerste spreker het lid Strolenberg van de VVD; - het tweeminutendebat Verdrag inzake luchtdiensten tussen het Koninkrijk der Nederlanden en de Republiek Chili (36070 nr. 3) met als eerste spreker het lid Van Raan van de Partij voor de Dieren; - het tweeminutendebat Nederlandse input publieke consultatie herziening emissienormen vrachtvervoer (22112 nr. 3434) met als eerste spreker het lid Koerhuis van de VVD; - het tweeminutendebat Herziening Richtlijn IndustriÃ«le Emissies en de Richtlijn Storten van Afvalstoffen (22112 nr. 3435) met als eerste spreker het lid Van Esch van de Partij voor de Dieren. Ik stel voor de volgende wetsvoorstellen toe te voegen aan de agenda van de Kamer: - Wijziging van de Wet op het financieel toezicht en de Wet op de economische delicten ter implementatie van Richtlijn (EU) 2019/2177 en ter uitvoering van Verordening (EU) 2019/2175 tot wijziging van diverse richtlijnen en verordeningen betreffende het Europees systeem voor financieel toezicht (Implementatiewet omnibusrichtlijn en -verordening ESFS-review) (36073); - Wijziging van de Gemeentewet in verband met differentiatie van parkeertarieven naar uitlaatemissies van een voertuig (35519). Ik deel aan de Kamer mee dat voor het interpellatiedebatWilders over de hoge inflatie en de compensatie daarvan de termijn voor toekenning is verlengd. Ik stel voor dinsdag 28 juni aanstaande ook te stemmen over de ingediende moties bij het notaoverleg Veteranen bij de initiatiefnota van het lid Van Nispen over Huizen van het Recht en bij het wetgevingsoverleg over de Raming van de Tweede Kamer voor het jaar 2023. Overeenkomstig de voorstellen van de voorzitter wordt besloten. De voorzitter: Hiermee is een einde gekomen aan deze korte regeling van werkzaamheden.