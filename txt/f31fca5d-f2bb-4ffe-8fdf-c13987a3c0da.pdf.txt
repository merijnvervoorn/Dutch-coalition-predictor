15 Stemmingen moties Wet verandering koppeling AOW-leeftijd Aan de orde zijn de stemmingen over moties ingediend bij de behandeling van het wetsvoorstel Wijziging van de Algemene Ouderdomswet en de Wet op de loonbelasting 1964 in verband met de verandering van de koppeling van de AOW- en pensioenrichtleeftijd aan de stijging van de levensverwachting (Wet verandering koppeling AOWleeftijd) te weten: - de motie-Van Kent over verlaging van de AOW-leeftijd naar 65 jaar (35520 nr. 8); - de motie-De Jong over stoppen van de verhoging van de AOW-leeftijd (35520 nr. 9). (Zie wetgevingsoverleg van 5 november 2020.) In stemming komt de motie-Van Kent (35520 nr. 8). De voorzitter: Ik constateer dat de leden van de fracties van de SP Krol 50PLUS Van Kooten-Arissen DENK de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Jong (35520 nr. 9). De voorzitter: Ik constateer dat de leden van de fracties van de SP Krol de PvdD 50PLUS Van Kooten-Arissen DENK de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen.