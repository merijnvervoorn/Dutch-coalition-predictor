97 Stemmingen moties Iran Stemmingen moties Iran Aan de orde zijn de stemmingen over moties ingediend bij het tweeminutendebat Iran te weten: - de motie-Ceder over op de geëigende manieren onderzoek doen naar de precieze rol van de lraanse Republikeinse Garde in de terreuraanval van 7 oktober (36410-V nr. 8); - de motie-Brekelmans c.s. over een oplossing zoeken voor de lacune opdat aanwijzing van de Iraanse Revolutionaire Garde als terreurorganisatie kan geschieden (36410-V nr. 9); - de motie-Sjoerdsma over de autoriteiten in Qatar oproepen om individuen uit de top van Hamas te arresteren en uit te leveren (36410-V nr. 10); - de motie-Sjoerdsma over de revolutie van miljoenen dappere Iraniërs voor een vrije democratische samenleving blijvend steunen (36410-V nr. 11). (Zie vergadering van heden.) De voorzitter: Meneer Sjoerdsma. De heer Sjoerdsma (D66): Voorzitter ik had tijdens het debat de motie op stuk nr. 10 ingetrokken. Ik snap dat dat in de hectiek niet is gebeurd maar dat wil ik graag alsnog doen. De voorzitter: Ja dank u zeer. De motie op stuk nr. 10 van de heer Sjoerdsma over Qatar wordt ingetrokken. Ik kan me dat nog herinneren. Er komt een amendement. Zoiets was het hè? Aangezien de motie-Sjoerdsma (36410-V nr. 10) is ingetrokken maakt zij geen onderwerp van behandeling meer uit. In stemming komt de motie-Ceder (36410-V nr. 8). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA JA21 Groep Van Haga de PVV en BBB voor deze motie hebben gestemd en de leden van de fracties van BIJ1 en FVD ertegen zodat zij is aangenomen. Ik weet het weer. Uw collega zou een motie indienen. Dat was het. Mevrouw Piri zou dat doen. Ja ik heb 'm weer. In stemming komt de motie-Brekelmans c.s. (36410-V nr. 9). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA dePvdD D66 Lid Omtzigt de ChristenUnie de VVD de SGP het CDA JA21 Groep Van Haga de PVV en BBB voor deze motie hebben gestemd en de leden van de fracties van BIJ1 en FVD ertegen zodat zij is aangenomen. In stemming komt de motie-Sjoerdsma (36410-V nr. 11). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA JA21 de PVV en BBB voor deze motie hebben gestemd en de leden van de fracties van Groep Van Haga en FVD ertegen zodat zij is aangenomen.