8 Regeling van werkzaamheden (stemmingen) Voorzitter: Bergkamp De voorzitter: Aan de orde zijn de stemmingen. Ik geef als eerste het woord aan de heer Omtzigt. De heer Omtzigt (Lid Omtzigt): Voorzitter. Ik zou graag de motie op stuk nr. 81 (35927) over voor belasting- en toeslagenzaken geen gebruik meer maken van de huidige landsadvocaat Pels Rijcken willen aanhouden. Ik had beloofd een korte wijziging door te voeren maar dat is niet gelukt. Dus dat zal ik later doen en dan zal ik de motie dinsdag in stemming laten brengen. De voorzitter: Ok√© dank u wel. De heer Omtzigt (Lid Omtzigt): En de regering zei dat ze een brief zou sturen over de motie op stuk nr. 79 maar die heb ik niet gezien. Die motie handhaaf ik dus wel. De voorzitter: Ja. Helder dank u wel meneer Omtzigt. Op verzoek van de heer Omtzigt stel ik voor zijn motie (35927 nr. 81) aan te houden. Daartoe wordt besloten. De voorzitter: De heer Hammelburg van D66. De heer Hammelburg (D66): Voorzitter die brief is zij het wat laat wel binnengekomen en er staat een bepaalde uitleg in over die motie. Dus misschien is het goed dat de heer Omtzigt die brief nog even tot zich neemt. De voorzitter: Meneer Omtzigt wilt u de motie dan aanhouden? Nee? Dan gaan we starten met de stemmingen onder punt 1 van de stemmingslijst.