25 Regeling van werkzaamheden De voorzitter: Dan is nu aan de orde de regeling van werkzaamheden. Op verzoek van het lid Van Nispen stel ik voor de volgende door hem ingediende motie opnieuw aan te houden: 28844 nr. 212. Ik stel voor toe te voegen aan de agenda van de Kamer: - het VAO Handelsbetrekkingen Afrika met als eerste spreker de heer Van den Nieuwenhuijzen namens GroenLinks. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Kuiken namens de PvdA. Mevrouw Kuiken (PvdA): Voorzitter. Ik wilde een debat aanvragen over het feit dat het OM wederom heeft geblunderd met foto's van een kroongetuige. Echter gelet op de snelheid wil ik het graag behandelen bij de begroting van Justitie en Veiligheid en trek ik dit verzoek in. De voorzitter: Nou dat is prima. Morgen is de begrotingsbehandeling. Uw volgende verzoek. Mevrouw Kuiken (PvdA): Dat doe ik als voorzitter van de commissie voor Landbouw Natuur en Voedselkwaliteit. Het verzoek is om op 1 december te stemmen over de Wijziging van de Wet verbod pelsdierhouderij in verband met een vervroegde beëindiging van de pelsdierhouderij. Het gaat om Kamerstuk 35633. De voorzitter: Even kijken ... Mevrouw Kuiken (PvdA): Het moet even precies meneer Wilders! De voorzitter: Ja. Dank u wel. Dan ga ik naar de heer Veldman ook als voorzitter maar dan van de commissie voor Europese Zaken. En dan de heer Stoffer tussendoor begreep ik. De heer Veldman. Het kan ook daar bij de interruptiemicrofoons.De heer Veldman (VVD): Voorzitter. Namens de vaste Kamercommissie voor Europese Zaken zou ik willen vragen om stemmingen in de week van 3 december waarschijnlijk op 3 december omdat het wetgevingsoverleg over de tijdelijke brexitwet ergens begin volgende week is. Als we die week tijdig stemmen kan ook de senaat zich er nog tijdig over buigen. De voorzitter: Ook daar gaan we rekening mee houden. Even snel de heer Stoffer. De heer Stoffer (SGP): Voorzitter. Aanstaande donderdag is er een AO in verband met de formele Raad Werkgelegenheid en Sociaal Beleid op 3 december. Mijn vraag is om deze week een VAO in te plannen zodat we daar volgende week dinsdag over kunnen stemmen. De voorzitter: Als daar geen bezwaar tegen is dan gaan we dat gewoon plannen. De heer Graus. Waar is de heer Graus mevrouw Agema? Of gaat u? Ja? Dat is prima als u weet waar het over gaat. Dan wordt het heel kort als het niet de woordvoerder is. Dat scheelt! Mevrouw Agema (PVV): Dank u wel voorzitter. Ik wil graag een debat aanvragen namens mijn collega Graus met de ministers van Financiën en van Infrastructuur en Waterstaat over de verklaring van de Franse minister van Transport inzake Air France-KLM. Ik heb de berichten ook bij me maar die waren in het Frans en daar ben ik niet al te goed in. De voorzitter: Dat kan de heer Graus heel goed! De heer Futselaar. De heer Futselaar (SP): Steun van de SP. Mevrouw Kuik (CDA): Geen steun. De voorzitter: Mevrouw Tellegen namens de VVD. De middelste microfoon is nog schoon. Mevrouw Tellegen (VVD): Geen steun. Er is al een AO Staatsdeelnemingen gepland en daar zouden we dit beter bij kunnen betrekken.Mevrouw Bergkamp (D66): Voorzitter. Geen steun. Er is een AO en daar willen we het graag bij betrekken. De heer Öztürk (DENK): Steun. Mevrouw Dik-Faber (ChristenUnie): Geen steun voor het verzoek. Mevrouw Buitenweg (GroenLinks): Ik sluit me aan bij mevrouw Tellegen. Geen steun. Mevrouw Ploumen (PvdA): Geen steun maar betrekken bij het AO Staatsdeelnemingen. Mevrouw Van Brenk (50PLUS): Voorzitter steun. Mevrouw Van Esch (PvdD): Steun voorzitter. De voorzitter: Dan heeft de heer Graus geen meerderheid. Mevrouw Agema (PVV): Nee maar zet het maar op de lijst met de nooit meer te behandelen dertigledendebatten. De voorzitter: Dan voegen we dit debat toe aan de lijst van dertigledendebatten. Die is behoorlijk opgeschoond hoor! Het gaat goed. Dan ga ik naar de heer Van Gerven. Die is er niet. De heer Futselaar namens de SP. Een VAO? De heer Futselaar (SP): Voorzitter. Het is slecht gesteld met de discipline in fracties zo te zien. De voorzitter: Nee het gaat niet goed. De heer Futselaar (SP): Namens de heer Van Gerven zou ik graag een vooraankondiging willen doen van een VAO over de EU-Gezondheidsraad op 2 december 2020 te houden donderdag met stemmingen op 1 december. De voorzitter: Heeft iemand daar bezwaar tegen? Nee? Dan gaan we dat plannen.De heer Van Meenen namens D66 en ook namens de commissie Justitie en Veiligheid. De heer Van Meenen (D66): Zo is het voorzitter. Vanavond is het notaoverleg over regelingen ten aanzien van de tijdelijke covidwet. Ik zou willen vragen of we aanstaande donderdag over de moties kunnen stemmen. De voorzitter: Goed dan gaan we daar ook rekening mee houden. Tot slot de heer Wilders namens de PVV. U heeft gezien hoe kort iedereen het houdt. De heer Wilders (PVV): Ik niet voorzitter. De voorzitter: Dat dacht ik al. De heer Wilders (PVV): Want ik stond net wat pers te woord bij de patatbalie en naast mij stond de minister van Volksgezondheid uitgebreid — we kunnen het allemaal bij het ANP zien — de pers te woord over het feit dat er niet alleen geen versoepelingen komen maar dat er aanscherpingen kunnen komen op het coronabeleid en dat de schoolvakanties misschien worden uitgesteld. Weet u ik kan tegen veel maar ik kan er niet tegen als bewindslieden de pers te woord staan en wij het hier niet weten en er niet over kunnen debatteren. Dus als het niet deze week kan dan wil ik volgende week een debat over corona en niet wachten tot ergens 8 december als ze een persconferentie houden want dan had-ie z'n mond moeten houden net tegen de pers! Als hij tegen de pers praat dan ook hier. Mevrouw Ploumen (PvdA): Voorzitter. Van harte steun temeer daar we gewoon afgesproken hebben dat we om de twee weken debatteren en dat verder uitstel gewoon niet aan de orde is ook als je kijkt naar de cijfers die aldus de minister niet voldoende dalen. Alle reden dus om elkaar te spreken. De heer Futselaar (SP): Steun voor het debat voorzitter. Dat het kabinet de pers eerder informeert dan de Kamer is helaas een structureel probleem en een oorzaak van grote ergernis. De heer Öztürk (DENK): Voorzitter. Het kan niet zo zijn dat wij via onze iPad of telefoon geïnformeerd worden ín de Kamer terwijl de minister hierbuiten aan de media verantwoording aflegt of in ieder geval informatie geeft. De heer Wilders zegt terecht: hier is de plek hier moet hij komen dus volgende week een debat met de Kamer.De voorzitter: Deze twee microfoons zijn schoon dus jullie kunnen gewoon daar gaan staan. Eerst mevrouw Tellegen dan mevrouw Bergkamp en dan mevrouw Kuik. Mevrouw Tellegen (VVD): Mevrouw Bergkamp hecht heel erg aan die middenmicrofoon. Ik begrijp de ergernis van de heer Wilders maar ik hecht er ook aan dat we de eerstvolgende formele persconferentie afwachten. Mijn voorkeur gaat dus uit naar een debat maar wel in de week van 8 december. De heer Wilders (PVV): Maar dat was zojuist de persconferentie! De voorzitter: Dus geen steun voor een debat op korte termijn. Mevrouw Bergkamp (D66): Voorzitter. Ik vind het een lastige want wij hebben volgens mij afgesproken dat we een debat hebben als er een persconferentie is. Dat lijkt mij ook wel goed want dan hebben we ook een brief waar we het over kunnen hebben. Daar komt nog bij dat volgende week de begroting van VWS is dus dat het voor VWS sowieso een hele drukke week is. Onze voorkeur zou dus uitgaan naar de week van 8 december. We willen er ook niet voor gaan liggen maar dat lijkt ons eerlijk gezegd het meest logische. De voorzitter: "Er niet voor liggen" kennen wij niet. Bent u voor of tegen? Mevrouw Bergkamp (D66): Daarom kies ik altijd de middenmicrofoon voorzitter. De voorzitter: Maar dat kan hier niet dus: steun of geen steun? Mevrouw Bergkamp (D66): Als u mij dwingt om een keuze te maken dan heeft 8 december onze voorkeur en niet het voorstel van de heer Wilders. De voorzitter: Dus geen steun. Mevrouw Bergkamp (D66): Ook in verband met de begroting van VWS. Dat lijkt ons het meest logische. Mevrouw Kuik (CDA): Voorzitter. Volgende week de begrotingsbehandeling VWS en na de persconferentie op 8 december het debat inplannen.De voorzitter: Ik ga naar mevrouw Van Brenk dan naar mevrouw Buitenweg en dan naar de heer Stoffer. Mevrouw Van Brenk (50PLUS): Voorzitter. Ik geloof dat het heel lastig is om afspraken te maken en je aan afspraken te houden. Volgens mij zouden we iedere veertien dagen een overleg hebben. Daar hechten wij aan. De voorzitter: Dus? Mevrouw Van Brenk (50PLUS): Dus steun ik de heer Wilders. De voorzitter: Oké. Mevrouw Buitenweg de middelste microfoon is schoon. En dan de heer Stoffer. Mevrouw Buitenweg (GroenLinks): Dank u wel mevrouw de voorzitter. Mijn fractie wil het graag volgende week ook betrekken bij de begrotingsbehandeling. Ik weet niet of er een systeem is om extra tijd te krijgen boven op de normale begrotingstijd maar we denken dat dat de snelste manier is. Dus geen steun voor ook nog een coronadebat in die week. De voorzitter: Oké. De heer Stoffer namens de SGP en dan mevrouw DikFaber. De heer Stoffer (SGP): Voorzitter. Als ik het juist hoor is de persconferentie zojuist geweest. Het debat moet dus daarop volgen. Dus steun. Mevrouw Dik-Faber (ChristenUnie): Voorzitter. Mijn fractie zegt ook: er is een persconferentie in de week van 8 december; dan willen we het debat voeren. Er is ook al aangegeven dat volgende week de begroting van VWS is. Dat vindt mijn fractie ook belangrijk. Daarbij komen heel veel punten aan de orde. Het is aan elke fractie om daar een afweging in te maken. Desgewenst kan een fractie altijd volgende week corona aan de orde stellen bij de begroting. Mevrouw Van Esch (PvdD): Voorzitter. Ik sluit me aan bij de woorden van GroenLinks. Laten we het gewoon volgende week betrekken bij de begroting van VWS. Dus geen steun voor dit verzoek. De voorzitter: Meneer Wilders.De heer Wilders (PVV): Nou ja voorzitter weet u: de persconferentie was hier net. We hoeven dus niet te wachten op de persconferentie; die was net hiervoor. Ik stond ernaast. U kunt het allemaal lezen bij het ANP in De Telegraaf en in het AD. Ik wil dus het debat voeren met de minister-president niet bij de begroting maar met de minister-president. Als daar geen meerderheid voor is dan wil ik voor morgen 12.00 uur — want als er geen bevredigend antwoord komt sta ik hier dan weer met hetzelfde verzoek — een brief van de ministerpresident en de minister van Volksgezondheid. Daarin moet staan a. waarom ze wel tegen de pers praten vandaag — nogmaals hij stond daar — b. of ze als ze geen debat willen tot die tijd ophouden met tegen de pers praten en c. dat ze alles wat in de pers staat al die overwegingen die we nu in de krant lezen ook in een brief naar de Kamer sturen. Ik wil morgen voor 11.00 uur die drie punten in een brief. Als dat niet voldoende is sta ik hier weer en ga ik net zo lang door met het vragen van stemmingen tot we dat debat hebben. De voorzitter: Ik stel voor het stenogram van dit deel van de vergadering door te geleiden naar het kabinet. Dank u wel. Daarmee zijn we aan het einde gekomen van de regeling van werkzaamheden. De vergadering wordt enkele ogenblikken geschorst. Voorzitter: Martin Bosma