4 Toelating lid Europees Parlement en beëdiging nieuwe leden Aan de orde is de toelating van mevrouw H.C. Rinzema als lid van het Europees Parlement en de beëdiging van de heer Bevers (VVD) de heer Bontenbal (CDA) mevrouw Van der Graaf (ChristenUnie) de heer Haverkort (VVD) de heer Rahimi (VVD) de heer Verkuijlen (VVD) de heer Van Weyenberg (D66) en de heer Warmerdam (D66). De voorzitter: Aan de orde is de toelating van een lid van het Europees Parlement. Ik geef het woord aan mevrouw Leijten voor het uitbrengen van verslag namens de commissie voor het onderzoek van de Geloofsbrieven. Zij heeft het heel druk gehad want we hebben straks ook nog acht beëdigingen van Kamerleden. Het woord is aan mevrouw Leijten. Mevrouw Leijten: Voorzitter. De commissie voor het onderzoek van de Geloofsbrieven kijkt of iemand het Nederlanderschap heeft en toegelaten kan worden tot de Tweede Kamer óf tot het Europees Parlement namens de Tweede Kamer. Daarover gaat de eerste verklaring. De commissie voor het onderzoek van de Geloofsbrieven heeft de stukken onderzocht die betrekking hebben op mevrouw H.C. Rinzema te 's-Gravenhage. De commissie is tot de conclusie gekomen dat zij terecht benoemd is verklaard tot lid van het Europees Parlement. De commissie stelt vast dat zij op grond van nationale bepalingen tot lid van het Europees Parlement kan worden toegelaten. De commissie stelt voor dit te berichten aan de Voorzitter van het Europees Parlement en aan de benoemde. Tot slot stelt de commissie voor het volledige rapport in de Handelingen op te nemen. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Dan geef ik opnieuw het woord aan mevrouw Leijten voor het uitbrengen van verslag ook weer namens de commissie voor het onderzoek van de Geloofsbrieven. Mevrouw Leijten: Voorzitter. Op het moment dat er mensen worden benoemd in het kabinet die Tweede Kamerlid waren dan moeten die natuurlijk vervangen worden. Het is een eervolle taak voor de commissie voor het onderzoek van de Geloofsbrieven om te kijken naar nieuwe collega's. Er moet mij van het hart dat ik wel een beetje moest grinniken bij één lid waarvoor we in een jaar voor de derde keer hebben vastgesteld dathij Nederlander is. Hij heeft voor de derde keer binnen een jaar een uittreksel gevraagd. Maar de heer Bontenbal hebben we opnieuw goedgekeurd. Voorzitter. Nu de officiële tekst. De commissie voor het onderzoek van de Geloofsbrieven heeft de stukken onderzocht die betrekking hebben op: - de benoeming van de heer H. Bevers te Leeuwarden in de vaste vacature die is ontstaan door het ontslag van mevrouw A. de Vries; - de benoeming van de heer H. Bontenbal te Rotterdam in de vaste vacature die is ontstaan door het ontslag van de heer W.P. Hoekstra; - de benoeming van mevrouw S.J.F. van der Graaf te Groningen in de vaste vacature die is ontstaan door het ontslag van mevrouw C.J. Schouten; - de benoeming van de heer E.A. Haverkort te Eefde in de vaste vacature die is ontstaan door het ontslag van de heer M.G.J. Harbers; - de benoeming van de heer H. Rahimi te Weesp in de vaste vacature die is ontstaan door het ontslag van de heer B. van 't Wout; - de benoeming van mevrouw F. Sahla te 's-Gravenhage in de vaste vacature die is ontstaan door het ontslag van de heer R.A. Jetten; - de benoeming van de heer R. Verkuijlen te Hilversum in de vaste vacature die is ontstaan door het ontslag van de heer M. Rutte; - de benoeming van de heer S.P.R.A. van Weyenberg te 's-Gravenhage in de vaste vacature die is ontstaan door het ontslag van mevrouw S.A.M. Kaag; - de benoeming van de heer S. Warmerdam te Amsterdam voor de resterende periode van het tijdelijk ontslag van de heer R. Raemakers. De commissie is tot de conclusie gekomen dat de benoemde leden terecht benoemd zijn verklaard tot lid van de Tweede Kamer der Staten-Generaal. De commissie stelt u daarom voor hen toe te laten als lid van de Kamer. Hiertoe dienen zij wel eerst de eden of verklaringen en beloften zoals zijn voorgeschreven bij de Wet beëdiging ministers en leden Staten-Generaal af te leggen. Mevrouw Sahla vervulde eerder een tijdelijke vacature en is per heden vast Kamerlid. Zij hoeft niet opnieuw beëdigd te worden. De commissie stelt u tot slot voor om de Kamer het volledige rapport in de Handelingen te laten opnemen. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Aan de orde is nu de beëdiging van acht nieuwe collega's. Dat doen we in twee groepen. In verband met de coronamaatregelen hebben we ervoor gekozen om de felicitaties na afloop van de eerste groep van vier wel in deze zaal tedoen. Ik wil de leden vragen om de 15 meter daarbij in acht te nemen. Ik verzoek de leden en de overige aanwezigen in de zaal voor zover mogelijk te gaan staan. De benoemde leden zijn in het gebouw der Kamer aanwezig om de voorgeschreven eden of verklaringen en beloften af te leggen. Ik verzoek de Griffier hen binnen te leiden. (De heer Bevers de heer Bontenbal mevrouw Van der Graaf en de heer Haverkort worden binnengeleid door de Griffier.) De voorzitter: De volgorde is alfabetisch bepaald als u zich dat afvraagt. De door u af te leggen eden of verklaringen en beloften luiden als volgt: "Ik zweer of verklaar dat ik om tot lid van de Staten-Generaal te worden benoemd rechtstreeks noch middellijk onder welke naam of welk voorwendsel ook enige gift of gunst heb gegeven of beloofd. Ik zweer of verklaar en beloof dat ik om iets in dit ambt te doen of te laten rechtstreeks noch middellijk enig geschenk of enige belofte heb aangenomen of zal aannemen. Ik zweer of beloof trouw aan de Koning aan het Statuut voor het Koninkrijk en aan de Grondwet. Ik zweer of beloof dat ik de plichten die mijn ambt mij oplegt getrouw zal vervullen." De heer Bevers (VVD): Zo waarlijk helpe mij God almachtig. De heer Bontenbal (CDA): Zo waarlijk helpe mij God almachtig. Mevrouw Van der Graaf (ChristenUnie): Zo waarlijk helpe mij God almachtig. De heer Haverkort (VVD): Dat verklaar en beloof ik. De voorzitter: Dank u wel. Dan wil ik u feliciteren met uw lidmaatschap van de Tweede Kamer. Heel veel succes. Het is een bijzondere dag ook vandaag. Er kijken heel veel mensen. Ik wens u een hele fijne dag. Ik schors voor een enkel moment zodat u de felicitaties van uw collega's in ontvangst kunt nemen. De vergadering wordt enkele ogenblikken geschorst. De voorzitter: Ik verzoek de leden en de mensen op de publieke tribune voor zover mogelijk weer te gaan staan want we hebbennog vier collega's te beëdigen. Collega's als ik iets meer stilte mag? We gaan vier collega's beëdigen. Ik dank u wel. De benoemde leden zijn in het gebouw der Kamer aanwezig om de voorgeschreven eden of verklaringen en beloften af te leggen. Ik verzoek de Griffier hen binnen te leiden. (De heer Rahimi de heer Verkuijlen de heer Van Weyenberg en de heer Warmerdam worden binnengeleid door de Griffier.) De voorzitter: De door u af te leggen eden of verklaringen en beloften luiden als volgt: "Ik zweer of verklaar dat ik om tot lid van de Staten-Generaal te worden benoemd rechtstreeks noch middellijk onder welke naam of welk voorwendsel ook enige gift of gunst heb gegeven of beloofd. Ik zweer of verklaar en beloof dat ik om iets in dit ambt te doen of te laten rechtstreeks noch middellijk enig geschenk of enige belofte heb aangenomen of zal aannemen. Ik zweer of beloof trouw aan de Koning aan het Statuut voor het Koninkrijk en aan de Grondwet. Ik zweer of beloof dat ik de plichten die mijn ambt mij oplegt getrouw zal vervullen." De heer Rahimi (VVD): Dat verklaar en beloof ik. De heer Verkuijlen (VVD): Dat verklaar en beloof ik. De heer Warmerdam (D66): Dat verklaar en beloof ik. De heer Van Weyenberg (D66): Dat verklaar en beloof ik. De voorzitter: Dank u wel. Dan wil ik u feliciteren met het Kamerlidmaatschap. Ik wens u heel veel succes. Ik schors de vergadering voor een enkel moment zodat u de felicitaties in ontvangst kan nemen. Daarbij roep ik de leden weer op tot 15 meter en het vermijden van aanrakingen. De vergadering wordt enkele ogenblikken geschorst.