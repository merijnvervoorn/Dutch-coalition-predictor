23 Stemmingen moties "Wmo 2015 in betere banen" Aan de orde zijn de stemmingen over moties ingediend bij het debat over de initiatiefnota van het lid Leijten "Wmo 2015 in betere banen" te weten: - de motie-Bergkamp over onderzoek naar samenhang van de verschillende zorgwetten (34192 nr. 4); - de motie-Siderius over onderzoek naar het uitbreiden van het gemeentelijk basispakket van de Wet publieke gezondheid (34192 nr. 5); - de motie-Siderius over de besteding van de 9 miljard aan heffingskortingen Wlz-premie (34192 nr. 6). (Zie notaoverleg van 2 maart 2016.) De voorzitter: De motie-Bergkamp (34192 nr. 4) is in die zin gewijzigd dat zij thans is ondertekend door de leden Bergkamp en Otwin van Dijk en luidt: Motie De Kamer gehoord de beraadslaging van mening dat de verschillende wetten nog te veel naast elkaar bestaan in plaats van integraal bij te dragen aan betere zorg en ondersteuning; van mening dat voor cliënten de diverse loketten niet altijd "logisch" overkomen; verzoekt de regering onderzoek te laten uitvoeren door de Raad voor het openbaar bestuur om te onderzoeken in hoeverre en op welke punten er meer samenhang kan komen tussen de Wet maatschappelijke ondersteuning 2015 de Jeugdwet en de Wet publieke gezondheid vanuit het oogpunt van cliënten en gemeenten kijkend naar de doelen van de diverse wetten en dit advies mee te nemen bij de evaluatie van wetgeving in 2017 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 7 was nr. 4 (34192). Ik stel vast dat wij hier nu over kunnen stemmen. In stemming komt de gewijzigde motie-Bergkamp/Otwin van Dijk (34192 nr. 7 was nr. 4).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Houwers de Groep Kuzu/Öztürk Klein de SGP de ChristenUnie het CDA en de Groep Bontes/Van Klaveren voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Siderius (34192 nr. 5). De voorzitter: Ik constateer dat de aanwezige leden van de fracties van de SP de PvdD 50PLUS en de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Siderius (34192 nr. 6). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk en Klein voor deze motie hebben gestemd en de aanwezige leden van de overige fracties ertegen zodat zij is verworpen.