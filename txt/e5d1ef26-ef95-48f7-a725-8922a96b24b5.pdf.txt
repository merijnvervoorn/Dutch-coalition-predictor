3 Beëdiging lid Tweede Kamer De voorzitter: Ik geef het woord aan mevrouw Neppérus tot het uitbrengen van verslag namens de commissie voor het onderzoek van de geloofsbrieven. Mevrouw Neppérus voorzitter der commissie: De commissie voor het onderzoek van de geloofsbrieven heeft de stukken onderzocht die betrekking hebben op S. Günal-Gezer te Uden D. Hoogland te Rotterdam J. Houwers te Winterswijk Woold R.E. van der Linde te Rotterdam S. Öztürk te Herten S.C.C.M. Potters te Waalwijk G.S.I.A. Tanamal te Amersfoort J. Taverne te Amstelveen A. de Vries te Leeuwarden en R. Vuijk te Delft. De commissie is eenstemmig tot de conclusie gekomen dat zij terecht benoemd zijn verklaard tot lid van de Tweede Kamer der Staten-Generaal. De commissie stelt u daarom voor om hen toe te laten als lid van de Kamer. Daartoe dienen zij wel eerst de eden of de verklaringen en de beloften af te leggen zoals die zijn voorgeschreven bij de wet van 27 februari 1992 Staatsblad nr. 120. De commissie verzoekt u tot slot de Kamer voor te stellen het volledige rapport in de Handelingen op te nemen. De voorzitter: Ik dank namens de Kamer de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) 1 De voorzitter: Mevrouw Günal-Gezer de heer Hoogland de heer Houwers de heer Van der Linde de heer Öztürk de heer Potters mevrouw Tanamal de heer Taverne mevrouw De Vries en de heer Vuijk zijn in het gebouw der Kamer aanwezig. Ik verzoek de griffier hen binnen te leiden. Nadat mevrouw Günal-Gezer de heer Hoogland de heer Houwers de heer Van der Linde de heer Öztürk de heer Potters mevrouw Tanamal de heer Taverne mevrouw De Vries en de heer Vuijk door de griffier zijn binnengeleid leggen zij in handen van de voorzitter de bij de wet voorgeschreven verklaringen en beloften af. De voorzitter: Ik wens u allen van harte geluk met het lidmaatschap van deze Kamer. Ik mag u als eerste feliciteren. Ik doe dat vanaf deze positie. Daarna zal ik de vergadering voor enige ogenblikken schorsen zodat de overige collega’s u ook kunnen feliciteren. De vergadering wordt enkele ogenblikken geschorst.