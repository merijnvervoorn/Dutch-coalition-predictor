83 Stemmingen moties Integratieonderwerpen Aan de orde zijn de stemmingen over moties ingediend bij het VAO Integratieonderwerpen te weten: - de motie-Potters/Karabulut over integratie niet afhankelijk maken van landen van herkomst (32824 nr. 96); - de motie-De Graaf over het plan om samen met Turkse organisaties taalcursussen voor imams te realiseren (32824 nr. 97); - de motie-De Graaf/Wilders over de-islamisering als doelstelling van beleid (32824 nr. 98); - de motie-Kuzu over het acceptatiegehalte jegens Nederlanders met een migrantenachtergrond (32824 nr. 99); - de motie-Karabulut/Potters over onderzoek naar de TRSO's in Nederland (32824 nr. 100). (Zie vergadering van heden.) De voorzitter: De motie-Potters/Karabulut (32824 nr. 96) is in die zin gewijzigd dat zij thans luidt: Motie De Kamer gehoord de beraadslaging constaterende dat de minister van Sociale Zaken en Werkgelegenheid in zijn brief van 3 juni 2015 aangeeft met onder andere een verwijzing naar de Duitse benadering dat hij met Diyanet de mogelijkheden wil bekijken om cursussen Nederlands aan te bieden aan imams die vanuit Turkije worden uitgezonden naar Nederland; constaterende dat de regering in overleg is met de Marokkaanse regering teneinde de integratie van Marokkaanse Nederlanders te bevorderen; overwegende dat dit kan leiden tot ongewenste beïnvloeding en segregatie; overwegende dat het vreemd is om imams in het licht van inburgering anders te behandelen dan andere Turkse onderdanen en dit ook niet strookt met het principe van scheiding van Kerk en Staat; overwegende dat Diyanet een organisatie is die vooral gericht is op het versterken van de band met Turkije bij Turken in het buitenland; verzoekt de regering geen cursussen Nederlands aan te bieden of te financieren specifiek voor imams die vanuit Turkije of Marokko worden uitgezonden naar Nederland de samenwerking met Diyanet hierin te staken en zich niet afhankelijk te maken van de landen van herkomst voor de integratieen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 102 was nr. 96 (32824). De voorzitter: De motie-Karabulut/Potters (32824 nr. 100) is in die zin gewijzigd dat zij thans luidt: Motie De Kamer gehoord de beraadslaging overwegende het voornemen van de minister van Sociale Zaken en Werkgelegenheid om geen vervolgonderzoek in te stellen naar de Turkse organisaties en stromingen (TRSO's) in Nederland; constaterende dat de aansturing en financiële stromen van deze organisaties soms onduidelijk zijn en hier sprake is van parallelle samenlevingen; verzoekt de regering om vervolgonderzoek in te stellen naar de (buitenlandse) aansturing en de invloed op het integratieproces van de TRSO's in Nederland en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 103 was nr. 100 (32824). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Potters/Karabulut (32824 nr. 102 was nr. 96). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Klein Houwers Van Vliet 50PLUS de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-De Graaf (32824 nr. 97). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de SGP 50PLUS de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Graaf/Wilders (32824 nr. 98).De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kuzu (32824 nr. 99). De voorzitter: Ik constateer dat de aanwezige leden van de fracties van de Groep Kuzu/Öztürk 50PLUS en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Karabulut/Potters (32824 nr. 103 was nr. 100). De voorzitter: Ik constateer dat de aanwezige leden van de fracties van de PVV de ChristenUnie de SGP de VVD Klein Houwers Van Vliet en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Jan Vos (PvdA): De fractie van de PvdA wil geacht worden voor de motieVan Veldhoven c.s. (33529 nr. 177) te hebben gestemd. De voorzitter: Het staat genoteerd in de Handelingen.