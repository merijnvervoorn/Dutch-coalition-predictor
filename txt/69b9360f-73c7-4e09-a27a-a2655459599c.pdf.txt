26 Stemmingen Begroting Binnenlandse Zaken en Koninkrijksrelaties 2022 Aan de orde zijn de stemmingen in verband met het wetsvoorstel Vaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2022 (35925-VII). (Zie vergadering van 28 oktober 2021.) De voorzitter: Ik geef als eerste ruimte voor de stemverklaring van de heer Omtzigt en dan voor die van de heer Azarkan. Maar dat zal waarschijnlijk de heer Van Baarle zijn? Ja. De heer Omtzigt (Lid Omtzigt): Voorzitter. We zitten midden in een wooncrisis. In vier debatten heb ik gevraagd om in de begroting een doelstelling te hebben voor het aantal woningen dat gebouwd wordt. Uiteindelijk heeft deze Kamer drie weken geleden een motie van mij aangenomen die de regering opdraagt die aantallen in de wet vast te leggen: 80.000 dit jaar 90.000 volgend jaar en 100.000 vanaf de jaren daarop. Die motie met een wijziging is niet uitgevoerd door de regering. Ze zeggen dat de volgende regering dat in april moet doen en ze willen ook lagere aantallen. Daarmee ontstaat een totale mismatch tussen wat Nederland nodig heeft en wat er bij de begrotingen aan middelen ten doel gesteld wordt. Zo wordt er dus ook onvoldoende gedaan om de wooncrisis aan te pakken. Daarom zal ik tegen de begroting Binnenlandse Zaken waaronder Wonen valt stemmen. De voorzitter: Dank u wel meneer Omtzigt. Ik geef het woord aan de heer Van Baarle van DENK. De heer Van Baarle (DENK): Voorzitter dank u wel. Er is in Nederland sprake van twee crises niet alleen een woningmarktcrisis maar ook een racisme- en discriminatiecrisis. Het ministerie van Binnenlandse Zaken is het coördinerende ministerie voor discriminatiebestrijding. Ondanks dat er goede dingen gebeuren in deze begroting vindt de fractie van DENK dat zij principieel een tegenstem moet uitbrengen omdat het bedrag dat we uitgeven aan discriminatiebestrijding in de totaliteit van de hele rijksbegroting een schijntje een fooi is. Dat moet veel meer en daadkrachtiger worden. Ook de maatregelen die genomen worden om de woningmarktcrisis tegen te gaan zijn een schijntje van wat er nodig is om ervoor te zorgen dat iedereen een betaalbaar huis heeft in dit land. Daarom zal de fractie van DENK tegen de begroting Binnenlandse Zaken stemmen. De voorzitter: Dank u wel meneer Van Baarle. In stemming komt het amendement-Nijboer (stuk nr. 54 I).De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan Lid Omtzigt BBB de PVV en Groep Van Haga voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 54 voorkomende amendementen als verworpen kunnen worden beschouwd. In stemming komt het gewijzigde amendement-Nijboer (stuk nr. 97 I). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de SGP Lid Omtzigt BBB de PVV en Groep Van Haga voor dit gewijzigde amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement de overige op stuk nr. 97 voorkomende gewijzigde amendementen als verworpen kunnen worden beschouwd. Mevrouw Simons van BIJ1. Mevrouw Simons (BIJ1): Voorzitter BIJ1 wordt ook geacht vóór het vorige amendement op stuk nr. 54 I gestemd te hebben. De voorzitter: Ja. Dat nemen wij op in de Handelingen. Ik dank u wel. In stemming komt het amendement-Nijboer/Maatoug (stuk nr. 11). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD en Fractie Den Haan voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Koerhuis (stuk nr. 52). De voorzitter: Ik constateer dat de leden van de fracties van GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA en BBB voor dit amendement hebben gestemd en de leden van de overige fracties ertegen zodat het is aangenomen. In stemming komt het amendement-Leijten (stuk nr. 96).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Omtzigt BBB de PVV en Groep Van Haga voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Bergkamp c.s. (stuk nr. 12 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement het andere op stuk nr. 12 voorkomende amendement als aangenomen kan worden beschouwd. In stemming komt het amendement-Omtzigt (stuk nr. 5). De voorzitter: Ik constateer dat de leden van de fracties van de SP BIJ1 Volt DENK de PvdD de SGP Lid Omtzigt JA21 BBB en Groep Van Haga voor dit amendement hebben gestemd en de leden van de overige fracties ertegen zodat het is verworpen. In stemming komt het wetsvoorstel zoals op onderdelen gewijzigd door de aanneming van het amendement-Koerhuis (stuk nr. 52) en de amendementen-Bergkamp c.s. (stuk nrs. 12 I en II). De voorzitter: Ik constateer dat de leden van de fracties van de SP Volt Fractie Den Haan D66 de ChristenUnie de VVD de SGP het CDA BBB en de PVV voor dit wetsvoorstel hebben gestemd en de leden van de overige fracties ertegen zodat het is aangenomen.