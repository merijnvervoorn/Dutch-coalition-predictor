16 Stemmingen moties Raad voor het concurrentievermogen Aan de orde zijn de stemmingen over moties ingediend bij het VSO Raad voor het concurrentievermogen te weten: - de motie-Gesthuizen/Kerstens over maatregelen om arbeidsconflicten bij het EOB te voorkomen (21501-30 nr. 366); - de motie-Kerstens/Gesthuizen over ongedaan maken van disciplinaire maatregelen tegen actieve vakbondsleden (21501-30 nr. 367). (Zie vergadering van 4 februari 2016.) De voorzitter: De motie-Gesthuizen/Kerstens (21501-30 nr. 366) is in die zin gewijzigd dat zij thans luidt: Motie De Kamer gehoord de beraadslaging constaterende dat bij het Europees Octrooibureau in Rijswijk en München al geruime tijd sprake is van gerichte aanvallen op vakbondsleden en een zeer hoge werkdruk; voorts constaterende dat het EOB als internationale organisatie niet onder het nationale arbeidsrecht valt; overwegende dat zulke overtredingen van de standaarden van de International Labour Organization zeker als zij op Nederlands grondgebied plaatsvinden ontoelaatbaar zijn; verzoekt de regering om aansluitend op het intussen afgesproken traject van de "social audit" te overleggen met andere lidstaten van het EOB over maatregelen om deze misstanden te voorkomen en hoe er tot regelgeving kan worden gekomen om het juridische hiaat bij deze arbeidsconflicten te dichten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 368 was nr. 366 (21501-30). Ik stel vast dat wij hier nu over kunnen stemmen. Op verzoek van de heer Kerstens stel ik voor zijn motie (21501-30 nr. 367) aan te houden. Daartoe wordt besloten. In stemming komt de gewijzigde motie-Gesthuizen/Kerstens (21501-30 nr. 368 was nr. 366).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.