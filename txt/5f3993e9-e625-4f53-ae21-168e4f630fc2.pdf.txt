8 Regeling van werkzaamheden (stemmingen) De voorzitter: Aan de orde zijn de stemmingen van donderdag 15 december 2022. Voordat we gaan stemmen geef ik eerst het woord aan de heer Bontenbal van het CDA en aan de heer Omtzigt. De heer Bontenbal (CDA): Voorzitter. Ik zeg dit mede namens mijn collega Inge van Dijk en de D66-fractie. Gisteravond heeft de Kamer een brief ontvangen van de minister van BZK over een fonds voor klokkenluiders en over de appreciatie van een aantal amendementen. Mijn fractie vraagt mede namens D66 uitstel van de stemmingen omdat we verschillende aspecten van het wetsvoorstel nog even willen bestuderen. We vinden zorgvuldigheid belangrijk. De voorzitter: Er is een verzoek tot uitstel van de stemmingen onder punt 1 de wijziging van de Wet Huis voor klokkenluiders en punt 2 moties ingediend bij de wijziging van de Wet Huis voor klokkenluiders. Ik kijk even of daar bezwaar tegen is. Dat is niet het geval. Dan gaan we daar op een later moment over stemmen. De heer Omtzigt. De heer Omtzigt (Lid Omtzigt): Voorzitter onder punt 7 moties ingediend bij de Tiende incidentele suppletoire begroting inzake regelingen in verband met hoge energieprijzen wil ik de moties op de stukken nrs. 22 en 23 graag aanhouden dit keer mede op verzoek van de regering. De voorzitter: Op verzoek van de heer Omtzigt stel ik voor zijn moties (36252 nrs. 22 en 23) aan te houden. Daartoe wordt besloten.