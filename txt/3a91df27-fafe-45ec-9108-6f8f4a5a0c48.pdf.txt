85 Stemming motie Frauduleus handelen van afvalinzamelbedrijven Aan de orde is de stemming over een aangehouden motie ingediend bij het dertigledendebat over frauduleus handelen van afvalinzamelbedrijven te weten: - de motie-Van Brenk c.s. over heroverwegen van de strafmaat voor milieudelicten (29862 nr. 51). (Zie vergadering van 31 mei 2018.) De voorzitter: De motie-Van Brenk c.s. (29862 nr. 51) is in die zin gewijzigd dat zij thans luidt: Motie De Kamer gehoord de beraadslaging overwegende dat grote milieudelicten veel schade kunnen toebrengen aan mens en milieu; overwegende dat het wenselijk is dat de vervuiler betaalt; overwegende dat straffen afschrikwekkend moeten zijn; overwegende dat een milieudelict potentieel maatschappijontwrichtend is; verzoekt de regering de strafmaat voor milieudelicten te heroverwegen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 55 was nr. 51 (29862). Ik stel vast dat wij hier nu over kunnen stemmen. In stemming komt de gewijzigde motie-Van Brenk c.s. (29862 nr. 55 was nr. 51). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de PVV voor deze gewijzigde motie hebben gestemd en de leden van de overige fracties ertegen zodat zij is verworpen.