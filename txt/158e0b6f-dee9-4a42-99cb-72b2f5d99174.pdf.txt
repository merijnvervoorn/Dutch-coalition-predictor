6 Regeling van werkzaamheden De voorzitter: Ik stel voor toe te voegen aan de agenda van de Kamer: - het wetsvoorstel Wijziging van de Wet op de Europese ondernemingsraden en Titel 10 van Boek 7 van het Burgerlijk Wetboek in verband met de implementatie van Richtlijn (EU) 2015/1794 van het Europees Parlement en de Raad van 6 oktober 2015 tot wijziging van de Richtlijnen 2008/94/EG 2009/38/EG en 2002/14/EG van het Europees Parlement en de Richtlijnen 98/59/EG en 2001/23/EG van de Raad wat zeevarenden betreft (PbEU 2015 L 263) (34664); - het wetsvoorstel Wijziging van de Gezondheids- en welzijnswet voor dieren en de Wet dieren in verband met de herziening van het heffingenstelsel ten behoeve van de kosten van de bestrijding en het weren van besmettelijke dierziekten zoönosen en zoönoseverwekkers (herziening heffingenstelsel Diergezondheidsfonds) (34570); - het wetsvoorstel Wijziging van de Wet op het primair onderwijs de Wet medezeggenschap op scholen en de Wet primair onderwijs BES in verband met maatregelen voor een toekomstbestendig onderwijsaanbod in het basisonderwijs (34656). Ik benoem in de commissie voor de Werkwijze het lid Van Nispen tot lid in plaats van het lid Leijten. Ik benoem in de Parlementaire ondervragingscommissie Fiscale constructies het lid Van Dam tot lid. Ik stel voor dinsdag a.s. ook te stemmen over de brief van de vaste commissie voor Europese Zaken (34697 nr. 2). Ik deel mee dat de volgende aangehouden moties zijn vervallen: 31135-41; 31135-61; 34573-14; 28760-61; 28760-62; 2876064; 34512-19; 31765-238; 33118-77; 29683-224; 29984-704; 30196-492; 31305-224; 34550-XIII-27; 34550-J-11. Aangezien voor de volgende stukken de termijnen zijn verstreken stel ik voor deze stukken voor kennisgeving aan te nemen: 29383-279; 31322-328. Ik stel voor de volgende stukken van de stand van werkzaamheden af te voeren: 31765-268; 25424-350; 29477-422; 31016-99; 25295-38; 3201241; 2017Z04318; 32279-106; 29689-814; 2017Z03470; 2017Z03954; 2017Z03333; 34369-14; 27565-160; 2017Z03952; 34550-XVI-136; 34191-36; 29689-808; 26234-193; 26234-198; 34550-XVI-133; 34203-24; 34550-XVI-132; 34111-22; 3280550; 25295-37; 31532-181; 27858-378; 2017Z03819; 34295-19; 21501-32-996; 2017Z04324; 2017Z04122; 29477-421; 2017Z03796; 2017Z03850; 2017Z03777; 2017Z03612; 2017Z03315; 2017Z02929; 2017Z02942; 2017Z02913; 23645644; 22112-2329; 34606-7; 2017Z04262; 2017Z04325; 24515386; 34550-IV-30; 34573-19; 29544-776; 26642-133; 34550IV-33; 34550-IV-29; 27570-(R1672)-23; 34550-IV-28; 32793-258; 33529-323; 31142-56; 21501-07-1424; 32824-183; 3432511. Tot slot stel ik voor toe te voegen aan de agenda: - het VSO Ontwerpbesluit over gescheiden aangeleverd afval gescheiden houden door inzamelaar en enkele andere verbeteringen en reparaties (30872 nr. 208) met als eerste spreker het lid Kröger namens GroenLinks. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Jasper van Dijk namens de SP. De heer Jasper van Dijk (SP): Voorzitter. De inburgering in Nederland is een puinhoop. Volgens docenten deugt het examen niet cursisten krijgen onterechte boetes en vooral blijkt dat de inburgering volstrekt bijdraagt aan de integratie in Nederland. Dat is natuurlijk funest. Daarom vraag ik een debat aan. Partijen zijn vrij om dit wel of niet te steunen maar het argument dat iets wel bij de formatie aan de orde komt lijkt mij niet te tellen in dezen. Vindt u ook niet voorzitter? De voorzitter: U neemt alvast een voorschot op de reacties van collega's? De heer Jasper van Dijk (SP): Zo is het. De voorzitter: Ik kijk even rond. Niemand durft naar de interruptiemicrofoon te komen na deze aankondiging. Mevrouw Keijzer (CDA): Ik verwachtte dat mevrouw Voortman voorging. In de visie van de SP maakt dat dan vandaag niet meer uit. Ik heb het ook gelezen. Ik denk dat het goed is om aan de regering een brief te vragen want in het artikel stond ook nog een aantal zaken die ik niet kende. Dus een brief van de regering en al naar gelang daarvan kunnen wij dit bespreken. Misschien is het beter om dan eens een keer een algemeen overleg in te plannen over integratie in de breedte want het gaat natuurlijk veel verder dan alleen dit onderwerp. Daarvan hebben wij hier gisteren ook weer een voorbeeld gezien. De voorzitter: Helder. Dus voorlopig geen steun. Mevrouw Voortman (GroenLinks): Ik vond het een goed voorstel van de heer Van Dijk. Dus GroenLinks steunt dit.De heer Bouali (D66): Ik vond het ook een heel goed voorstel van de heer Van Dijk. Ook steun van D66. De voorzitter: Het werkt! Mevrouw Dik-Faber (ChristenUnie): De ChristenUnie steunt de brief en een debat. Mevrouw Agema (PVV): Geen steun. De voorzitter: Geen meerderheid. De heer Jasper van Dijk (SP): Die komt er nu aan. De heer Azmani (VVD): Ik kan me voorstellen dat de heer Van Dijk dat hoopt maar ik zeg: geen steun. De heer Dijkgraaf (SGP): Steun voor de brief en dan moeten wij bekijken of die voldoende aanleiding geeft. De voorzitter: Dus voorlopig geen steun. U hebt geen meerderheid mijnheer Van Dijk. Ik stel voor het stenogram van dit deel van de vergadering door te geleiden naar het kabinet. De heer Jasper van Dijk (SP): Maar er komt wel een brief? De voorzitter: Ja natuurlijk. De heer Jasper van Dijk (SP): Dank u wel. De voorzitter: Ik geef nu het woord aan de heer Van Nispen namens de SP. De heer Van Nispen (SP): Voorzitter. Ik doe deze debataanvraag namens mijn collega Laçin die bij een actie tegen kolencentrales is. Vanmorgen lazen wij dat de NS van staatssecretaris Dijksma nog een laatste kans krijgt om de treinen op de hsl naar behoren telaten rijden. Gebeurt dit niet dan staat zij concurrentie op het spoor toe en daarmee sorteert zij in de nadagen van dit kabinet voor op meer marktwerking. Dat leidt alleen maar tot meer ellende en daarom wil de SP een debat met de staatssecretaris van I en M want wij willen de reiziger niet opzadelen met nog meer ellende. En het argument dat dit misschien bij de formatie aan de orde komt gaat ook hierbij natuurlijk niet op. (Hilariteit) De heer Middendorp (VVD): Geen steun voor een debat. Wel een verzoek om een brief van de staatssecretaris waarin zij aangeeft wat zij de komende maanden gaat doen welke acties zij zal ondernemen om ervoor te zorgen dat de NS kan worden gestraft als hij zich weer niet aan de gemaakte afspraken houdt conform eerdere moties van de VVD. De heer Jetten (D66): Ook steun voor een brief en ik stel voor dat wij die dan bespreken tijdens het algemeen overleg Spoor. De voorzitter: Steun voor een brief maar niet voor een debat. Mevrouw Kröger (GroenLinks): Wij willen ook graag eerst een brief om duidelijk te krijgen hoe de staatssecretaris de problemen op het spoor wil aanpakken. Daarna kunnen wij bezien of een debat nodig is of dat het ook tijdens het algemeen overleg Spoor kan. Mevrouw Dik-Faber (ChristenUnie): Dit raakt aan de ordening op het spoor. Ik denk toch echt dat dit een zaak is die op de formatietafel ligt. Dus geen steun voor dit debat. De heer Von Martels (CDA): Richting 2040 gaan wij nog debatten voeren over de vraag hoe de ordening op het spoor moet worden geregeld. Dit zal ongetwijfeld onderdeel zijn van dat debat en ik hoop dat dit binnen enkele maanden zal plaatsvinden. Dus op dit moment nog geen debat. Ik ben van mening dat wij dat zeker binnen afzienbare tijd moeten voeren maar niet op dit moment. En dat er een brief komt heel graag. De heer Van Aalst (PVV): Namens de PVV geen steun voor een debat. De voorzitter: U hebt geen meerderheid mijnheer Van Nispen. De heer Van Nispen (SP): Dat is spijtig omdat dit kabinet voorsorteert op meer marktwerking. Dat is voor ons alle reden om er volgende week al over te debatteren. In het algemeen overleg Spoorzal mijn collega Laçin er dus zeker uitgebreid op terugkomen. De voorzitter: Ik stel voor het stenogram van dit deel van de vergadering door te geleiden naar het kabinet. Het woord is aan de heer Dijkgraaf namens de SGP. De heer Dijkgraaf (SGP): Voorzitter. Er is een hele discussie gaande over de modernisering en vereenvoudiging van het gemeenschappelijk landbouwbeleid. Er is ook een consultatie over van de Europese Commissie. Wij hebben er een schriftelijk overleg over gevraagd. Dat loopt op dit moment. Het wordt ook aan de formatietafel besproken maar het kan er niet op wachten. Het lijkt me dus goed om volgende week een verslag van een schriftelijk overleg een VSO te hebben inclusief stemmingen. De voorzitter: Daar zullen we in de planning rekening mee houden. Tot slot is het woord aan mevrouw Agnes Mulder namens het CDA. Mevrouw Agnes Mulder (CDA): Voorzitter. Het is een beetje ongebruikelijk om al een rappel te vragen op een brief die op 10 maart is aangevraagd maar we hebben volgende week een debat over Groningen. De gasopslag in Langelo hangt er nauw mee samen. Daar heb ik vragen over gesteld. Ik vind dat we de brief bij dit debat moeten betrekken. Daarom hoop ik dat er een rappel uit kan gaan zodat we tijdig de beantwoording op de vragen over Langelo hebben. Dan kunnen we die volgende week betrekken bij het debat over de gaswinning in Groningen. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde gekomen van de regeling van werkzaamheden. De vergadering wordt van 13.24 uur tot 13.30 uur geschorst.