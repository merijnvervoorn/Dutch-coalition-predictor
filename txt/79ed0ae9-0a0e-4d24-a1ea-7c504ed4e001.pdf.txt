7 Regeling van werkzaamheden De voorzitter: Aan de orde is de regeling van werkzaamheden. Ik stel voor toe te voegen aan de agenda het burgerinitiatief Bevolkingsonderzoek borstkanker (36253 nr. 6). Ik stel voor toe te voegen aan de agenda: - het tweeminutendebat Prijsonderhandelingen Trodelvy (29477 nr. 834) met als eerste spreker het lid Agema van de PVV; - het tweeminutendebat Water (CD d.d. 07/06) met als eerste spreker het lid Tjeerd de Groot van D66; - het tweeminutendebat BNC-fiche Verordening herziening Europese emissienormen voor nieuwe zware bedrijfsvoertuigen (22112 nr. 3683) met als eerste spreker het lid Koerhuis van de VVD. Ik deel aan de Kamer mee dat voor de volgende debatten de termijn voor toekenning is verlengd: - het dertigledendebat over het bericht dat de voormalige NCTV zorgen over geheime moskeeonderzoeken verzweeg; - het dertigledendebat over het bericht dat de overheid nog steeds omstreden risicoprofielen gebruikt om uitkeringsfraude op te sporen. Op verzoek van de fractie van de VVD benoem ik: - in de vaste commissie voor Economische Zaken en Klimaat het lid Klink tot plaatsvervangend lid in plaats van het lid Van den Hil; - in de vaste commissie voor Binnenlandse Zaken het lid Haverkort tot lid in plaats van het lid Klink en het lid Klink tot plaatsvervangend lid in plaats van het lid Aartsen. Overeenkomstig de voorstellen van de voorzitter wordt besloten. De voorzitter: Tot zover de regeling van werkzaamheden.