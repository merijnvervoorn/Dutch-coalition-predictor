9 Beëdiging mevrouw W. Paulusma (D66) Aan de orde is de beëdiging van mevrouw W. Paulusma (D66). De voorzitter: Aan de orde is de beëdiging van mevrouw Paulusma. Ik verzoek de leden en de overige aanwezigen in de zaal en op de publieke tribune voor zover dat mogelijk is te gaan staan. Mevrouw Paulusma is in het gebouw der Kamer aanwezig om de voorgeschreven verklaringen en beloften af te leggen. Ik verzoek de Griffier haar binnen te geleiden. Nadat mevrouw Paulusma door de Griffier is binnengeleid legt zij in handen van de Voorzitter de bij de wet voorgeschreven verklaringen en beloften af. De voorzitter: Dan feliciteer ik u met uw benoeming. Hiermee bent u formeel lid van de Tweede Kamer. Het is heel fijn om weer compleet te zijn met 150 Kamerleden. Ik wens u heel veel succes. Ik schors de vergadering voor een enkel moment zodat u de felicitaties in ontvangst kan nemen. De vergadering wordt enkele ogenblikken geschorst.