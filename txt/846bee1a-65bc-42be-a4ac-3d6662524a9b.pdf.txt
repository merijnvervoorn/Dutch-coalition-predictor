27 Stemmingen moties Rechtspositie rechterlijke ambtenaren Aan de orde zijn de stemmingen over moties ingediend bij de behandeling van het wetsvoorstel Wijziging van de Wet rechtspositie rechterlijke ambtenaren en enige andere wetten in verband met de uitbreiding van de mogelijkheden om ten aanzien van voor het leven benoemde rechterlijke ambtenaren disciplinaire maatregelen op te leggen en tevens andere maatregelen te treffen te weten: - de motie-Van Nispen over functies die onverenigbaar zijn met het beroep van rechter (33861 nr. 24); - de motie-Van Nispen over transparantie bij het toedelen van zaken (33861 nr. 26). (Zie vergadering van 1 februari 2018.) In stemming komt de motie-Van Nispen (33861 nr. 24). De voorzitter: Ik constateer dat de leden van de fracties van de SP de PvdA GroenLinks DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Nispen (33861 nr. 26). De voorzitter: Ik constateer dat deze motie met algemene stemmen is aangenomen.