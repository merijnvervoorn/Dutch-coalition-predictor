9 Regeling van werkzaamheden Regeling van werkzaamheden De voorzitter: Op verzoek van de VVD-fractie benoem ik in de vaste commissie voor Financiën het lid Aptroot tot lid in plaats van het lid Dezentjé Hamming-Bluemink. Op verzoek van het lid Van Gent stel ik voor haar motie op stuk 27017 nr. 77 opnieuw aan te houden. Dit betekent dat de in artikel 69 tweede lid genoemde termijn van twee maanden voor deze motie opnieuw gaat lopen. Ik stel voor hedenmiddag ook te stemmen over de aangehouden motie-Dibi (19637 nr. 1468). Overeenkomstig de voorstellen van de voorzitter wordt besloten. De voorzitter: Het woord is aan mevrouw Hamer. Mevrouw Hamer (PvdA): Voorzitter. Philips ING Rabobank Hogeschool Inholland krantenuitgever NDC Tata Steel. Wat hebben deze bedrijven allemaal gemeen? Iets wat niet zo mooi is: ze zijn op dit moment allemaal mensen aan het ontslaan gemiddeld zo'n 10% van hun personeel. Zij doen dat onder het mom van de economische crisis terwijl wij allen weten dat al deze bedrijven nog winst maken. Ik stel voor om hierover op korte termijn een debat te houden met de minister van Sociale Zaken allereerst omdat op deze wijze het ontslagrecht wordt ontweken maar ook omdat dit de overheid veel extra geld kost vanwege WW-uitkeringen. Ik vraag hierbij een dertigledendebat aan. De heer Ulenbelt (SP): Voorzitter. De SP steunt dit verzoek van mevrouw Hamer al willen wij vóór dit debat graag een brief van de minister waarin hij uiteenzet hoe hij dit wil vermijden en voorkomen. De heer Klaver (GroenLinks): Voorzitter. Ook mijn fractie heeft behoefte aan zo'n brief en steunt het verzoek om een debat. Mevrouw Koşer Kaya (D66): Voorzitter. Ik sluit mij aan bij de vorige sprekers: steun voor een debat en een brief. Mevrouw Ortega-Martijn (ChristenUnie): Voorzitter. Ook onze steun voor een debat en een brief. De voorzitter: Wij zullen dit debat op de lijst zetten en het stenogram doorgeleiden. Er geldt een spreektijd van drie minuten per fractie. Het woord is aan de heer Bashir. De heer Bashir (SP): Voorzitter. Op de agenda staan twee VAO's die straks gelijktijdig moeten worden gehouden: het VAO Luchtvaarten het VAO Consumentenrechten. Mijn verzoek is om het VAO Consumentenrechten te houden op een later tijdstip dus niet vanmiddag. De heer Koopmans (CDA): Voorzitter. Collega Bashir geeft er geen reden voor en het lijkt mij logisch dat dit alsnog gebeurt. De heer Bashir (SP): De reden daarvoor is dat wij gisteravond om zeven uur een brief hebben ontvangen. Wij willen die brief nader bestuderen. De heer Koopmans (CDA): In dat geval steun ik het verzoek niet omdat de Kamer zelf aan staatssecretaris Atsma heeft gevraagd om een brief te sturen nadát hij met de Consumentenbond overleg had gehad. En dat kon niet eerder dan gisteren dus die brief is zo laat gekomen vanwege die eis van de Kamer zelf. Ik zou daarom zeggen: dit VAO laten wij gewoon doorgaan. Mevrouw Van Gent (GroenLinks): Voorzitter. Ik wil de heer Bashir wel steunen maar de GroenLinks-fractie vindt het wel van groot belang dat vanmiddag het VAO Luchtvaart wordt gehouden want ik heb een spoedeisende motie. De voorzitter: De heer Bashir had alleen een voorstel met betrekking tot het VAO Consumentenrechten. Mevrouw Van Gent (GroenLinks): Mijn opmerking was voor het geval dat het de andere kant zou opgaan. Mevrouw Van Veldhoven (D66): Voorzitter. Op zich onze steun voor het verzoek van de heer Bashir; uiteindelijk gaat het immers om de zorgvuldigheid van de besluitvorming. Ik wil wel dat we dit VAO snel houden want de geschillencommissie houdt er op 1 januari mee op. Ruim voor die tijd moeten we de moties hebben kunnen aannemen. Mevrouw De Caluwé (VVD): Voorzitter. Ik steun de heer Koopmans: geen steun voor uitstel van dit VAO. Mevrouw Dijksma (PvdA): Voorzitter. Mijn fractie heeft op zich geen bezwaar tegen behandeling van het VAO vanmiddag maar als één collega van ons vindt dat de zaak nader moet worden bestudeerd moeten wij de hoffelijkheid opbrengen om zo'n verzoek te steunen. Steun dus voor het voorstel van de heer Bashir. De voorzitter: Mijnheer Bashir ik heb nog niet helemaal een meerderheid voor het voorstel om het van de agenda te halen maar ik heb ook nog geen meerderheid voor het voorstel om het op de agenda te houden. Misschien kan de PVV ook een standpunt innemen. Mevrouw Ouwehand (PvdD): Ik wil het verzoek van de SP-fractie graag steunen.De heer Koopmans (CDA): Als we een of twee dagen moeten wachten … ach. Ik weet echter niet precies hoe dit allemaal helpt. De voorzitter: U komt al een beetje in de kerstsfeer merk ik. Mijnheer Bashir we stellen het even uit. Het woord is aan de heer Van Gerven. De heer Van Gerven (SP): Ik wil een vooraankondiging doen voor een VAO komende donderdag naar aanleiding van een nog te houden algemeen overleg over de Landbouw- en Visserijraad inclusief mogelijke stemmingen. De voorzitter: Dat AO is van 15.00 uur tot 17.00 uur. Het kan niet eerder vanwege verblijf buitenslands van de staatssecretaris. Dit betekent dat de stemmingen donderdag pas na 17.00 zullen plaatsvinden. Ik zeg dit zodat iedereen zich daarvan bewust is. Aldus besloten. Het woord is aan de heer Van der Ham. De heer Van der Ham (D66): Voorzitter. In het vragenuurtje hebben we een vraag over drugs behandeld. Er staat nog steeds een groot debat gepland op de langetermijnagenda. Dat debat wil ik heel graag zo snel mogelijk houden. Het is een lang debat waarvoor veel spreektijd is gevraagd. Ik hoop dat het nog voor het kerstreces kan. Tot die tijd wil ik dat het kabinet geen onomkeerbare beslissingen neemt. Mevrouw Bouwmeester (PvdA): Wij steunen het verzoek van D66. Daarnaast willen wij een brief van het kabinet over de wijze waarop wordt omgegaan met de toegenomen overlast in Maastricht. De voorzitter: U kent allemaal de agenda. Zoals de heer Van der Ham zegt: het is een debat dat vele uren zal vergen. We willen hier ook nog alle begrotingen afhandelen voor het einde van het jaar; dat is een goed gebruik. Ik zal proberen om die twee doelen te verenigen. De heer Van der Ham (D66): Met de notitie dat voor 2012 geen onomkeerbare beslissingen worden genomen. Er is een brief gestuurd over wat er per 2012 ingaat. De voorzitter: Ik was nog bezig. Aldus besloten ik zal het stenogram doorgeleiden naar het kabinet. Overigens hebben we pas heel onlangs van de commissie begrepen dat we na de hoorzittingen dit debat op de plenaire agenda konden plaatsen.