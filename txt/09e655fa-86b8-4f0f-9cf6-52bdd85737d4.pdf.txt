9 Stemming motie Bestrijding van voetbalvandalisme en ernstige overlast Aan de orde is de stemming over een motie ingediend bij de behandeling van het wetsvoorstel Wijziging van de Gemeentewet en het Wetboek van Strafrecht ter aanscherping van de maatregelen ter bestrijding van voetbalvandalisme en ernstige overlast te weten: - de motie-Helder over schrappen van het woord "ernstige" uit artikel 172a Gemeentewet (33882 nr. 17). (Zie vergadering van 27 januari 2015.) De voorzitter: Aangezien de motie vraagt om aanpassing van het wetsvoorstel zal er eerst worden gestemd over de motie op stuk nr. 17 alvorens er wordt gestemd over het wetsvoorstel en de overige moties. In stemming komt de motie-Helder (33882 nr. 17). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren en het CDA voor deze motie hebben gestemd en de aanwezige leden van de overige fracties ertegen zodat zij is verworpen.