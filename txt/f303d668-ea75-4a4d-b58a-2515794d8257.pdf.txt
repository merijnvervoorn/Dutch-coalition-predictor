13 Stemmingen Antibiotica in de veehouderij en dierziekten Aan de orde zijn de stemmingen over moties ingediend bij het debat over antibiotica in de veehouderij en dierziekten te weten: - de motie-Van Gerven/Van Dekken over de doelstelling voor het terugdringen van antibioticagebruik (28286 nr. 549); - de motie-Hazekamp/Van Dekken over een verbod op koppelbehandelingen in de veehouderij (28286 nr. 551); - de motie-Ormel/Snijder-Hazelhoff over het opheffen van handelsbeperkende maatregelen voor vaccinatie (28286 nr. 552); - de gewijzigde motie-Ormel c.s. over een plan van aanpak voor reductie van risico's door ESBL (28286 nr. 553); - de motie-Dijkstra/Van Veldhoven over de ontkoppeling van de verkoop van antibiotica (28286 nr. 555). (Zie vergadering van 7 maart 2012.) De voorzitter: De motie-Ormel c.s. (28286 nr. 553) is in die zin gewijzigd dat zij thans luidt: Motie De Kamer gehoord de beraadslaging van mening dat bacteriën met ESBL (extended spectrum B lactamase) een serieus risico voor de volksgezondheid zijn; constaterend dat er vele verschillende bronnen voor de aanwezigheid van deze bacteriën zijn; van mening dat het terugdringen van het gebruik van antibiotica in de veehouderij een belangrijke bijdrage aan het terugdringen van bacteriën met ESBL levert; van mening dat ook andere bronnen zoals import uit buitenland humaan gebruik van antibiotica en overdracht via voedsel en milieu een risico op verspreiding van bacteriën met ESBL en dus een risico voor de volksgezondheid vormen; verzoekt de regering een plan van aanpak op te stellen om de risico's voor de volksgezondheid veroorzaakt door bacteriën met ESBL te verminderen en de Kamer jaarlijks te rapporteren over de voortgang en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 557 (28286). Ik stel vast dat wij hier nu over kunnen stemmen.In stemming komt de motie-Van Gerven/Van Dekken (28286 nr. 549). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Hazekamp/Van Dekken (28286 nr. 551). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ormel/Snijder-Hazelhoff (28286 nr. 552). De voorzitter: Ik constateer dat de aanwezige leden van de fracties van de SP GroenLinks D66 de VVD de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Ormel c.s. (28286 nr. 557). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Dijkstra/Van Veldhoven (28286 nr. 555). De voorzitter: Ik constateer dat de aanwezige leden van de fracties van de PvdD de PvdA GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.