5 Stand van zaken gebruik corona-opt-in Stand van zaken gebruik corona-opt-in Aan de orde is het tweeminutendebat Stand van zaken gebruik corona-opt-in (25295 nr. 2050). De voorzitter: We gaan in één beweging door met het tweeminutendebat Stand van zaken gebruik corona-opt-in (25295 nr. 2050). We hebben twee deelnemers van de zijde van de Kamer. De eerste is mevrouw Agema van de fractie van de Partij voor de Vrijheid. Ze heeft twee minuten spreektijd. Het woord is aan haar. Mevrouw Agema (PVV): "Afronden s.v.p." staat er op het klokje voor mij. De voorzitter: Vat het niet persoonlijk op. Mevrouw Agema (PVV): Dank u wel voorzitter. Gedurende tweeënhalf jaar is de opt-out voor medische gegevens buiten werking gesteld ten behoeve van corona. Ik vind dat een onacceptabel lange periode. Mensen die gebruikmaken van een opt-out bij het delen van hun medische gegevens hadden ook tijdens corona zelfs tijdens een code zwart niet gewild dat hun medische gegevens toch konden worden uitgewisseld. Ik kan u dat op een briefje geven. Een periode van tweeënhalf jaar vind ik echt onacceptabel lang. Ik heb daar geen goede inhoudelijke uitleg van de minister over gekregen. Daarom zou ik de volgende motie willen indienen. Motie De Kamer gehoord de beraadslaging verzoekt de regering een opt-in het delen van medische gegevens van patiënten die daar expliciet geen toestemming voor hebben gegeven (een opt-out) bij een volgende gezondheidscrisis alleen toe te staan tijdens een daadwerkelijke situatie van code zwart en gaat over tot de orde van de dag. De voorzitter: Deze motie is voorgesteld door het lid Agema. Zij krijgt nr. 2065 (25295). Heel goed. De laatste spreker van de zijde van de Kamer is mevrouw Tielen van de VVD.Mevrouw Tielen (VVD): Voorzitter. Mijn toon is een beetje anders dan die van mevrouw Agema maar we zijn het denk ik in grote lijnen wel met elkaar eens. We hebben tijdens de coronapandemie gezien dat het levens kan redden en plezierig is als de medische gegevens van mensen kunnen worden gedeeld zonder dat daar een proces met papieren formulieren met vinkjes en handtekeningen aan voorafgaat. Dit geldt zeker voor acute situaties. Collega Van den Hil en ikzelf hebben eerder namens de VVD een motie ingediend om de opt-out voor de acute zorg wettelijk te verankeren. De minister heeft aangegeven dat hem dat niet binnen de door ons gewenste tijd gaat lukken. Maar ik wil toch graag dat de minister daar op de een of andere manier een tijdspad bij aan kan geven en dat hij kan aangeven wat mogelijk is en wanneer. Het gaat erom dat er toch daadwerkelijk voor gezorgd wordt dat de medische gegevens van mensen die in acute situaties komen kunnen worden gedeeld zonder het hele papieren formulier. Dat noemen we een opt-out. De voorzitter: Heel goed tot zover. Ik schors enkele minuten. Dan gaan we luisteren naar de minister. Aansluitend wil ik daarna meteen doorgaan met het tweeminutendebat Ontwikkelingen rondom het coronavirus. Ik hoop dus dat de woordvoerders die er nog niet zijn zich naar de plenaire zaal begeven. De vergadering wordt enkele ogenblikken geschorst. De voorzitter: Het woord is aan de minister. Minister Kuipers: Zal ik alvast de vraag van mevrouw Tielen beantwoorden voorzitter? De voorzitter: Ja doe dat maar. U heeft in ieder geval een microfoon. Iedereen kan u dus horen. Minister Kuipers: Hartstikke goed. Naar aanleiding van de vraag van mevrouw Tielen geef ik aan dat tijd in geval van spoedzorg cruciaal kan zijn. Dan gaat het niet alleen over de tijd waarbinnen een diagnose gesteld wordt maar ook over de tijd waarbinnen zeer relevante informatie beschikbaar is die van levensbelang kan zijn. Dat betreft bijvoorbeeld een medische voorgeschiedenis medicatiegebruik of allergieën. Dit betekent dat ik bezig ben met het voorbereiden van een wetsvoorstel dat regelt dat bepaalde aangewezen zorgaanbieders ervoor zorgen dat noodzakelijke aangewezen gegevens direct opvraagbaar worden gemaakt in het geval van spoedeisende zorg. De cliënt krijgt daarbij regie over het raadplegen van de gegevens. Dit wetsvoorstel wordt nog voor het zomerreces in internetconsultatie gebracht. Ik denk dat dat het antwoord is op de vraag van mevrouw Tielen.Dat brengt mij bij de motie van mevrouw Agema. Het zal in lijn met het antwoord dat ik zojuist gaf niet verbazen dat ik deze motie ontraad. Ik denk dat het voor spoedzorg in specifieke situaties — zeker niet alleen in een situatie met een code zwart waarbij de zorg volledig vastloopt en mensen niet de zorg kan worden geboden die zij nodig hebben — erg relevant is dat informatie beschikbaar is. De voorzitter: Prima tot zover. De beraadslaging wordt gesloten. De voorzitter: Ik schors een enkel ogenblik. Dan gaan we door met het volgende debat. De vergadering wordt enkele ogenblikken geschorst.