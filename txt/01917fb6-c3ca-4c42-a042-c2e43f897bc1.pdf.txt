36 Regeling van werkzaamheden De voorzitter: Ik stel voor toe te voegen aan de agenda van de Kamer: - het wetsvoorstel Wijziging van de Tracéwet de Wet milieubeheer en de Wet geluidhinder in verband met de verruiming van de mogelijkheid om fouten in het geluidregister te herstellen en enkele technische verduidelijkingen (34525); - het wetsvoorstel Goedkeuring van de op 12 december 2015 te Parijs tot stand gekomen Overeenkomst van Parijs (Trb. 2016 94 en Trb. 2016 162) (34589-R2077); - het wetsvoorstel Wijziging van de Wet basisregistraties adressen en gebouwen en enige andere wetten in verband met modernisering en vereenvoudiging van de registratie en het toezicht (34507); - het voorstel van wet van het lid Verhoeven tot wijziging van het Wetboek van Strafrecht en van het Wetboek van Strafrecht BES teneinde bijzondere bepalingen aangaande majesteitsschennis en de belediging van bevriende staatshoofden te doen vervallen (34456); - het voorstel van wet van de leden Agnes Mulder en Mei Li Vos tot wijziging van Boek 6 van het Burgerlijk Wetboek in verband met het tegengaan van onredelijk lange betaaltermijnen (Wet uiterste betaaltermijn van zestig dagen voor grote ondernemingen) (34559); - het wetsvoorstel Wijziging van de Wet op het hoger onderwijs en wetenschappelijk onderzoek in verband met een verbeterde regeling voor het gezamenlijk verzorgen van hoger onderwijs door Nederlandse en buitenlandse instellingen voor hoger onderwijs alsmede vanwege enkele andere wijzigingen ter bevordering van de internationalisering van het hoger onderwijs en wetenschappelijk onderzoek (bevordering internationalisering hoger onderwijs en wetenschappelijk onderzoek) (34355). Ik stel voor hedenavond ook te stemmen over de volgende aangehouden moties: - de motie-Hoogland (34550-XII nr. 40); - de motie-Visser/Ronnes (21501-33 nr. 619); - de motie-Graus (29683 nr. 212); - de motie-Marcouch (34550-VI nr. 57); - de motie-Bergkamp/Keijzer (34104 nr. 151). Op verzoek van het lid Helder stel ik voor haar motie 33552 op stuk nr. 24 opnieuw aan te houden. Ik deel mee dat de volgende aangehouden moties zijn vervallen: 34550-12; 34458-17; 34458-18; 34550-35; 34389-17; 34475-XIII-16; 34475-XIII-17; 34000-J-21; 33529-225; 3388523; 33885-25; 21501-20-1136. Ik stel voor toe te voegen aan de agenda van vóór het kerstreces vanavond dus: - het VAO Gehandicaptenbeleid met als eerste spreker het lid Voortman namens GroenLinks;- het VAO Voortgang trekkingsrechten PGB met als eerste spreker het lid Keijzer namens het CDA; - het VAO DELTA met als eerste spreker het lid Agnes Mulder namens het CDA; en aan de agenda van na het kerstreces: - het VAO Telecommunicatie met als eerste spreker het lid Remco Bosma namens de VVD. Overeenkomstig de voorstellen van de voorzitter wordt besloten. De voorzitter: Het woord is aan mevrouw Keijzer namens het CDA. Mevrouw Keijzer (CDA): Voorzitter. Op 18 mei van dit jaar bepaalde de Centrale Raad van Beroep dat huishoudelijke hulp onderdeel is van de Wet maatschappelijke ondersteuning. Alle gemeentes moeten hun beleid nu aanpassen. Volgens mij gebeurt dat niet allemaal overal even correct. Daar heb ik zeven weken geleden schriftelijke vragen over gesteld. Ik wil nu heel graag de antwoorden daarop hebben. De voorzitter: Ik zal het stenogram van dit deel van de vergadering doorgeleiden naar het kabinet. Het woord is aan mevrouw Lodders namens de VVD. Mevrouw Lodders (VVD): Voorzitter. Ik heb een rappel voor een aantal schriftelijke vragen. Omwille van de tijd houd ik het hierbij of wilt u dat ik ze voorlees? Ze staan op het lijstje. De voorzitter: Ja hoor. Dat gaat over de uitbreiding van de werkingssfeer van een cao en/of de uitbreiding van de verplichtstellingsbeschikking van een bedrijfstakpensioenfonds (2016Z22354). Dat is voldoende. Mevrouw Lodders (VVD): En er is een tweede set. Die staat er gelijk onder. De voorzitter: Ja. Dat zijn vragen over de berichten "Akkerbouw op losse schroeven" en "RVO vertraagt onderzoek" (2016Z19216). Ik stel voor het stenogram van dit deel van de vergadering door te geleiden naar het kabinet. Het woord is aan mevrouw Ouwehand. Mevrouw Ouwehand (PvdD): Voorzitter. Ik wil graag een debat aanvragen met de staatssecretaris van Economische Zaken over de gang van zaken rond het Europese voorstel voor hormoonverstorendestoffen. Afgelopen dinsdagavond heeft de Kamer een motie aangenomen waarin het kabinet wordt gevraagd om een parlementair voorbehoud te maken voor de stemmingen die gisteren plaatsvonden. Wij hebben begrepen dat er gisteren geen gekwalificeerde meerderheid was en dat de Europese Commissie haar voorstel moet aanpassen. Het lijkt ons goed om alsnog inhoudelijk met het kabinet te spreken over dit voorstel want daar hadden wij geen kans toe gelet op de acuut aangekondigde stemmingen van gisteren. De voorzitter: Daar zijn ze: de hormoonverstorende stoffen. Mevrouw Lodders (VVD): Geen steun voor het debat. Ik wil graag eerst een brief. We hebben hier al een aantal keer met elkaar over gesproken. Dus graag een brief met de stand van zaken. De heer Van der Velde (PvdA): Ook geen steun van de Partij van de Arbeid-fractie. We zouden dit onderwerp willen toevoegen aan de LNV-Raad Mevrouw Dik-Faber (ChristenUnie): Ik heb ook wel behoefte aan een brief. Ik zou in principe het debat willen steunen maar gezien de volle agenda en de fase waarin deze kabinetsperiode zich bevindt denk ik dat het het meest verstandig is om het te behandelen bij een LNV-Raad of een ander passend debat. De heer Van Gerven (SP): Steun voor de brief en het debat. Qua snelheid kan het eventueel betrokken worden bij de LNV-Raad maar dat moeten we dan via de commissie agenderen. De heer Grashoff (GroenLinks): Steun voor de brief en het debat. Als het snel en praktisch oplosbaar is moeten we het misschien toch doen. De voorzitter: U hebt geen meerderheid mevrouw Ouwehand. Mevrouw Ouwehand (PvdD): Ik kan wel meegaan in de lijn van de Kamer dat het het handigst is om dit bespreken bij de Landbouw- en Visserijraad die voor de eerste week na het reces geagendeerd staat. Dat zou dan ook mijn voorstel zijn. Ik hecht wel aan een brief over de uitvoering van de aangenomen motie. De stemmingen waren zo acuut geagendeerd dat mocht er in het reces weer zo'n voorstel komen van de Europese Commissie ik ervan uitga dat het kabinet de motie respecteert. Ik krijg graag een brief waarin het kabinet ingaat op de uitvoering van de motie. In die brief krijg ik ook graag een reactie op het bericht dat uit uitgelekte notulen van de Europese Commissie blijkt dat dit voorstel is afgezwakt ten behoeve van vrijhandelsverdragen. Als die informatie in de brief kan komen kunnen we bij de Landbouw- en Visserijraad een scherp debat daarover voeren.De voorzitter: Ik stel voor het stenogram van dit deel van de vergadering door te geleiden naar het kabinet. Tot slot zou het woord zijn aan de heer Sjoerdsma maar ik zie dat hij niet aanwezig is. Dan zijn we aan het eind gekomen van de regeling van werkzaamheden. De vergadering wordt enkele ogenblikken geschorst. Voorzitter: Elias