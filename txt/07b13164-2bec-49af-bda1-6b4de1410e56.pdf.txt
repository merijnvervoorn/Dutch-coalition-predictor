9 Stemmingen moties Raad voor Concurrentievermogen (formeel) op 12 en 13 maart 2018 Aan de orde zijn de stemmingen over moties ingediend bij het VAO Raad voor Concurrentievermogen van 12 en 13 maart 2018 te weten: - de motie-Paternotte c.s. over certificering van op internet aangesloten apparaten (21501-30 nr. 422) (overgenomen); - de motie-Paternotte/Van der Lee over bevoegdheden van mededingingsautoriteiten (21501-30 nr. 423); - de motie-Van der Lee c.s. over een Europese dienstenkaart (21501-30 nr. 424); - de motie-Alkaya over het budget voor de Europese Commissie (21501-30 nr. 425). (Zie vergadering van 7 maart 2018.) De voorzitter: De fractie van de PVV wordt aantekening verleend tegen de overgenomen motie op stuk nr. 422 te zijn. De voorzitter: De motie-Paternotte/Van der Lee (21501-30 nr. 423) is in die zin gewijzigd dat zij thans is ondertekend door de leden Paternotte Van der Lee en Graus en luidt: Motie De Kamer gehoord de beraadslaging constaterende dat de onderhandelingen over het richtlijnvoorstel versterken bevoegdheden nationale mededingingsautoriteiten in de Raadswerkgroep langzaam verlopen; constaterende dat de marktwerking en marktordening in verschillende lidstaten door industriÃ«le consolidatie en de opkomst van snelgroeiende internetbedrijven en -platforms aan snelle veranderingen onderhevig zijn; constaterende dat verschillende mededingingsautoriteiten in de publieke consultatie een wensenlijst bekend hebben gemaakt ten aanzien van de bevoegdheden die zij nodig hebben om effectief toezicht uit te kunnen oefenen; verzoekt de regering aan de ACM te vragen een analyse te maken van de voor hen noodzakelijke bevoegdheden en de mate waarin het richtlijnvoorstel daarin voorziet en deze aan de Kamer te doen toekomen en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 426 was nr. 423 (21501-30). De voorzitter: De gewijzigde motie is reeds rondgedeeld. Ik neem aan dat wij daar nu over kunnen stemmen. In stemming komt de gewijzigde motie-Paternotte c.s. (21501-30 nr. 426 was nr. 423). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van der Lee c.s. (21501-30 nr. 424). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Alkaya (21501-30 nr. 425). De voorzitter: Ik constateer dat de leden van de fracties van de SP de PvdD DENK 50PLUS de SGP en FvD voor deze motie hebben gestemd en de leden van de overige fracties ertegen zodat zij is verworpen.