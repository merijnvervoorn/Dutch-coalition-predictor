6 Regeling van werkzaamheden (stemmingen) De voorzitter: Ik geef het woord aan de heer Omtzigt namens het CDA en daarna aan de heer Van Meenen namens D66. De heer Omtzigt (CDA): Voorzitter. Ik ben al een tijd bezig om een amendement te maken. Dat vergt wat langer de tijd met heen-en-weer en heen-en-weer en heen-en-weer. Daarom zou ik willen vragen om de stemmingen over de Fiscale verzamelwet nog een week aan te houden. De voorzitter: Dat zijn de agendapunten 5 en 6. Heeft iemand daar bezwaar tegen? Nee. Dan gaan we niet stemmen over de agendapunten 5 en 6. De heer Van Meenen. De heer Van Meenen (D66): Voorzitter. Ik zou willen vragen om de stemmingen over de initiatiefwet zerodays van collega Verhoeven met een week uit te stellen in verband met het ontbreken van een van de fracties vandaag. De voorzitter: Heeft iemand daar bezwaar tegen? Het gaat om de agendapunten 16 en 17 het initiatiefwetsvoorstel van de heer Verhoeven. Iedereen is akkoord. Dan gaan we daar op een ander moment over stemmen. Dan gaan we nu naar de stemmingslijst.