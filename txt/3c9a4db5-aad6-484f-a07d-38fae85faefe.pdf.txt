9 Regeling van werkzaamheden stemmingen De voorzitter: We gaan zo stemmen. Voordat we gaan stemmen geef ik eerst de heer Wassenberg van de Partij voor de Dieren het woord. De heer Wassenberg (PvdD): Voorzitter bij de stemmingen onder punt 3 wil ik mijn allerlaatste motie (21501-33 nr. 685) graag intrekken. De voorzitter: Aangezien de motie-Wassenberg (21501-33 nr. 685) is ingetrokken maakt zij geen onderwerp van behandeling meer uit. De heer Bisschop. De heer Bisschop (SGP): Voorzitter mijn motie onder punt 2 (21501-20 nr. 1275) is aangepast. In het dictum stond als slotzin: "(...) om tegenwicht te bieden aan het pleidooi voor verdere integratie". Dat riep wat bezwaren op. Daarom hebben we daar een nieuwe tekst geplaatst: "(…) om de soevereiniteit van de lidstaten optimaal te waarborgen". De voorzitter: De motie-Bisschop (21501-20 nr. 1275) is in die zin gewijzigd dat zij thans luidt: Motie De Kamer gehoord de beraadslaging overwegende dat Nederland met het vertrek van het Verenigd Koninkrijk uit de Europese Unie een belangrijke partner verliest in het Europese krachtenveld; overwegende dat door de brexit de verhoudingen binnen de Europese Unie lijken te verschuiven ten faveure van voorstanders van verdere Europese integratie; verzoekt de regering te streven naar bestendige samenwerking met gelijkgezinde lidstaten om de soevereiniteit van de lidstaten optimaal te waarborgen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1279 was nr. 1275 (21501-20).Ik stel vast dat wij hier nu over kunnen stemmen. De heer Van der Lee. De heer Van der Lee (GroenLinks): Dank u wel voorzitter. Ik wil het dictum van mijn motie onder punt 3 (21501-33 nr. 682) graag wat uitbreiden. Aan het dictum wordt toegevoegd: "(…) en niet het op een kostenefficiënte wijze behalen van de Nederlandse CO-doel2 stellingen belemmert". Dank u wel. De voorzitter: De motie-Van der Lee/Wassenberg (21501-33 nr. 682) is in die zin gewijzigd dat zij thans luidt: Motie De Kamer gehoord de beraadslaging verzoekt de regering zich niet te verzetten wanneer andere lidstaten inzetten op een ambitieuzer EU-doel voor hernieuwbare energie en energiebesparing die nog beter passen bij het realiseren van de doelen uit het klimaatakkoord van Parijs en niet het op een kostenefficiënte wijze behalen van de Nederlandse CO-doelstellingen belemmeren 2 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 686 was nr. 682 (21501-33). Ik stel vast dat wij hier nu over kunnen stemmen. De heer Baudet. De heer Baudet (FvD): Onze motie over de wens van Forum voor Democratie om uit te sluiten dat Mark Rutte met een dubbele pet aan het onderhandelen is in Europa leidde tot zo veel interessante gespannen reacties die een psychotherapeut zou duiden als iets waar iets onder ligt waarmee iets aan de hand is dat wij graag een hoofdelijke stemming willen. De voorzitter: Oké. Dan gaan we daarover hoofdelijk stemmen.