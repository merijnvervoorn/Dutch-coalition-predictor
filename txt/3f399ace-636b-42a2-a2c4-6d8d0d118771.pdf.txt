11 Stemmingen Kinderombudsman en asielzoekers Aan de orde zijn de stemmingen over moties ingediend bij het dertigledendebat over de uitspraak van de Kinderombudsman dat er te weinig oog is voor de klinisch medische schade die kinderen van asielzoekers tijdens lange procedures oplopen en het bericht dat de IND gemartelde asielzoekers uitzet te weten: - de motie-Gesthuizen over forensisch-medisch onderzoek bij vermoedens van marteling (19637 nr. 1497); - de motie-Berndsen c.s. over psychische schade bij asielzoekerskinderen (19637 nr. 1498); - de motie-Dibi c.s. over een vertrekmoratorium voor minderjarige asielzoekers (19637 nr. 1499). (Zie vergadering van 28 februari 2012.) De voorzitter: Op verzoek van mevrouw Berndsen stel ik voor haar motie (19637 nr. 1498) aan te houden. Daartoe wordt besloten. De voorzitter: De motie-Gesthuizen (19637 nr. 1497) is in die zin gewijzigd dat zij thans is ondertekend door de leden Gesthuizen en Arib. Naar mij blijkt wordt de indiening ervan voldoende ondersteund. Zij krijgt nr. 1506 (19637). Ik stel vast dat wij hier nu over kunnen stemmen. In stemming komt de gewijzigde motie-Gesthuizen/Arib (19637 nr. 1506). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Dibi c.s. (19637 nr. 1499). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.