11 Stemmingen moties Onderwijs en zorg Aan de orde zijn de stemmingen over moties ingediend bij het VAO Onderwijs en zorg te weten: - de motie-Beertema/Van Meenen over een actieplan om het aantal thuiszitters ten minste te halveren (31497 nr. 346); - de motie-Westerveld/Kwint over onderzoek naar factoren die van invloed zijn op de mate waarin een kind ondersteuning krijgt (31497 nr. 347); - de motie-Westerveld/Kwint over officieel erkennen van Samen naar School-klassen (31497 nr. 348); - de motie-Westerveld/Kwint over voor langere tijd afgeven van een beschikking voor regulier onderwijs aan een gehandicapt kind (31497 nr. 349); - de motie-Kwint c.s. over de thuiszittersproblematiek regionaal in kaart brengen (31497 nr. 350); - de motie-Van Meenen/Westerveld over bindende afspraken over terugdringen van het aantal thuiszittende leerlingen (31497 nr. 351); - de motie-Van Meenen over ontschotten van de middelen voor onderwijs ondersteuning en zorg (31497 nr. 352); - de motie-Van Meenen over pilots met collectieve financiering van zorg en onderwijs (31497 nr. 353); - de motie-Rudmer Heerema over een wetsvoorstel om samenwerkingsverbanden te verplichten om doorzettingsmacht te regelen (31497 nr. 354). (Zie vergadering van 19 februari 2020.) De voorzitter: De motie-Westerveld/Kwint (31497 nr. 349) is in die zin gewijzigd dat zij thans luidt: Motie De Kamer gehoord de beraadslaging constaterende dat ouders van een gehandicapt kind in het reguliere onderwijs soms elk halfjaar opnieuw een beschikking moeten aanvragen bij de gemeente om aanspraak te kunnen maken op bekostiging; constaterende dat als een kind naar speciaal onderwijs zou gaan deze beschikking niet elk halfjaar aangevraagd hoeft te worden; overwegende dat een handicap zoals het syndroom van Down niet verandert en het telkens opnieuw aantonen van de handicap zorgt voor extra bureaucratie en stress; verzoekt de regering om in het afwegingskader dat samen met cliëntenorganisaties wordt ontwikkeld op te nemen dat een beschikking om een kind met een handicap naar het regulier onderwijs te laten gaan voor een langere tijd afgegeven kan worden dan voor een halfjaaren gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 357 was nr. 349 (31497). Ik stel vast dat wij hier nu over kunnen stemmen. In stemming komt de motie-Beertema/Van Meenen (31497 nr. 346). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. De voorzitter: De heer Baudet. De heer Baudet (FvD): Wij wilden vóór de vorige motie (31293 nr. 510 was nr. 508) over hoogbegaafde kinderen stemmen. De voorzitter: Deze opmerking zal in de Handelingen worden opgenomen. In stemming komt de motie-Westerveld/Kwint (31497 nr. 347). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Westerveld/Kwint (31497 nr. 348). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Westerveld/Kwint (31497 nr. 357 was nr. 349). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP de ChristenUnie de PVV FvD en Van Haga voor deze gewijzigde motie hebbengestemd en de leden van de fractie van het CDA ertegen zodat zij is aangenomen. In stemming komt de motie-Kwint c.s. (31497 nr. 350). De voorzitter: Ik constateer dat deze motie met algemene stemmen is aangenomen. In stemming komt de motie-Van Meenen/Westerveld (31497 nr. 351). De voorzitter: Ik constateer dat deze motie met algemene stemmen is aangenomen. Heeft u nou een lampje meneer Krol. Ja? Dan zie ik u heel goed. Misschien moeten jullie allemaal lampjes hebben. (Hilariteit) In stemming komt de motie-Van Meenen (31497 nr. 352). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. De voorzitter: De heer Van Meenen. De heer Van Meenen (D66): Voorzitter. Nu deze motie is aangenomen zou ik graag een brief van de ministers Slob en De Jonge ontvangen over hoe zij dit uit gaan voeren. Want ze wilden er niet aan maar het moet nu wel gebeuren. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Van Meenen (31497 nr. 353). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie de PVV FvD en Van Haga voor deze motie hebben gestemd en de leden van de fractie van de VVD ertegen zodat zij is aangenomen. In stemming komt de motie-Rudmer Heerema (31497 nr. 354).De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen.