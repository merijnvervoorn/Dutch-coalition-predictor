34 Stemmingen moties Rapport Onderzoekscommissie seksuele intimidatie en misbruik in de sport Aan de orde zijn de stemmingen over aangehouden moties ingediend bij het debat over het rapport van de Onderzoekscommissie seksuele intimidatie en misbruik in de sport te weten: - de gewijzigde motie-Van Nispen c.s. over kwantitatief en periodiek wetenschappelijk onderzoek (34843 nr. 29 was nr. 20); - de motie-Van Nispen c.s. over de bereikte effecten van aanbevelingen (34843 nr. 30 was nr. 21). (Zie vergadering van 16 mei 2018.) De voorzitter: Aangezien de motie-Van Nispen c.s. (34843 nr. 30 was nr. 21) is ingetrokken maakt zij geen onderwerp van behandeling meer uit. De voorzitter: De gewijzigde motie-Van Nispen c.s. (34843 nr. 29 was nr. 20) is in die zin nader gewijzigd dat zij thans is ondertekend door de leden Van Nispen Kuiken Westerveld Bergkamp Van Oosten Peters Van der Graaf en Van der Staaij en luidt: Motie De Kamer gehoord de beraadslaging constaterende dat de verkennende werkgroep extern onderzoek seksueel misbruik en mishandeling heeft aangegeven dat er nog steeds geen goed beeld is van de omvang en ontwikkeling van gevallen van misbruik; constaterende dat veel aanbevelingen uit eerdere rapporten over seksueel misbruik en mishandeling zijn overgenomen maar dat de aandacht voor de feitelijke uitwerking van de genomen maatregelen in de praktijk soms beter kan en de verkennende werkgroep extern onderzoek seksueel misbruik en mishandeling daartoe een tweetal aanbevelingen doet; verzoekt de regering kwantitatief wetenschappelijk onderzoek te laten verrichten dat periodiek herhaald wordt zodat de ontwikkelingen blijvend worden gemonitord en de Kamer daarover te rapporteren; verzoekt de regering voorts in kaart te brengen wat er al dan niet gedaan is met aanbevelingen van de verschillende onderzoekscommissies en de Kamer te rapporteren over de bereikte effecten en gaat over tot de orde van de dag.Zij krijgt nr. 32 was nr. 29 (34843). Ik stel vast dat wij hier nu over kunnen stemmen. In stemming komt de nader gewijzigde motie-Van Nispen c.s. (34843 nr. 32 was nr. 29). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze nader gewijzigde motie hebben gestemd en de leden van de fractie van de PVV ertegen zodat zij is aangenomen. Bij de vorige motie heeft DENK voorgestemd? We hebben ook gebarentaal zie ik. Dat is ook fijn. Dan wordt dat ook in de Handelingen opgenomen.