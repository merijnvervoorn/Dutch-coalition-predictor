10 Stemming voorstel Algehele herziening van het Reglement van de commissie voor de Verzoekschriften en de Burgerinitiatieven Aan de orde is de stemming over het voorstel van de commissie voor de Verzoekschriften en de Burgerinitiatieven tot algehele herziening van het Reglement van de commissie voor de Verzoekschriften en de Burgerinitiatieven. In stemming komt het voorstel. De voorzitter: Ik constateer dat dit voorstel met algemene stemmen is aangenomen. Ja meneer Van Meenen? De heer Van Meenen (D66): Voorzitter. Blijkbaar — ik weet het niet zeker — hebben wij voor het amendement op stuk nr. 38 (35603) van mevrouw Beckerman gestemd maar dat had tegen moeten zijn. Mijn excuses. Als ik de naam van mevrouw Beckerman hoor heb ik altijd de neiging om voor te stemmen. Maar ja. De voorzitter: Daar zou ze heel blij mee zijn. Maar goed deze opmerking zal in de Handelingen worden opgenomen.