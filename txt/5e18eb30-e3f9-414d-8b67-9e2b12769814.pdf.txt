4 Regeling van werkzaamheden De voorzitter: Op verzoek van de aanvrager stel ik voor het dertigledendebat over het handelsakkoord tussen Mercosur en de EU van de agenda af te voeren. Ik stel voor dinsdag 12 oktober aanstaande ook te stemmen over de ingediende moties bij de notaoverleggen over de initiatiefnota van het lid Azarkan over een effectievere aanpak van moslimdiscriminatie over de initiatiefnota van de leden Van Kent en Palland over de reparatie van het AOW-AOV-hiaat en over mensenrechten. Ik deel aan de Kamer mee dat de fractie van het CDA bij de stemmingen op 5 oktober jongstleden over de motie-Kwint c.s. (31289 nr. 485) geacht wenst te worden tegen deze motie te hebben gestemd en de fractie-Den Haan over de motie-Grinwis c.s. en de motie-Boucke c.s. (33529 nrs. 886 en 887) geacht wenst te worden vóór te hebben gestemd. Ik stel voor toe te voegen aan de agenda van de Kamer: - het tweeminutendebat CBR (CD d.d. 05/10) met als eerste spreker het lid De Hoop van de PvdA; - het tweeminutendebat Leraren (CD d.d. 06/10) met als eerste spreker het lid Kwint van de SP. Overeenkomstig de voorstellen van de voorzitter wordt besloten. De voorzitter: Daarmee zijn we aan het einde gekomen van deze korte regeling van werkzaamheden.