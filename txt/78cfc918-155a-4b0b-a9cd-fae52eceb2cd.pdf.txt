3 Versoepeling van het kinderpardon Aan de orde is het debat over een versoepeling van het kinderpardon. De voorzitter: Aan de orde is het debat over een versoepeling van het kinderpardon. Ik heet iedereen van harte welkom. En ik dacht "ik geef de heer Wilders als eerste spreker het woord" maar de heer Wilders wil een interruptie plaatsen. De heer Wilders (PVV): Zeker een punt van orde. Voorzitter we spreken hier over een majeure aanpassing van het regeerakkoord een enorme versoepeling van het immigratie- en asielbeleid waarover lang is onderhandeld. Ik vraag mij af waar de fractievoorzitters van de regeringspartijen zijn die hebben onderhandeld en die iedere camera in het land de afgelopen 24 uur en daarvoor te woord hebben gestaan. En waar is de ministerpresident toch ook de hoeder van dat regeerakkoord? We hebben gisteren een brief gekregen namens het kabinet. Dus het is niet alleen een eigendom van de fracties het is ook het kabinet dat die nieuwe regels moet uitvoeren. Dus ik zou u willen vragen om te proberen de fractievoorzitters ... Ze gaan er natuurlijk zelf over maar toch het is een beetje laf om hier niet te zijn en wel voor al die camera's te staan. Waar zijn ze de heer Buma de heer Segers de heer Dijkhoff en de heer Jetten? Ik zou ze graag hier willen zien en ik zou ook graag de minister-president hier willen zien. De voorzitter: Wat betreft de fractiewoordvoerders is het aan de fracties zelf zoals u zelf ook weet. Het andere voorstel is om de minister-president te vragen bij dit debat te zijn. Snap ik het goed? De heer Wilders (PVV): Ik zou graag willen dat u dat regelt en als dat niet kan zou ik mijn voorstel in stemming willen brengen en dat zou ik dan middels een hoofdelijke stemming willen doen. De voorzitter: Dan ga ik naar mevrouw Van Toorenburg. Mevrouw Van Toorenburg (CDA): Voorzitter. De heer Wilders had twee vragen. De ene was: waar zijn de fractievoorzitters? Wat mijn fractievoorzitter betreft kan ik zeggen dat die altijd achter mij is waarvoor ik hem zeer dankbaar ben. Hij hoeft niet van mij het debat te voeren. We hebben goede gesprekken gevoerd met deze staatssecretaris. Die is volledig in positie op dit dossier. Dus ik heb niemand anders nodig. De voorzitter: Anderen?Mevrouw Kuiken (PvdA): Voorzitter er is wat gebeurd dus ik steun het verzoek van de heer Wilders om de mp de minister-president hierbij uit te nodigen. De heer Bisschop (SGP): Ik begrijp het verzoek en ik snap ook de spanning maar ik zou het graag zakelijk willen houden. En dat betekent dat we met de portefeuillehouder op dit dossier prima het debat kunnen voeren. De heer Jasper van Dijk (SP): Steun om de minister-president erbij te halen. De heer Azarkan (DENK): Voorzitter ik ga toch heel ver mee met de heer Wilders. De afgelopen anderhalve week hebben we de fractievoorzitters van de partijen gezien die inderdaad geen camera konden wegslaan. Het is interessant dat mevrouw Van Toorenburg zegt dat haar fractievoorzitter achter haar staat maar we hebben mevrouw Van Toorenburg niet in de media gezien. Ze kan misschien wel meegepraat hebben. Dus ik steun het verzoek om ook de collega's uit te nodigen Ã©n de ministerpresident. De heer Krol (50PLUS): Om te voorkomen mevrouw de voorzitter dat dit een debat voor spek en bonen wordt zou ik het ook zeer op prijs stellen. Mevrouw Akerboom (PvdD): Ook steun voor het verzoek om de minister-president erbij te halen. De heer Van Ojik (GroenLinks): Voorzitter het verzoek is gisteren ook al gedaan en toen hebben we het gesteund. Dus ik steun het van harte opnieuw. De heer Hiddema (FvD): Steun. De heer Azmani (VVD): Voorzitter volgens mij kunnen we dit debat prima met de vakverantwoordelijke bewindspersoon voeren. Hij is verantwoordelijk voor het pakket dat hij neerlegt en alle woordvoerders kunnen gewoon het woord voeren. Dus geen steun voor het verzoek. De heer Voordewind (ChristenUnie): Voorzitter we hebben gisteravond een brief gehad van deze staatssecretaris. Die kent de details. De woordvoerders hebben hun huiswerk gedaan. Dus laten we nu zo snel mogelijk een inhoudelijk debat voeren.De heer Groothuizen (D66): Voorzitter geen steun. De voorzitter: Meneer Wilders ... De heer Wilders (PVV): Dan een hoofdelijke stemming. De voorzitter: U wilt een hoofdelijke stemming over dit voorstel. Dan gaan we een hoofdelijke stemming organiseren. Dan schors ik nu de vergadering voor ongeveer tien minuten.