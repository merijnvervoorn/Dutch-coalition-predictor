16 Stemmingen moties Wet kwaliteit incassodienstverlening Aan de orde zijn de stemmingen over moties ingediend bij de behandeling van het wetsvoorstel Regels met betrekking tot de private buitengerechtelijke incassodienstverlening en wijziging van Boek 6 van het Burgerlijk Wetboek in verband met de aanpassing van de cumulatieregeling voor buitengerechtelijke incassokosten (Wet kwaliteit incassodienstverlening) te weten: - de motie-Kat/Ceder over het uitwerken van het voorstel van de geregistreerde schuldregeling (35733 nr. 9); - de motie-Kat/Ceder over uitwerken hoe schuldenaren met klachten eenvoudig bij een onafhankelijke partij terechtkunnen (35733 nr. 10); - de motie-Ceder/Kat over het tegengaan van het doorverkopen van schulden als verdienmodel (35733 nr. 12); - de motie-Ceder/Kat over een evaluatie van de wet incassokosten (35733 nr. 13). (Zie vergadering van 6 april 2022.) De voorzitter: De motie-Kat/Ceder (35733 nr. 10) is in die zin gewijzigd dat zij thans luidt: Motie De Kamer gehoord de beraadslaging constaterende dat het toezicht op de incassodienstverlening sterk leunt op meldingen van mensen die met incassobureaus te maken hebben gekregen; overwegende dat het wetsvoorstel onvoldoende duidelijk maakt hoe en waar schuldenaren zich kunnen melden met klachten; van mening dat enkel een interne klachtenprocedure bij het incassobureau onvoldoende is om de problemen van schuldenaren aan het licht te krijgen; verzoekt de regering om uit te werken hoe schuldenaren met klachten eenvoudig en bij een onafhankelijke partij terechtkunnen en hoe dit meegenomen kan worden bij het toezicht en gaat over tot de orde van de dag. Zij krijgt nr. 14 was nr. 10 (35733). De voorzitter: De motie-Ceder/Kat (35733 nr. 13) is in die zin gewijzigd dat zij thans luidt:Motie De Kamer gehoord de beraadslaging constaterende dat de wetgeving met betrekking tot buitengerechtelijke incassodienstverlening wordt herzien; overwegende dat het Besluit vergoeding voor buitengerechtelijke incassokosten niet wordt herzien; verzoekt de regering om bijvoorbeeld als onderdeel van de schuldenaanpak met maatschappelijke organisaties de bepalingen uit het Besluit vergoeding voor buitengerechtelijke incassokosten zoals de staffel en het minimumbedrag en de geldende aanmaningstermijnen te bespreken en te beoordelen of deze bepalingen nog voldoen aan de eisen van maatschappelijk verantwoord incasseren en gaat over tot de orde van de dag. Zij krijgt nr. 15 was nr. 13 (35733). Ik stel vast dat wij nu over deze gewijzigde moties kunnen stemmen. In stemming komt de motie-Kat/Ceder (35733 nr. 9). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 Lid Omtzigt de ChristenUnie de SGP het CDA BBB JA21 de PVV Groep Van Haga en FVD voor deze motie hebben gestemd en de leden van de fractie van de VVD ertegen zodat zij is aangenomen. In stemming komt de gewijzigde motie-Kat/Ceder (35733 nr. 14 was nr. 10). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV Groep Van Haga en FVD voor deze gewijzigde motie hebben gestemd zodat zij is aangenomen. In stemming komt de motie-Ceder/Kat (35733 nr. 12). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV Groep Van Haga en FVD voor deze motie hebben gestemd zodat zij is aangenomen. In stemming komt de gewijzigde motie-Ceder/Kat (35733 nr. 15 was nr. 13).De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD D66 Lid Omtzigt de ChristenUnie de SGP BBB JA21 de PVV Groep Van Haga en FVD voor deze gewijzigde motie hebben gestemd en de leden van de fracties van de VVD en het CDA ertegen zodat zij is aangenomen. De heer Dassen van Volt. De heer Dassen (Volt): Bij de stemmingen onder 6 over Fit for 55 - CBAM en ETS willen wij geacht worden tegen de motie op stuk nr. 3358 gestemd te hebben. De voorzitter: Dank u wel. We zullen dit opnemen in de Handelingen.