10 Regeling van werkzaamheden (stemmingen) De voorzitter: Voordat we overgaan tot de stemmingen wil ik eerst achtereenvolgens het woord geven aan de heer Van der Staaij van de SGP de heer Sjoerdsma van D66 en mevrouw Piri van de PvdA. De heer Van der Staaij (SGP): Voorzitter. Onder agendapunt 2 wil ik mijn motie op stuk nr. 2374 graag aanhouden tot de reguliere stemmingen van aanstaande dinsdag zodat daar nog fractieberaad over mogelijk is. De voorzitter: Dank u wel. Dat valt overigens onder agendapunt 3. U zei 2 maar het is 3. De heer Van der Staaij (SGP): Excuus voorzitter. Inderdaad het is onder agendapunt 3 de stemmingen over moties ingediend bij het tweeminutendebat Raad Buitenlandse Zaken. De voorzitter: Op verzoek van de heer Van der Staaij stel ik voor zijn gewijzigde motie (21501-02 nr. 2374 was nr. 2367) aan te houden. Daartoe wordt besloten. De voorzitter: Correct. Dan geef ik het woord aan de heer Sjoerdsma van D66. De heer Sjoerdsma (D66): Voorzitter. Mijn fractie had het al aangegeven maar onder agendapunt 1 de stemmingen over moties ingediend bij het tweeminutendebat Raad Algemene Zaken houden wij onze motie op stuk nr. 2363 graag nog twee weken aan. De voorzitter: Dank u wel. Dan mevrouw Piri van de PvdA. Mevrouw Piri (PvdA): â€¦ De voorzitter: Ik herhaal het even want de microfoon deed het niet goed. De motie-Piri/Van der Lee op stuk nr. 2362 bij agendapunt 1 ingediend bij het tweeminutendebat Raad Algemene Zaken is tijdens het debat aangehouden.Dank u wel. Dan gaan we stemmen.