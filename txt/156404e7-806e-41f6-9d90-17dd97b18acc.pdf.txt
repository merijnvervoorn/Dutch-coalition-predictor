4 Regeling van werkzaamheden De voorzitter: Aan de orde is de regeling van werkzaamheden. Ik geef mevrouw Kröger namens GroenLinks het woord. Mevrouw Kröger (GroenLinks): Dank u wel voorzitter. Het VSO over het Luchthavenindelingsbesluit dat ik gisteren heb aangevraagd stond voor vanavond gepland. Inmiddels heb ik begrepen dat de minister niet aanwezig kan zijn. Ik vind het belangrijk om dit VSO wel met de minister te doen en zou het graag zo snel mogelijk na het reces ingepland zien. De voorzitter: Heeft iemand daar bezwaar tegen? De heer Graus (PVV): Nee steun voor het verzoek. De voorzitter: Oké. Dan zullen we daar rekening mee houden. Mevrouw Kröger (GroenLinks): Oké. Dank u wel. De voorzitter: Dank u wel. Dan geef ik het woord aan de heer Kuzu namens DENK. De heer Kuzu (DENK): Voorzitter. In 2014 drie jaar geleden verlieten drie militairen hun eenheid vanwege vernederingen mishandelingen aanrandingen en een verkrachting. Uit een rapport uit 2015 dat onlangs is opgedoken blijkt dat deze misstanden nog erger zijn dan gedacht. Volgens de militaire vakbonden is er na deze risicoanalyse nauwelijks iets veranderd. Ik citeer even de vakbond: ... De voorzitter: Nee nee dat hoeft niet. De heer Kuzu (DENK): ... "Mensen durven nauwelijks aangifte te doen; ze zijn bang als verrader te worden gezien". Daarom wil ik over dit onderwerp een debat met de minister van Defensie voorafgegaan door een brief. De heer Bosman (VVD): Voorzitter dit zijn zorgelijke omstandigheden. Dit raakt ons allemaal. We zijn er allemaal bezorgd over maar volgens mij hebben we hier ook een Kamerbrede afspraak over. Hetis onderdeel van een onderzoek. Dat onderzoek komt begin volgend jaar. Ik vind een brief verstandig maar laten we die betrekken bij een breedschalig onderzoek ... De voorzitter: Dus geen steun. De heer Bosman (VVD): ... waar de staatssecretaris begin volgend jaar mee komt. Mevrouw Diks (GroenLinks): Voorzitter. Ik ben het eens met het voorstel van de heer Bosman om eerst de brief af te wachten met informatie van de staatssecretaris over deze situatie die ook GroenLinks als zorgwekkend betitelt. Of er een debat nodig is zullen we alsdan besluiten. De heer Bisschop (SGP): Voorzitter wat collega Bosman naar voren brengt steun ik van harte. Mevrouw Bruins Slot (CDA): Voorzitter er vindt nu ook ter plekke onafhankelijk onderzoek plaats in Schaarsbergen ... De voorzitter: Dat is al gezegd. Mevrouw Bruins Slot (CDA): ... vanwege alle ellendigheden die daar zijn gebeurd. De vraag bij dit onderzoek is of er nadere disciplinaire maatregelen komen. Moet het Openbaar Ministerie ook hiermee weer aan de slag? Die brief is noodzakelijk maar het debat steun ik nu niet omdat we als Kamer hebben afgesproken om dat na het onderzoek te doen. Mevrouw Ploumen (PvdA): Voorzitter gisteren heb ik over een verwante zaak een dertigledendebat op de lijst mogen zetten. Ik zie zeer veel in een brief. Ik hoop dat we die ook bij dat onderwerp kunnen betrekken. De voorzitter: Dus geen steun. De heer Van Weyenberg (D66): Voorzitter ook geen steun. Het is een heel ernstige zaak. We wachten de brief en het onderzoek eerst af. De heer Markuszower (PVV): Voorzitter onze fractie heeft hier vanochtend vragen over gesteld dus we wachten eerst de antwoorden af. Er komt ook nog een brief. Geen steun op dit moment.Mevrouw Van der Graaf (ChristenUnie): Ik sluit mij aan bij de woorden die de vorige sprekers hebben uitgesproken. Nu geen steun maar wel een brief. De heer Jasper van Dijk (SP): Steun. De heer Kuzu (DENK): Voorzitter. Ik zie dan in ieder geval de brief graag tegemoet. Het lijkt me een wijs voorstel om die te betrekken bij het dertigledendebat dat door mevrouw Ploumen is aangevraagd. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. De heer Özdil namens GroenLinks. De heer Özdil (GroenLinks): Dank u voorzitter. Vanochtend ontvingen wij het langverwachte verslag van het rapport over het automatisch stopzetten van het studentenreisproduct. Helaas is de conclusie dat automatisch stopzetten te duur zou zijn slechts gebaseerd op een analyse van een van de mogelijke technische scenario's en mogelijkheden zoals ook de TU Delft vandaag bevestigt. Daarom wil ik een debat met de minister voorafgegaan door een brief over de alternatieve mogelijkheden voor het automatisch stopzetten van het studentenreisproduct. De heer Van der Molen (CDA): Voorzitter ik kan me voorstellen dat we per brief aan de minister vragen om dit punt toe te lichten. Zonder die brief kunnen we geen debat voeren. We kunnen pas beoordelen of een debat gepast is als we de brief hebben dus geen steun voor het debat maar wel voor een brief. De heer Van Kent (SP): Steun voor het verzoek voorzitter. De heer Van Weyenberg (D66): Voorzitter steun voor een brief en daarna bezien of een debat nodig is. De heer Bisschop (SGP): Een brief en daarna bezien of een debat nog nodig is. Mevrouw Ploumen (PvdA): Steun voor het verzoek. De heer Beertema (PVV): Wel een brief geen debat voorzitter.Mevrouw Van der Graaf (ChristenUnie): Wel een brief geen debat nu. De heer Azmani (VVD): Wel een brief geen debat. De heer Özdil (GroenLinks): Voorzitter. Ik ben blij met de steun van mijn collega's voor een brief. Ik heb niet meer geteld of ik voldoende steun heb voor een dertigledendebat ... De voorzitter: Ja. De heer Özdil (GroenLinks): ... maar ik zou toch eerst die brief willen afwachten en dan als het nodig is een echt debat voeren. Dus ik zet dat dertigledendebat op pauze. Kan dat? De voorzitter: Ja. Nee dat kunt u later nog een keer aanvragen. Maar als u eerst de brief wilt afwachten stel ik voor het stenogram van dit deel van de vergadering door te geleiden naar het kabinet. Dank u wel. De heer Azmani van de VVD. De heer Azmani (VVD): Voorzitter. Ik sta hier als voorzitter van de vaste commissie voor Europese Zaken. Aan u het verzoek om een debat te plannen met de minister-president rondom de informele top die gehouden wordt op 23 februari. De voorzitter: Volgend jaar hè? De heer Azmani (VVD): Ja voorzitter dat klopt. Volgend jaar. Dank u wel. De voorzitter: Dank u wel. Tot slot de heer Markuszower namens de PVV. De heer Markuszower (PVV): Dank u wel voorzitter. Twee weken geleden werd Nederland en Joods Nederland in het bijzonder opgeschrikt door een aanslag op een Joods restaurant. De islamitische terrorist werd na een paar uurtjes echter weer vrijgelaten. Gisteren verscheen deze terrorist voor de rechtbank. Hij verklaarde een vulkaan te zijn die op uitbarsten staat en hij dreigde dat de aanslag die hij pleegde slechts zijn eerste stap zou zijn. De minister weigert in te grijpen ondanks een nieuw gepleegd strafbaar feit en ondanks het imminente gevaar dat nu van deze dader uitgaat.De voorzitter: U wilt een debat. De heer Markuszower (PVV): Ja want de minister moet het Openbaar Ministerie nu een aanwijzing geven om deze terrorist op te pakken en Nederland te behoeden voor een tweede aanslag. Daarom voorzitter vraag ik om vandaag nog hierover met de minister te debatteren. Mevrouw Van Toorenburg (CDA): Nee voorzitter. Deze zaak is nu onder de rechter. De rechter zal spreken en niemand anders. De heer Van Oosten (VVD): Nee voorzitter. Deze zaak ligt onder de rechter. Ik snap de zorgen over de uitlatingen van de man wel maar wij zijn nu niet in de positie om daar wat van te vinden. Laat de rechter oordelen. Dan kunnen we daarna in de Kamer discussiëren over de vraag hoe je omgaat met dit soort situaties. De heer Bisschop (SGP): Voorzitter we zullen die hele procesgang allemaal met meer dan gemiddelde belangstelling volgen en daar allemaal onze gevoelens bij hebben. Die wil ik gaarne delen maar niet in dit stadium. Mevrouw Van der Graaf (ChristenUnie): De zaak baart ons ook zorgen maar hij is nu onder de rechter. Het lijkt ons zuiver om hem daar te laten en er nu niet over te spreken in het parlement. De heer Van Weyenberg (D66): Voorzitter daar sluit ik me bij aan. De zaak is onder de rechter. In dit land zijn het rechters die rechtspreken geen politici. Mevrouw Voortman (GroenLinks): Voorzitter ik kan me aansluiten bij de voorgaande sprekers. Nadat er een uitspraak is staat het ons vrij om een debat te voeren maar nu niet. Mevrouw Ploumen (PvdA): Ik sluit me aan bij mevrouw Voortman. De heer Jasper van Dijk (SP): Ik sluit me aan bij mevrouw Ploumen. De voorzitter: U heeft geen meerderheid meneer Markuszower. De heer Markuszower (PVV): Dank u wel. Het lijkt alsof deze Kamer niet ...De voorzitter: Nee meneer Markuszower! Vorige keer hadden we daar ook een discussie over. Het is echt aan de Kamer om te beslissen of ze wel of geen debat wil en niet aan de voorzitter. Dan stel ik voor het stenogram van dit deel van de vergadering door te geleiden naar het kabinet. Nu ga ik een paar mededelingen doen die te maken hebben met de regeling. Ik stel voor hedenavond ook te stemmen over de aangehouden motie-Laçin (34775-XII nr. 32) de aangehouden motieAgema (34775-XVI nr. 68) de aangehouden motie-Ellemeet c.s. (29628 nr. 735) de aangehouden motie-Van Ojik (34775VI nr. 54) en de aangehouden motie-Veldman c.s. (34775XIII nr. 65) en over een brief van de vaste commissie voor Europese Zaken (34856 nr. 1). Op verzoek van de aanvrager stel ik voor het interpellatiedebat over het bericht dat het zesde actieprogramma Nitraatrichtlijn pas volgend jaar met de Kamer kan worden besproken van de agenda af te voeren. Ik stel voor toe te voegen aan de agenda van de Kamer: - het wetsvoorstel Wijziging van de Luchtvaartwet met het oog op de aanwijzing van luchtvaartterreinen waarvan gebruikt dient te worden gemaakt voor de landing van vluchten die een sterk verhoogd risico vormen om te worden gebruikt voor drugssmokkel (34684). Op verzoek van de fractie van de PvdA benoem ik in de contactgroep België het lid Ploumen tot lid. Ik deel mee dat de volgende aangehouden moties zijn vervallen: 22054-289; 34674-15; 27625-390; 30175-261; 3310415; 34775-A-29. Op verzoek van het lid-Kröger stel ik voor de volgende door haar ingediende motie opnieuw aan te houden: 31936-406. Overeenkomstig de voorstellen van de voorzitter wordt besloten. De voorzitter: Daarmee zijn we aan het eind gekomen van de regeling van werkzaamheden. De vergadering wordt enkele ogenblikken geschorst.