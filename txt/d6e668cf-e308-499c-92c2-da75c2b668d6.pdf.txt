11 Stemmingen moties Initiatiefnota van het lid Ploumen "De noodzaak van gendersensitieve zorg: ongelijke behandeling = betere zorg" Aan de orde zijn de stemmingen over moties ingediend bij het debat over de initiatiefnota van het lid Ploumen over "De noodzaak van gendersensitieve zorg: ongelijke behandeling = betere zorg" te weten: - de motie-Rudmer Heerema c.s. over meer aandacht voor gender- en man-vrouwverschillen in onderzoek (35560 nr. 4); - de motie-Paulusma over onderzoek naar gender- en sekseverschillen bij het postcovidsyndroom (35560 nr. 5); - de motie-Kuiken over de financiering van voortzetting van het programma Gender en Gezondheid (35560 nr. 6); - de motie-Kuiken over een financiële bijdrage van de farmaceutische industrie aan een fonds voor sekse- en genderverschillen bij geneesmiddelen (35560 nr. 7). (Zie notaoverleg van 14 maart 2022.) De voorzitter: De motie-Kuiken (35560 nr. 7) is in die zin gewijzigd dat zij thans luidt: Motie De Kamer gehoord de beraadslaging constaterende dat er nog steeds onvoldoende onderzoek is naar sekse- en genderverschillen bij bestaande geneesmiddelen; overwegende dat de farmaceutische industrie de afgelopen jaren miljarden extra winst gemaakt heeft dankzij COVID19-geneesmiddelen en -vaccins; van mening dat de farmaceutische industrie een maatschappelijke verantwoordelijkheid heeft in het op de markt brengen van geneesmiddelen die veilig zijn voor mannen én vrouwen; verzoekt de regering om het gesprek aan te gaan met de farmaceutische industrie over hoe de industrie financieel kan bijdragen aan onderzoek naar sekse- en genderverschillen bij bestaande en te ontwikkelen geneesmiddelen en gaat over tot de orde van de dag. Zij krijgt nr. 8 was nr. 7 (35560). Ik stel vast dat wij hier nu over kunnen stemmen.In stemming komt de motie-Rudmer Heerema c.s. (35560 nr. 4). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Paulusma (35560 nr. 5). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA BBB en de PVV voor deze motie hebben gestemd en de leden van de fracties van JA21 FVD en Groep Van Haga ertegen zodat zij is aangenomen. In stemming komt de motie-Kuiken (35560 nr. 6). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD JA21 BBB en de PVV voor deze motie hebben gestemd en de leden van de fracties van Fractie Den Haan D66 de ChristenUnie de VVD de SGP Lid Omtzigt het CDA FVD en Groep Van Haga ertegen zodat zij is verworpen. In stemming komt de gewijzigde motie-Kuiken (35560 nr. 8 was nr. 7). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB en de PVV voor deze gewijzigde motie hebben gestemd en de leden van de fracties van FVD en Groep Van Haga ertegen zodat zij is aangenomen.