30 Stemmingen moties Ouderschap en adoptie Aan de orde zijn de stemmingen over moties ingediend bij het VSO Ouderschap en adoptie te weten: - de motie-Bergkamp/Van den Berge over een wetsvoorstel dat een dubbele geslachtsnaam mogelijk maakt (31265 nr. 81); - de motie-Van den Berge c.s. over bezien hoe ervaringsdeskundigen die zelf zoektochten in landen van herkomst uitvoeren bij hun werk geholpen worden (31265 nr. 82); - de motie-Van Nispen/Bergkamp over verstevigen van de rol van de politie bij het voorkomen van ouderverstoting (31265 nr. 83); - de motie-Van Nispen c.s. over inventariseren van de behoefte aan hulp in de zoektocht naar afkomst van geadopteerden (31265 nr. 84); - de motie-Van der Staaij over in internationaal verband versterken van het onafhankelijk toezicht op de naleving van het Haags Adoptieverdrag (31265 nr. 85); - de motie-Van der Staaij/Van der Graaf over de lessen uit het onderzoek ook ter harte nemen bij nieuwe vormen van gezinsvorming (31265 nr. 86); - de motie-Van Toorenburg c.s. over verlagen van de drempel voor grootouders om tot omgang te kunnen verzoeken (31265 nr. 87). (Zie vergadering van heden.) In stemming komt de motie-Bergkamp/Van den Berge (31265 nr. 81). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van den Berge c.s. (31265 nr. 82). De voorzitter: Ik constateer dat deze motie met algemene stemmen is aangenomen. In stemming komt de motie-Van Nispen/Bergkamp (31265 nr. 83). De voorzitter: Ik constateer dat deze motie met algemene stemmen is aangenomen. De heer Azarkan.De heer Azarkan (DENK): Voorzitter ik had de administratie niet helemaal op orde. Mijn fractie wordt geacht tegen de motie op stuk nr. 81 gestemd te hebben. De voorzitter: Deze opmerking zal in de Handelingen worden opgenomen. In stemming komt de motie-Van Nispen c.s. (31265 nr. 84). De voorzitter: Ik constateer dat deze motie met algemene stemmen is aangenomen. In stemming komt de motie-Van der Staaij (31265 nr. 85). De voorzitter: Ik constateer dat deze motie met algemene stemmen is aangenomen. In stemming komt de motie-Van der Staaij/Van der Graaf (31265 nr. 86). De voorzitter: Ik constateer dat de leden van de fracties van de PvdA 50PLUS DENK de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Toorenburg c.s. (31265 nr. 87). De voorzitter: Ik constateer dat de leden van de fracties van de PvdA Krol GroenLinks de PvdD 50PLUS DENK de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. Mevrouw Leijten? Mevrouw Leijten (SP): Voorzitter ik vrees dat ik een fout heb gemaakt bij de motie op stuk nr. 86. Wij hadden daarvoor moeten zijn. De voorzitter: Deze opmerking wordt in de Handelingen opgenomen.