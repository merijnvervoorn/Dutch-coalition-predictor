18 Stemming motie Publicatie Dreigingsbeeld Milieucriminaliteit 2021 Aan de orde is de stemming over een aangehouden motie ingediend bij het tweeminutendebat Publicatie Dreigingsbeeld Milieucriminaliteit 2021 te weten: - de motie-Van Esch/Beckerman over het uitbreiden van de opsporings- en handhavingscapaciteit op het gebied van wildlife crime (22343 nr. 326). (Zie vergadering van 1 juni 2022.) De voorzitter: De motie-Van Esch/Beckerman (22343 nr. 326) is in die zin gewijzigd dat zij thans luidt: Motie De Kamer gehoord de beraadslaging constaterende dat wildlife crime wereldwijd de vierde grootste criminele industrie is en jaarlijks met 5% tot 7% toeneemt; constaterende dat een belangrijk deel van deze illegale handel bestaat uit producten of traditionele medicijnen waarbij bedreigde wilde dieren en planten zijn verwerkt; constaterende dat wildlife crime verweven is met andere vormen van criminaliteit en sommige terroristische organisaties deels gefinancierd worden door wildlife crime; constaterende dat Nederland wordt gezien als groot doorvoerland binnen de EU vanwege de Rotterdamse haven en Schiphol alsook zelf een belangrijke afzetmarkt is; constaterende dat er een structureel tekort is aan opsporings- en handhavingscapaciteit van deze vorm van criminaliteit; verzoekt de regering om het thema wildlife crime inclusief de handel in traditionele medicijnen te betrekken bij het thema aanpak milieucriminaliteit in de Veiligheidsagenda en gaat over tot de orde van de dag. Zij krijgt nr. 335 was nr. 326 (22343). Ik stel vast dat wij hier nu over kunnen stemmen. In stemming komt de gewijzigde motie-Van Esch/Beckerman (22343 nr. 335 was nr. 326). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA dePvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd zodat zij is aangenomen.