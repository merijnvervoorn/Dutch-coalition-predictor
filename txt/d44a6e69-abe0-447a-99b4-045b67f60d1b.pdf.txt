20 Stemming overige motie Drugsbeleid Aan de orde is de stemming over een motie ingediend bij het tweeminutendebat Drugsbeleid te weten: - de motie-Van Nispen over een bankrekening verstrekken aan deelnemers aan het experiment met legale wietteelt (24077 nr. 492). (Zie vergadering van 16 juni 2022.) De voorzitter: Wat ik eerder aangaf klopt maar om het te bevestigen hebben we ook even naar de beelden gekeken want het was inderdaad wat onduidelijk. Voor wat er gebeurde verwees ik al naar artikel 8.27. Ik lees artikel 8.27 lid 2 even voor. "Indien een lid zich tijdens een hoofdelijke stemming bij het uitbrengen van zijn stem vergist kan hij zijn vergissing slechts herstellen voordat het volgende lid heeft gestemd." We hebben de beelden even teruggekeken en de griffier zag ook dat mevrouw Paulusma eerst "tegen" heeft gezegd en toen "voor". Ze heeft dat gecorrigeerd voordat de heer Peters zijn stem uitbracht. Ik kan me zo voorstellen dat iedereen dit gaat terugkijken. Ik wil aan de griffier vragen om te beginnen bij de heer Peters. Dat lijkt me het meest zuiver. Dank voor uw begrip in dezen. En het is belangrijk om goed stilte in acht te nemen; dat is voor onze mensen hier echt heel belangrijk. Ik geef het woord aan de griffier. In stemming komt de motie-Van Nispen (24077 nr. 492). Vóór stemmen de leden: Piri Van der Plas Podt Raemakers Sahla Sjoerdsma Sneller Teunissen Wassenberg Van der Werf Westerveld Van Weyenberg Wuite Alkaya Arib Baudet Beckerman Belhaj Bergkamp Van BeukeringHuijbregts Bouchallikh Boucke Boulakjar Bromet Dassen Dekker-Abdulaziz Jasper van Dijk Eerdmans Ephraim Eppink Van Esch Van Ginneken Goudzwaard Tjeerd de Groot Gündoğan Den Haan Van Haga Hijink De Hoop Van Houwelingen Jansen Romke de Jong Kat Kerseboom Klaver Koekkoek Kröger Kuiken Kuzu Kwint Van der Laan Van der Lee Leijten Maatoug Marijnissen Van Meenen Van Meijeren Mohandis Mutluer Nijboer Van Nispen Paternotte en Paulusma. Tegen stemmen de leden: Peters Rahimi Rajkowski Segers Chris Simons Slootweg Smals Van der Staaij Stoffer Van Strien Strolenberg Tielen Valstar Verkuijlen Van Weerdenburg Werner Van Wijngaarden Wilders Van der Woude Agema Amhaouch Becker Beertema Van den Berg Bevers Bikker Bisschop Bontenbal Martin Bosma Brekelmans Van Campen Ceder Tony van Dijck Inge van Dijk El Yassini Ellian Erkens Fritsma De Graaf Van der Graaf Graus Grinwis Peter de Groot Haverkort Rudmer Heerema Heinen Helder Hermans Van den Hil Idsinga Léon de Jong Klink Knops Koerhuis Kops De Kort Madlener Maeijer Markuszower Michon-Derkzen Minhas Edgar Mulder De Neef Omtzigt Palland en Paul.De voorzitter: Ik constateer dat deze motie met 63 stemmen voor en 66 stemmen tegen is verworpen. Dan schors ik de vergadering voor een enkel moment en dan krijgen we de regeling van werkzaamheden. De vergadering wordt enkele ogenblikken geschorst.