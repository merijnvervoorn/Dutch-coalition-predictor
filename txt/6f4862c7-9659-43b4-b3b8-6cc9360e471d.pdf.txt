20 Stemming motie Initiatiefnota "In Nederland beslis je over je eigen leven" Aan de orde is de stemming over een aangehouden motie ingediend bij het debat over de initiatiefnota van het lid Becker "In Nederland beslis je over je eigen leven" te weten: - de motie-Jasper van Dijk/Van Wijngaarden over het aanpakken van huwelijkse uitbuiting (35341 nr. 5). (Zie vergadering van 13 oktober 2020.) De voorzitter: De motie-Jasper van Dijk/Van Wijngaarden (35341 nr. 5) is in die zin gewijzigd dat zij thans luidt: Motie De Kamer gehoord de beraadslaging overwegende dat in Nederland honderden verborgen vrouwen slachtoffer zijn van huwelijkse uitbuiting; verzoekt de regering te onderzoeken op welke manier huwelijkse uitbuiting en het profiteren daarvan effectief kan worden aangepakt bijvoorbeeld door een wijziging in de strafbaarstelling van mensenhandel en met een concreet voorstel de Kamer te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 14 was nr. 5 (35341). Ik stel vast dat wij hier nu over kunnen stemmen. In stemming komt de gewijzigde motie-Jasper van Dijk/Van Wijngaarden (35341 nr. 14 was nr. 5). De voorzitter: Ik constateer dat deze gewijzigde motie met algemene stemmen is aangenomen.