8 Regeling van werkzaamheden De voorzitter: Ik stel voor dinsdag 18 december aanstaande ook te stemmen over de ingediende moties bij het notaoverleg over de initiatiefnota van de leden Ploumen Van Gerven en Ellemeet: "Big Farma: niet gezond!" (34834). Ik deel aan de Kamer mee dat de fractie van D66 bij de stemmingen op 11 december jongstleden over de motieMoorlag (32813 nr. 257) geacht wenst te worden voor deze motie te hebben gestemd. Ik stel voor de volgende stukken van de stand van werkzaamheden af te voeren: 21501-07-1559; 25424-430; 25424-429; 25763-30; 29689-941; 25424-425; 25424-426; 25424-424; 33628-37; 25763-29; 25424-422; 25424-423; 25424-343; 25424417; 25424-418; 35000-A-28; 31409-199; 29668-49; 34775XII-76; 31409-198; 31409-196; 31409-192;35059-3; 23645-682; 29984-797; 29984-798; 25268-172; 31016-148; 31016-150; 31016-146; 31016-147; 33561-43; 35103-1; 25087-224;350202; 2018Z21641; 34834-5; 29664-191; 32201-92; 29675-192; 2018Z07100; 31409-201; 31409-193 en 34834. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan de heer Azarkan namens DENK. De heer Azarkan (DENK): Voorzitter. Ik heb gisteren een debat aangevraagd met hoofdelijke stemming over etnisch profileren door de politie naar aanleiding van de documentaire Verdacht. Helaas geen meerderheid dus ik probeer dat vandaag. En laten we dat maar niet hoofdelijk doen. Mevrouw Kuiken (PvdA): Gister steun vandaag steun voorzitter. Mevrouw Ouwehand (PvdD): Dat geldt ook voor de Partij voor de Dieren. Steun. Mevrouw Helder (PVV): Voorzitter. Het is nog steeds een eenzijdig verhaal. Geen steun. Mevrouw Buitenweg (GroenLinks): GroenLinks steunt het debat. Ik zou graag een brief willen hebben van de minister omdat er ook tijdens het mondelinge vragenuurtje onduidelijkheid over was of etnisch profileren nu wel of niet voorkomt in het programma De Kracht van het verschil. Ik denk dat het goed is dat dat opgehelderd wordt.De heer Van Raak (SP): De SP steunt het nog steeds. De heer Bisschop (SGP): Voorzitter geen steun. Misschien een brief van de minister over de eenzijdigheid die verweten wordt. Dat zou ik wel op prijs stellen maar geen steun voor het debat. Dat kunnen we altijd nog bekijken. De heer Van Dam (CDA): Voorzitter. Een heel belangrijk onderwerp waar wij al ettelijke keren in AO-verband over gesproken hebben waar de politie twee keer per jaar op rapporteert dus geen steun voor dit onderwerp nu. De heer Krol (50PLUS): Steun voor de brief en voor het debat. En fijn dat hoofdelijke stemmingen tijdens de regeling geen gewoonte gaan worden. Mevrouw Den Boer (D66): Voorzitter. Steun voor het debat nadat de minister met zijn brief over etnisch profileren is gekomen. Dank u. Mevrouw Van der Graaf (ChristenUnie): Gister hebben wij al gehoord dat de minister met een brief gaat komen. Die is al toegezegd. Nu geen steun voor een debat. Laten we ook die brief betrekken bij een van de eerstvolgende AO's die er komt. Mevrouw Laan-Geselschap (VVD): Gister geen steun vandaag geen steun. De voorzitter: Meneer Azarkan ... De heer Azarkan (DENK): Voorzitter. Rond de 60 stemmen? De voorzitter: Ja. Geen meerderheid. De heer Azarkan (DENK): Meer dan 30 leden? Dan graag als dertigledendebat op de agenda. Dank. De voorzitter: Dan voegen we dit debat toe aan de lijst van dertigledendebatten. Ik stel voor het stenogram van dit deel van de vergadering door te geleiden naar het kabinet. Dan geef ik nu het woord aan de heer Wilders namens de PVV.De heer Wilders (PVV): Mevrouw de voorzitter. Gister een vreselijke aanslag in Straatsburg waar opnieuw een moslim ervoor zorgde dat onschuldige mensen werden vermoord en gewond raakten. Dat stopt niet vanzelf. Daar zullen we wat voor moeten doen. Sterker nog het gaat door want in Europa zijn er tienduizenden radicale moslims die vrij op straat rondlopen en zonder grenzen in Europa vrij kunnen reizen. Ik wil daar dus een debat over om met de minister van Justitie te bespreken wat we daaraan doen. In Nederland een groot probleem; ook kerstmarkten die hier deze maand weer komen. Ik zou dat debat deze week of volgende week willen hebben. De heer Kuzu (DENK): Voorzitter. Het is natuurlijk vreselijk wat er in Straatsburg is gebeurd. Dat raakt ook moslims in Europa. Omdat de heer Wilders het op deze manier aanvliegt zou ik zeggen: laten we het doen in een AO Terrorisme. Geen steun. Mevrouw Van Toorenburg (CDA): Voorzitter. Het is inderdaad verschrikkelijk wat er is gebeurd. We leven zeer mee met de nabestaanden. Wij willen graag een brief van het kabinet zodra daar informatie in te schrijven is. Dan zullen we het er zeker over willen hebben. Of we dat eerder doen in een algemeen overleg als de brief er is of in een plenair debat wil ik even laten afhangen van het moment dat we de brief krijgen. Dus we willen het erover hebben. Het is alleen even de vraag wanneer. De heer Sjoerdsma (D66): Voorzitter. Het is een verschrikkelijke gebeurtenis. Steun voor een brief. Ik denk dat het inderdaad het best behandeld kan worden in het AO Terrorisme. Mevrouw Laan-Geselschap (VVD): Ook de VVD spreekt haar treurnis uit over de gebeurtenissen. Ik begrijp ook dat de PVV op dit moment dit debat aanvraagt. Wij wachten een brief af en wachten daarna af waar we het kunnen behandelen. Mevrouw Van der Graaf (ChristenUnie): De ChristenUnie vindt de gebeurtenissen in Straatsburg heel tragisch. Het is heel erg dat dit is voorgekomen. We weten dat ook in Nederland de dreiging nog steeds substantieel is. Wij steunen het verzoek om een brief. Laten we die dan ook op het spoedigste moment behandelen. Volgens mij kan dat in het AO Terrorisme. Mevrouw Buitenweg (GroenLinks): Het is inderdaad heel verschrikkelijk. Het is een van de best beveiligde kerstmarkten en toch is dit gebeurd. Ik denk dat het inderdaad goed is om een brief te krijgen. Dan kijken we in de procedurevergadering of het in een algemeen overleg thuishoort of dat het — afhankelijk van de inhoud — toch een eigenstandig debat vergt.De heer Van der Staaij (SGP): Voorzitter een verschrikkelijke gebeurtenis. Wat er van de vermoedelijke dader allemaal bekend is roept ook de nodige vragen op. Dus steun voor de brief en voor het debat. Mevrouw Kuiken (PvdA): Voorzitter. Het is inderdaad verschrikkelijk. Ik steun een brief. En laten we dan even kijken hoe we het beste het debat kunnen voeren. De heer Van Raak (SP): Hier moeten we zo snel mogelijk over spreken. We moeten ook zo snel mogelijk geïnformeerd worden. Dus laat dat gebeuren via een brief. Dan maakt het mij niet uit waar we erover spreken. Het lijkt mij dat dat het snelste kan in een AO Terrorisme. De voorzitter: Maar steunt u het verzoek om een apart debat daarover te houden? De heer Van Raak (SP): Eerst een brief en dan zo snel mogelijk bespreken. Als ik de lijst met debatten zie weet ik zeker dat het AO Terrorisme de snelste gelegenheid is. De voorzitter: Dus geen steun. De heer Geleijnse van 50PLUS. De heer Geleijnse (50PLUS): Voorzitter. Het is een verschrikkelijke gebeurtenis. Sterkte voor alle betrokkenen. En steun voor het verzoek van de heer Wilders. De heer Wilders (PVV): Dank aan de collega's die het steunden. Heel veel collega's hebben ook een brief gesteund. Het probleem is alleen dat ik niet om een brief had gevraagd maar het is toch aardig dat ze het steunen. Alleen we lossen het probleem van terreur in Europa niet op met het vragen van brieven. Het is erg onbevredigend want dan hebben wij geen debat. De voorzitter: Geen steun. De heer Wilders (PVV): Ik hoop dat die brief in ieder geval nog deze week naar de Kamer komt. Misschien kan u dat aan het kabinet doorgeleiden. Dan zullen we kijken of we hier volgende week opnieuw staan. Dank u wel. De voorzitter: Ik stel voor het stenogram van dit deel van de vergadering door te geleiden naar het kabinet. Dank u wel.Mevrouw Diks namens GroenLinks. Mevrouw Diks (GroenLinks): Dank u wel voorzitter. Vanochtend berichtte De Groene Amsterdammer dat er blijkbaar meer informatie is over het grote helikopterongeluk in Mali in 2015. Dat moet volgens mij onverteerbaar zijn voor nabestaanden. Daarom wil ik heel graag dat de Kamer het volledige onderzoeksrapport ontvangt. Ik wil daarover graag een brief ontvangen van de staatssecretaris van Defensie. Daarna aansluitend wil ik graag een debat hierover. Mevrouw Belhaj (D66): Het is inderdaad een heel bijzonder bericht. Je denkt te weten waarom een ongeluk is gebeurd maar vervolgens blijkt — als het waar is wat De Groene Amsterdammer zegt — er iets anders te zijn. Het lijkt mij verstandig om eerst in die brief inhoudelijke informatie te hebben en om dan te bekijken of een plenair debat nodig is of eerst nog een technische briefing en een algemeen overleg. Dus nu alleen steun voor een brief en t.z.t. voor een debat. De voorzitter: Dus geen steun. Een brief hoeft geen steun te hebben want het is een individueel recht van Kamerleden om daarom te vragen. Dan ga ik naar de heer Van Nispen. De heer Van Nispen (SP): De SP steunt het debat. Mijn collega Sadet Karabulut heeft er ook schriftelijke vragen over gesteld. Het lijkt mij goed om te vragen of die ook beantwoord kunnen worden voordat we het debat voeren. Mevrouw Bruins Slot (CDA): Het is zeker een onderwerp waarover we met elkaar van gedachten moeten wisselen. Het is ook belangrijk om opheldering te krijgen. Daarom wil ik wel een brief met nadere informatie. Laten we vervolgens met elkaar als commissie kijken hoe we dit het beste kunnen behandelen. De voorzitter: Dus voorlopig geen steun. Mevrouw Tellegen (VVD): Steun voor de brief maar op dit moment nog niet voor een debat. De heer Stoffer (SGP): Die woorden kan ik zo herhalen. Mevrouw Van der Graaf (ChristenUnie): Dat geldt ook voor de ChristenUnie. De heer De Roon (PVV): Steun voor de brief uiteraard maar ook voor het verzoek om inzage in dat rapport.De voorzitter: U heeft geen steun mevrouw Diks. Mevrouw Diks (GroenLinks): Nee er is geen steun voor het debat. Nadat we de brief hebben ontvangen zal ik zeker in de procedurevergadering dit voorstel herhalen. Dank u wel. De voorzitter: Dank u wel. Ik stel voor om het stenogram van dit deel van de vergadering door te geleiden naar het kabinet. Tot slot is het woord aan mevrouw Beckerman namens de SP. Mevrouw Beckerman (SP): "Minister Wiebes houdt cruciale informatie achter over giflek Farmsum" kopt EenVandaag na onderzoek van Follow the Money en henzelf. Het SodM het toezicht zegt dat er fout op fout is gestapeld. Na de ramp die door de NAM en de Staat in Groningen met de gaswinning al is veroorzaakt is weer de veiligheid van bewoners niet vooropgesteld. Ik wil een debat maar ik wil ook graag een feitenrelaas van de minister over wat er precies wanneer is gebeurd. De voorzitter: Meneer Geurts aan u het woord. De heer Geurts (CDA): Als het woord "feitenrelaas" valt wordt er in het vak van het CDA gediscussieerd. De voorzitter: Ja door de heer Omtzigt. De heer Geurts (CDA): Mijn collega denkt daar het intellectueel eigendom op te hebben. Mevrouw Beckerman (SP): Nou dan hoop ik op uw steun. De heer Geurts (CDA): Ik heb het volgende meegekregen van mijn collega Agnes Mulder. Belangrijk onderwerp. We willen dat zo snel mogelijk behandelen in een algemeen overleg Mijnbouw. Dus geen steun voor dit verzoek voor een plenair debat maar zo snel mogelijk een algemeen overleg Mijnbouw in januari en steun voor de brief. De heer Veldman (VVD): Dezelfde reactie. Volgens mij kan er heel snel een brief komen van de minister en die kunnen we dan meenemen in een AO Mijnbouw. Dus geen steun voor een debat.Mevrouw Akerboom (PvdD): Van harte steun voor het debat en voor de brief. De heer Sienot (D66): Geen steun voor een debat wel snelle behandeling via een AO. Dat zou ook het AO Schade en versterken kunnen zijn. De heer Kops (PVV): Steun. De heer Bruins (ChristenUnie): Dit kan in een AO sneller besproken worden. Mevrouw Buitenweg (GroenLinks): Steun. De heer Geleijnse (50PLUS): Steun voor het verzoek. Ik kijk ook even naar mevrouw Beckerman. Ik hoop dat we de brief een beetje snel krijgen want dan kunnen we daarna beoordelen of een plenair debat zinvol is of dat we het in commissieverband kunnen bespreken. Vooralsnog steun voor beide verzoeken. Mevrouw Beckerman (SP): Het is wel pijnlijk dat de coalitiepartijen dit debat blokkeren. De voorzitter: Nee mevrouw Beckerman. Mevrouw Beckerman (SP): Ik vind dat het echt thuishoort in de plenaire zaal als de veiligheid van zo veel mensen in het gedrang is. Ik wil het in elk geval laten opnemen op de lijst van dertigledendebatten want eigenlijk hoort dit gewoon snel plenair. We gaan zelf over die agenda dus een AO als excuus noemen is gewoon echt onzin. De voorzitter: Dan voeg ik dit debat toe aan de lijst van dertigledendebatten en stel ik voor om het stenogram van dit deel van de vergadering door te geleiden naar het kabinet. Daarmee zijn we aan het eind gekomen van de regeling van werkzaamheden. De vergadering wordt enkele ogenblikken geschorst.