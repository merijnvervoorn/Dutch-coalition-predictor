21 Stemming motie Acties lood in drinkwater Aan de orde is de stemming over een motie ingediend bij het tweeminutendebat Acties lood in drinkwater te weten: - de motie-Boulakjar/Grinwis over de modelbepaling voor de aanwezigheid van loden leidingen (27625 nr. 535). (Zie vergadering van 20 mei 2021.) De voorzitter: De motie-Boulakjar/Grinwis (27625 nr. 535) is in die zin gewijzigd dat zij thans luidt: Motie De Kamer gehoord de beraadslaging constaterende dat loden leidingen schadelijke gevolgen kunnen hebben voor de gezondheid van bewoners; overwegende dat er momenteel geen volledig beeld is op welke locaties deze loden leidingen zijn verwerkt; overwegende dat marktpartijen momenteel een modelbepaling uitwerken waarin de aanwezigheid van loden leidingen wordt opgenomen in huurcontracten; verzoekt de regering om de Kamer over de voortgang van deze modelbepaling op de hoogte te houden en indien deze niet voor het einde van 2021 gereed is over te gaan tot een verplichting om bij kennis van aanwezigheid van loden leidingen dit te melden bij nieuwe huurders en gaat over tot de orde van de dag. Zij krijgt nr. 536 was nr. 535 (27625). Ik stel vast dat wij hier nu over kunnen stemmen. In stemming komt de gewijzigde motie-Boulakjar/Grinwis (27625 nr. 536 was nr. 535). De voorzitter: Ik constateer dat deze gewijzigde motie met algemene stemmen is aangenomen.