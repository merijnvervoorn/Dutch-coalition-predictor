16 Stemmingen moties Implementatie tweede herziening Richtlijn energieprestatie gebouwen Aan de orde zijn de stemmingen over moties ingediend bij het VSO Implementatie van de tweede herziening van de Richtlijn energieprestatie gebouwen te weten: - de motie-Koerhuis/Ronnes over uitvoeren van de mkbtoets (32757 nr. 160); - de motie-Koerhuis over uitstel van bouwaanvragen bij het verplicht aanleggen van laadinfrastructuur (32757 nr. 161); - de motie-Koerhuis over een uitzondering voor mkb'ers bij de verplichte aanleg van laadinfrastructuur (32757 nr. 162); - de motie-Van Eijs over de Kamer informeren over de Smart Readiness Indicator (32757 nr. 164). (Zie vergadering van 11 februari 2020.) De voorzitter: De motie-Koerhuis/Ronnes (32757 nr. 160) is in die zin gewijzigd dat zij thans luidt: Motie De Kamer gehoord de beraadslaging constaterende dat de minister nog niet de mkb-toets uit heeft gevoerd voor de Richtlijn energieprestatie gebouwen; overwegende dat de richtlijn niet tot hoge regeldruk en hoge kosten mag leiden; verzoekt de regering na inwerkingtreding van de richtlijn de mkb-toets uit te voeren en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 166 was nr. 160 (32757). Ik stel vast dat wij hier nu over kunnen stemmen. In stemming komt de gewijzigde motie-Koerhuis/Ronnes (32757 nr. 166 was nr. 160). De voorzitter: Ik constateer dat de leden van de fracties van DENK 50PLUS de VVD de SGP het CDA de ChristenUnie de PVV FvD en Van Haga voor deze gewijzigde motie hebbengestemd en de leden van de overige fracties ertegen zodat zij is aangenomen. In stemming komt de motie-Koerhuis (32757 nr. 161). De voorzitter: Ik constateer dat de leden van de fracties van DENK de VVD de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Koerhuis (32757 nr. 162). De voorzitter: Ik constateer dat de leden van de fracties van de VVD de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Eijs (32757 nr. 164). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen. Meneer Krol. De heer Krol (50PLUS): Voorzitter wij hebben een foutje gemaakt. Wij willen geacht worden vóór de motie-Koerhuis op stuk nr. 161 gestemd te hebben. De voorzitter: Dan zal deze opmerking in de Handelingen worden opgenomen.