23 Stemmingen Raad Buitenlandse Zaken Aan de orde zijn de stemmingen over moties ingediend bij het debat over de Raad Buitenlandse Zaken te weten: - de motie-Ormel c.s. over het voorwaardelijk maken van uitgaven en geldstromen (21501-02 nr. 1122); - de motie-Voordewind c.s. over een oproep tot vredesonderhandelingen (21501-02 nr. 1123); - de motie-Albayrak/Pechtold over een onderzoek naar de Nederlandse reputatie in het buitenland (21501-02 nr. 1124). (Zie vergadering van heden.) In stemming komt de motie-Ormel c.s. (21501-02 nr. 1122). De voorzitter: Ik constateer dat deze motie met algemene stemmen is aangenomen. In stemming komt de motie-Voordewind c.s. (21501-02 nr. 1123). De voorzitter: Ik constateer dat deze motie met algemene stemmen is aangenomen. In stemming komt de motie-Albayrak/Pechtold (21501-02 nr. 1124). De voorzitter: Ik constateer dat de aanwezige leden van de fracties van de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen.