14 Stemmingen Initiatief-Ellemeet/Tielen Wet kwaliteit klachten en geschillen zorg Aan de orde zijn de stemmingen in verband met het Voorstel van wet van de leden Ellemeet en Tielen houdende wijziging van de Wet kwaliteit klachten en geschillen zorg in verband met de invloed van zorgverleners (35660). (Zie vergadering van 11 mei 2022.) In stemming komt het nader gewijzigde amendement-Hijink (stuk nr. 15 I). De voorzitter: Ik constateer dat dit nader gewijzigde amendement met algemene stemmen is aangenomen. Ik stel vast dat door de aanneming van dit nader gewijzigde amendement het andere op stuk nr. 15 voorkomende nader gewijzigde amendement als aangenomen kan worden beschouwd. In stemming komt het amendement-Hijink (stuk nr. 11). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP BBB JA21 de PVV FVD en Groep Van Haga voor dit amendement hebben gestemd en de leden van de fractie van het CDA ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van de nader gewijzigde amendementen-Hijink (stuk nrs. 15 I en II) en het amendement-Hijink (stuk nr. 11). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor dit voorstel hebben gestemd en de leden van de fractie van FVD ertegen zodat het is aangenomen. Nu het wetsvoorstel is aangenomen wil ik aan de initiatiefnemers vragen of zij bereid zijn het wetsvoorstel te verdedigen in de Eerste Kamer. Mevrouw Ellemeet van GroenLinks wat is daarop uw antwoord? Mevrouw Ellemeet (GroenLinks): Voorzitter dank u wel. Mede namens mevrouw Tielen heel veel dank aan de Kamer voor de steun aan ons wetsvoorstel. We leven — je zou het bijna vergeten — in de eenentwintigste eeuw en in onze eeuw moet het de normaalste zaak van de wereld zijn dat alle zorgorganisaties naar alle zorgverleners luisteren niet alleen naar artsen maar ooknaar verpleegkundigen verzorgenden fysiotherapeuten en noem maar op. Ik ben ontzettend blij dat we dat verschil gaan maken met ons wetsvoorstel. We zijn ook zeer bereid om dat in de Eerste Kamer te verdedigen. De voorzitter: Dank u wel mevrouw Ellemeet. (Geroffel op de bankjes)