17 Stemmingen moties Wet implementatie EU-richtlijn hernieuwbare energie voor garanties van oorsprong Aan de orde zijn de stemmingen over moties ingediend bij de behandeling van het wetsvoorstel Regels omtrent garanties van oorsprong voor energie uit hernieuwbare bronnen (Wet implementatie EU-richtlijn hernieuwbare energie voor garanties van oorsprong) te weten: - de motie-Van Raan over geen garanties van oorsprong mogelijk maken voor houtige biomassa (35814 nr. 8); - de motie-Van Raan over de toename van duurzaam geproduceerde energie in Nederland als voorwaarde stellen voor garanties van oorsprong (35814 nr. 9); - de motie-Van Raan over geen garanties van oorsprong mogelijk maken voor energie die met behulp van CO2 is geproduceerd (35814 nr. 10); - de motie-Van Raan over een CO2-klok ophangen in de Tweede Kamer zodat klimaatverandering op de voet gevolgd kan worden (35814 nr. 11); - de motie-Boucke over de informatie op het stroometiket van Nederlandse energieleveranciers (35814 nr. 12). (Zie vergadering van 9 december 2021.) De voorzitter: De motie-Van Raan (35814 nr. 8) is in die zin gewijzigd dat zij thans luidt: Motie De Kamer gehoord de beraadslaging constaterende dat er garanties van oorsprong voor biomassa kunnen worden afgegeven; overwegende dat het verbranden van bomen voor energie niet duurzaam is; constaterende dat artikel 19 van de Hernieuwbare-energierichtlijn de mogelijkheid biedt aan lidstaten om geen garanties van oorsprong af te geven als de producent subsidie ontvangt; verzoekt de regering geen garanties van oorsprong af te geven voor houtige biomassa en gaat over tot de orde van de dag. Zij krijgt nr. 14 was nr. 8 (35814). De voorzitter: De motie-Van Raan (35814 nr. 9) is in die zin gewijzigd dat zij thans luidt:Motie De Kamer gehoord de beraadslaging constaterende dat er nu garanties van oorsprong kunnen worden verstrekt terwijl ze niet bijdragen een toename van duurzaam geproduceerde energie en niet tot een afname van de productie van fossiele energie; verzoekt de regering om ervoor te zorgen dat de systemen voor garanties van oorsprong voortaan bijdragen aan een toename van de productie van duurzame energie in Nederland en een afname van de productie van fossiele energie in Nederland en gaat over tot de orde van de dag. Zij krijgt nr. 15 was nr. 9 (35814). De voorzitter: De motie-Van Raan (35814 nr. 10) is in die zin gewijzigd dat zij thans luidt: Motie De Kamer gehoord de beraadslaging constaterende dat garanties van oorsprong zijn bedoeld om te bewijzen dat energie op een duurzame manier is geproduceerd; overwegende dat energie die met behulp van CO is 2 geproduceerd niet gezien kan worden als duurzaam aangezien de CO-ppm (parts per million) in elk geval eerst omlaag 2 moet; verzoekt de regering geen garanties van oorsprong mogelijk te maken voor energie die met behulp van CO is geprodu2 ceerd en gaat over tot de orde van de dag. Zij krijgt nr. 16 was nr. 10 (35814). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Van Raan (35814 nr. 14 was nr. 8). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan Lid Omtzigt JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen.In stemming komt de gewijzigde motie-Van Raan (35814 nr. 15 was nr. 9). De voorzitter: Ik constateer dat de leden van de fracties van de SP BIJ1 DENK en de PvdD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Raan (35814 nr. 16 was nr. 10). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA en de PvdD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (35814 nr. 11). De voorzitter: Ik constateer dat de leden van de fracties van GroenLinks BIJ1 Volt de PvdA de PvdD en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Boucke (35814 nr. 12). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt BBB en Groep Van Haga voor deze motie hebben gestemd en de leden van de overige fracties ertegen zodat zij is aangenomen.