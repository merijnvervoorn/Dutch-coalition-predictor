88 Stemmingen Internationalisering hoger onderwijs en wetenschappelijk onderzoek Aan de orde zijn de stemmingen in verband met het wetsvoorstel Wijziging van de Wet op het hoger onderwijs en wetenschappelijk onderzoek in verband met een verbeterde regeling voor het gezamenlijk verzorgen van hoger onderwijs door Nederlandse en buitenlandse instellingen voor hoger onderwijs alsmede vanwege enkele andere wijzigingen ter bevordering van de internationalisering van het hoger onderwijs en wetenschappelijk onderzoek (bevordering internationalisering hoger onderwijs en wetenschappelijk onderzoek) (34355). (Zie vergadering van 22 februari 2017.) In stemming komen de wijzigingen voorgesteld door de regering (stuk nr. 27). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers Monasch de VVD de SGP de ChristenUnie het CDA en de Groep Bontes/Van Klaveren voor deze wijzigingen hebben gestemd en de aanwezige leden van de fractie van de PVV ertegen zodat deze zijn aangenomen. In stemming komt het wetsvoorstel zoals op onderdelen gewijzigd door de aanneming van de amendementenAsante/Rog (stuk nrs. 15 I en II) de amendementenAsante/Rog (stuk nrs. 17 I en II) de amendementenMohandis/Duisenberg (stuk nrs. 12 I en II) tot het invoegen van een onderdeel D0a het amendement-Bisschop/Duisenberg (stuk nr. 11) het amendement-Van Meenen (stuk nr. 24) de gewijzigde amendementen-Van Meenen (stuk nrs. 25 I en II) tot het invoegen van een onderdeel Qa en de gewijzigde amendementen-Rog/Asante (stuk nrs. 20 I tot en met III) tot het invoegen van een artikel IIA. De voorzitter: Ik constateer dat de aanwezige leden van de fracties van de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Houwers Monasch de VVD de SGP de ChristenUnie het CDA en de Groep Bontes/Van Klaveren voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. Daarmee zijn we aan het einde gekomen van de allerlaatste vergadering van de Tweede Kamer in deze samenstelling een bijzonder en weemoedig moment. Voor sommige collega's was het vanavond de laatste keer dat ze op het spreekgestoelte of achter de interruptiemicrofoon stonden. Dat zijn momenten die je niet zomaar vergeet. Het maakt niet uit of je kort of lang in de Kamer hebt gezeten. Afscheid nemen van een mooie omgeving als de onze doet pijn. We gaan nog officieel afscheid nemen op 22 maart maar het is toch bijzonder om dit moment met elkaar even te markeren.Beste collega's. Vorige week las ik een artikel van De Speld waarin stond dat ik voor jullie was gaan shoppen in een Haagse vestiging van de Xenos. Voor Martin Bosma zou ik een kussentje hebben gekocht met de volgende tekst: in dit huis hebben we plezier maken we fouten zeggen we sorry beginnen we opnieuw worden we boos vergeven we geven we knuffels horen we bij elkaar hebben we lief. Voor Pieter Omtzigt had ik een mok waarop stond dat een glimlach het mooiste is wat je kunt vragen. Voor de goede orde: het was nepnieuws. De werkelijkheid is dat we in de afgelopen weken stevige debatten hebben gevoerd met elkaar en met het kabinet. Wie denkt dat de campagne pas in het verkiezingsreces begint vergist zich. Ik heb al veel campagnetaal voorbij horen komen in de Kamer en daarbuiten. Vaak was die niet mild. Een uitzondering is Kees van der Staaij die op Valentijnsdag een oproep deed om je geliefde eens te helpen met stofzuigen. Dat heeft hem een stofzuiger opgeleverd. Ik moet nog even kijken of de stofzuiger in het geschenkenregister staat. Drie stofzuigers zelfs hoor ik! Campagne voeren terwijl het Kamerwerk gewoon doorgaat trekt een zware wissel op ons. 's Ochtends moet je voor dag en dauw naar Wakker Nederland 's avonds word je geacht aan te schuiven bij Humberto Tan of Eva Jinek. En dan heb je nog geluk dat je met weinig inspanning veel kiezers kunt bereiken want daarnaast wordt er ook geflyerd op de markt in Barneveld gecanvast in Valkenswaard en gedebatteerd in zaaltjes door het hele land. Een aantal van jullie is gesponsord door enkele automerken zo heb ik begrepen. Ondertussen gingen de vergaderingen in dit huis gewoon door. Naast de vele commissievergaderingen hebben we in de afgelopen weken nog heel veel initiatiefwetsvoorstellen behandeld waaronder die van Sadet Karabulut Vera Bergkamp Norbert Klein Renske Leijten Hanke Bruins Slot en Lea Bouwmeester van Roelof van Laar van Agnes Mulder en Mei Li Vos en van Martin Bosma en Machiel de Graaf. De agendavoorraad van de Kamer bestond eind januari nog uit 71 meerderheidsdebatten en 43 dertigledendebatten. Dankzij een gezamenlijke inspanning van fracties commissies en individuele leden kan ik u melden dat de Kamer in de nieuwe samenstelling nog negen debatten op de agenda heeft staan; we moeten straks toch iets te doen hebben. Ik wil jullie daarvoor hartelijk bedanken. Ik dacht: jullie gaan voor jezelf klappen maar nee … Het lijkt erop dat het allemaal is gelukt inclusief het binnenhalen van de gescheperde schaapskuddes en dat wij hoestend en kuchend in de gangen en met wallen tot op de knieën de eindstreep hebben gehaald. En nu het verkiezingsreces officieel is gestart zal het waarschijnlijk hard tegen hard gaan en zullen de verschillen worden uitvergroot. Dat hoort ook bij een campagne. Maar ik hoop eigenlijk dat u toch een beetje denkt aan de tekst op dat niet-bestaande kussentje van Martin Bosma waarop zou staan: in dit huis zijn wij op elkaar aangewezen en hebben wij elkaar nodig om iets te bereiken; dat is hoe onze parlementaire democratie werkt. Het zou mooi zijn als u dat besef bij u draagt niet alleen na de verkiezingen als er coalities moeten worden gesloten maar ook in de aanloop ernaartoe. Ik wens u heel veel succes met de campagnes. Houd vol en geniet er ook van! Ik zie u graag terug op 22 maart als wij echt afscheid van elkaar gaan nemen. Heel veel succes.(Geroffel op de bankjes)