68 Stemmingen moties Stikstofbeleid Aan de orde zijn de stemmingen over moties ingediend bij het VAO Stikstofbeleid te weten: - de motie-Ouwehand over de uitspraak dat het "Verslag afspraken kabinet-Landbouwcollectief" een gespreksverslag is (35334 nr. 27); - de motie-Ouwehand over de uitspraak dat het aantal Nederlandse dieren dat jaarlijks wordt gefokt gebruikt en gedood gehalveerd moet worden (35334 nr. 28); - de motie-Moorlag over personen of organisaties die de Jodenvervolging en de Holocaust relativeren of bagatelliseren geen positie aan overleg- en onderhandelingstafels geven (35334 nr. 29); - de motie-Moorlag over voorlichting van de Raad van State over de vraag of en in welke mate beweiding en bemesting al dan niet vergunningvrije activiteiten kunnen zijn (35334 nr. 30); - de motie-Moorlag over een hoger dan vergunde uitstoot van stikstof (35334 nr. 31); - de motie-Madlener over de stikstofemissieruimte tussen vergunning en stalcapaciteit niet laten vervallen (35334 nr. 32); - de motie-Madlener over de vergunde stikstofemissieruimte niet afromen (35334 nr. 33); - de motie-Madlener/Wilders over de normen voor stikstof ophogen (35334 nr. 34); - de motie-Futselaar/Bromet over de uitspraak dat een oplossing voor het stikstofprobleem niet duurzaam mogelijk is zonder substantiële inkrimping van de veestapel (35334 nr. 35). (Zie vergadering van heden.) De voorzitter: Ik wil de heer Madlener van de PVV het woord geven voor een stemverklaring maar voordat ik hem het woord kan geven staat de heer Jasper van Dijk bij de interruptiemicrofoon. De heer Jasper van Dijk (SP): Dank u voorzitter. Mag ik een brief over mijn zojuist aangenomen motie die aanvankelijk was aangehouden? De voorzitter: Ik stel voor om het stenogram van dit deel van de vergadering door te geleiden naar het kabinet. Ik geef gelegenheid tot het afleggen van een stemverklaring vooraf. De heer Madlener.De heer Madlener (PVV): Dank u wel voorzitter. Ik wil graag een stemverklaring afleggen over de motie van de heer Moorlag op stuk nr. 29. De PVV is natuurlijk tegen het relativeren of bagatelliseren van de Jodenvervolging of de Holocaust. Waar dat is gebeurd verdient dat dan ook een stevige veroordeling. Maar om naar aanleiding van één uitspraak van één persoon een hele organisatie van de onderhandelingen en overleggen uit te sluiten is buitenproportioneel en kan wat ons betreft niet anders worden gezien als een politiek moralistisch spelletje van de PvdA om Farmers Defence Force te weren. Daar doen wij niet aan mee. Daarom zal de PVV tegen de motie stemmen. Ik spreek deze stemverklaring uit namens de ambtsgenoten van Forum voor Democratie. Dank u wel. De voorzitter: Dank u wel. In stemming komt de motie-Ouwehand (35334 nr. 27). De voorzitter: Ik constateer dat de leden van de fracties van de SP GroenLinks de PvdD DENK Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ouwehand (35334 nr. 28). De voorzitter: Ik constateer dat de leden van de fracties van GroenLinks de PvdD en Van Kooten-Arissen voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Moorlag (35334 nr. 29). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. Ja meneer Moorlag. De heer Moorlag (PvdA): Voorzitter. Ik stel het op prijs om op korte termijn een brief van het kabinet te krijgen waarin wordt uitgelegd hoe deze motie wordt uitgevoerd. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Moorlag (35334 nr. 30).De voorzitter: Ik constateer dat de leden van de fracties van de SP de PvdA GroenLinks de PvdD DENK en Van Kooten-Arissen voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Moorlag (35334 nr. 31). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Madlener (35334 nr. 32). De voorzitter: Ik constateer dat de leden van de fracties van de SGP de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Madlener (35334 nr. 33). De voorzitter: Ik constateer dat de leden van de fracties van de SGP de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Madlener/Wilders (35334 nr. 34). De voorzitter: Ik constateer dat de leden van de fracties van de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Futselaar/Bromet (35334 nr. 35). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS en D66 voor deze motie hebben gestemd en de leden van de overige fracties ertegen zodat zij is verworpen.