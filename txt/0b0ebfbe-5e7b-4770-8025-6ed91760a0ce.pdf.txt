20 Stemming brief Voordracht van drie kandidaten ter vervulling van een vacature van raadsheer bij de civiele kamer van de Hoge Raad Aan de orde is de stemming over de brief van de vaste commissie voor Justitie en Veiligheid over het opmaken van een voordracht van drie kandidaten ter vervulling van een vacature van raadsheer bij de civiele kamer van de Hoge Raad (35987 nr. 3). De voorzitter: Ik stel voor niet schriftelijk te stemmen en de voordracht conform het voorstel van de vaste commissie voor Justitie en Veiligheid als volgt vast te stellen: - de heer mr. A.E.H. van der Voort Maarschalk; - mevrouw mr. K. Teuben; - mevrouw mr. C.N. Dalebout. Daartoe wordt besloten.