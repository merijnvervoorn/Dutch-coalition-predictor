3 Regeling van werkzaamheden Regeling van werkzaamheden De voorzitter: Ik stel voor als commissies bedoeld in artikel 32 tweede lid en 37 eerste lid van het Reglement van Orde aan te wijzen: - de commissie voor de Inlichtingen- en Veiligheidsdiensten; - de commissie voor de Werkwijze; - de commissie voor de Verzoekschriften en de Burgerinitiatieven; - de commissie voor het onderzoek van de Geloofsbrieven. Ik stel voor de Miljoenennota de Najaarsnota en de Voorjaarsnota in handen te stellen van de vaste commissie voor Financiën. Voorts stel ik voor de voorstellen van begrotingswetten alsmede de ontwerpslotwetten met de rapporten bij de rekening van de Algemene Rekenkamer en de suppletoire begrotingsvoorstellen naar aanleiding van de Voorjaarsnota en de Najaarsnota in handen van de desbetreffende vaste commissies te stellen. Ik stel voor dat: - de begrotingshoofdstukken I IIA IIB en III en de begrotingen van het Gemeentefonds en het Provinciefonds in handen worden gesteld van de vaste commissie voor Binnenlandse Zaken en Koninkrijksrelaties; - de begroting van het Infrastructuurfonds in handen wordt gesteld van de vaste commissie voor Infrastructuur en Milieu; - de begroting van het Diergezondheidsfonds in handen wordt gesteld van de vaste commissie voor Economisch Zaken Landbouw en Innovatie; - de begroting van het BES-fonds in handen wordt gesteld van de vaste commissie voor Koninkrijksrelaties. Ik stel voor dat de vaste commissies in afwijking van artikel 32 van het Reglement van Orde omtrent de in hun handen gestelde voorstellen van begrotingswetten bij wijze van voorbereidend onderzoek naast het eventuele overleg met de regering in het kader van de procedure voor het begrotingsonderzoek kunnen volstaan met het uitbrengen van een verslag houdende een lijst van vragen. Wat betreft de plenaire behandeling van de begrotingen stel ik voor de spreektijden voor de begrotingsbehandelingen inclusief de algemene financiële beschouwingen vast te stellen op 360 minuten voor de VVD-fractie 350 minuten voor de PvdA-fractie 310 minuten voor de PVV-fractie 300 minuten voor de CDA-fractie 240 minuten voor de SP-fractie 200 minuten voor de fracties van D66 en GroenLinks 160 minuten voor de fractie van de ChristenUnie en 120 minuten voor de fracties van de SGP en de PvdD. Ten slotte stel ik voor de algemene politieke beschouwingen te houden op woensdag 21 en donderdag 22 september en de volgende spreektijden te hanteren: VVD en PvdA 35 minuten PVV en CDA 30 minuten SP D66 enGroenLinks 25 minuten ChristenUnie 20 minuten SGP en Partij voor de Dieren 15 minuten. Overeenkomstig de voorstellen van de voorzitter wordt besloten. Sluiting 15.14 uur.