22 Stemmingen Aan de orde zijn de stemmingen over moties ingediend bij het debat over de jaarverslagen van het ministerie van Binnenlandse Zaken en Koninkrijksrelaties 2010 en de eindrapportage Vernieuwing Rijksdienst te weten: - de motie-Koopmans/Van Hijum over het criterium "social return" (31490 nr. 61); - de motie-Hachchi over het personeelsbestand (31490 nr. 62); - de motie-Heijnen over werknemers met een WSW- of Wajongindicatie (31490 nr. 63). (Zie wetgevingsoverleg van 9 juni 2011.) De voorzitter: Op verzoek van de heer Heijnen stel ik voor zijn motie (31490 nr. 63) van de agenda af te voeren. Daartoe wordt besloten. In stemming komt de motie-Koopmans/Van Hijum (31490 nr. 61). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Hachchi (31490 nr. 62). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.