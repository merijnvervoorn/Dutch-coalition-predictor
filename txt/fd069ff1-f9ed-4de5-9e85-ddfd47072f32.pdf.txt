14 Stemmingen moties Intensieve veehouderij in Nederland Aan de orde zijn de stemmingen over moties ingediend bij het debat over de intensieve veehouderij in Nederland te weten: - de motie-Thieme over onderzoek naar de effecten van inkrimping van de veestapel (28973 nr. 144); - de motie-Smaling over reparatiewetgeving waardoor grondloze groei niet mogelijk is (28973 nr. 148); - de motie-Graus over afbouwen van de bio-industrie (28973 nr. 149); - de motie-Dik-Faber over manieren om supermarkten ertoe te bewegen om het stunten met vlees uit te bannen (28973 nr. 151); - de motie-Dikkers/Van Dekken over overleg met de retailsector om het stunten met goedkoop vlees te stoppen (28973 nr. 152). (Zie vergadering van 14 januari 2015.) De voorzitter: Op verzoek van mevrouw Dik-Faber stel ik voor haar motie (28973 nr. 151) aan te houden. Op verzoek van de heer Smaling stel ik voor zijn motie (28973 nr. 148) aan te houden. Op verzoek van mevrouw Thieme stel ik voor haar motie (28973 nr. 144) aan te houden. Daartoe wordt besloten. In stemming komt de motie-Graus (28973 nr. 149). De voorzitter: Ik constateer dat de aanwezige leden van de fracties van de PVV 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Dikkers/Van Dekken (28973 nr. 152). De voorzitter: Ik constateer dat de aanwezige leden van de fracties van de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.