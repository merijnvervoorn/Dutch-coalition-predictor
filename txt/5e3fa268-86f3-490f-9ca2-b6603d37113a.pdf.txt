11 Stemming motie Bericht dat het extraatje in verband met een 125-jarig jubileum moet worden ingeleverd vanwege de Wajong-uitkering Aan de orde is de stemming over een aangehouden motie ingediend bij het VSO Bericht dat het extraatje in verband met een 125-jarig jubileum moet worden ingeleverd vanwege de Wajong-uitkering te weten: - de motie-Peters/Palland over onderscheid maken tussen vast loon en extra's (35213 nr. 36). (Zie vergadering van 3 september 2020.) De voorzitter: De motie-Peters/Palland (35213 nr. 36) is in die zin gewijzigd dat zij thans luidt: Motie De Kamer gehoord de beraadslaging constaterende dat Wajongers die 125 jaar in dienst zijn bij een werkgever en daarvoor een eenmalige bonus of gratificatie krijgen deze door een korting op hun uitkeringsdeel weer keurig gedeeltelijk kunnen inleveren; constaterende dat niet-Wajongers in dezelfde situatie deze bonus of gratificatie wel kunnen houden; constaterende dat een vrijstelling tot 1994 wel degelijk bestaan heeft; overwegende dat dit onderscheid ten nadele van mensen in een kwetsbare situatie niet is uit te leggen; overwegende dat blijkbaar in de aangifte loonheffingen het onderscheid tussen vast loon en extra's niet kan worden gemaakt en dat dit de reden is dat niet alle Wajongers 100% van hun bonus mogen houden; overwegende dat daarentegen bonussen die onder een werkkostenregeling worden weggeschreven niet mogen worden verrekend zodat de jubilaris de bonus w√©l mag houden; verzoekt de regering om aan alle werkgevers van Wajongers en het UWV bij jubileumbonussen in de Wajong klip-enklaar te adviseren voortaan de werkkostenregeling te gebruiken en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 38 was nr. 36 (35213). Ik stel vast dat wij hier nu over kunnen stemmen. In stemming komt de gewijzigde motie-Peters/Palland (35213 nr. 38 was nr. 36). De voorzitter: Ik constateer dat de leden van de fracties van de SP Krol de PvdD 50PLUS Van Kooten-Arissen DENK D66 de VVD de SGP het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van de stemmingen. Ik schors voor enkele ogenblikken. Daarna gaan we verder met de regeling van werkzaamheden. De vergadering wordt enkele ogenblikken geschorst.