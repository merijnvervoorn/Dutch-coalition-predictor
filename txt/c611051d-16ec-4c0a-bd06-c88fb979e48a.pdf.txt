8 Regeling van werkzaamheden De voorzitter: Aan de orde is de regeling van werkzaamheden. Ik stel voor toe te voegen aan de agenda van de Kamer: - het wetsvoorstel Wijziging van de Wet op het financieel toezicht en enkele andere wetten in verband met de implementatie van Verordening (EU) nr. 2017/1129 van het Europees Parlement en de Raad 14 juni 2017 betreffende het prospectus dat moet worden gepubliceerd wanneer effecten aan het publiek worden aangeboden of tot de handel op een gereglementeerde markt worden toegelaten en tot intrekking van Richtlijn 2003/71/EG (PbEU 2017 L 168) (Wet implementatie prospectusverordening) (35108). Ik deel mee dat de volgende aangehouden moties zijn vervallen: 31477-31; 33529-566;33529-572; 34997-20;21501-021948; 35000-VIII-153; 35000-VIII-155; 33529-561; 35000-VIII152; 33529-559; 24515-459; 29664-193; 29664-194; 282861035. Op verzoek van een aantal leden stel ik voor de volgende door hen ingediende motie opnieuw aan te houden: 34775VIII-93. Ik stel voor de volgende stukken van de stand van werkzaamheden af te voeren: 2019Z05864; 29984-828; 29984-829; 29984-826; 29689-966; 35105-4; 32279-152; 27858-445; 35000XVI-124; 29279-482; 29279-480; 29279-479; 29279-478; 29279466; 23645-688; 30196-643; 24804-99; 35140-3; 32793-369; 30952-334; 29911-222; 26448-620; 25657-314; 33628-45; 33628-44; 29665-357; 29665-356; 21501-31-508; 33529-592; 21501-02-1981; 21501-02-1985; 30573-173; 2019Z06024; 29279-498; 29279-499; 2019Z05858; 35000-VI-98; 27924-73; 35000-V-64; 21501-02-1979; 29689-957; 33077-21; 29689-939; 29689-937; 33077-20; 29689-930; 29689-931; 29689-933; 29689-934; 29689-917; 29689-913; 29689-918; 29689-895; 31865-131; 34953-5; 32201-109; 21501-32-1167; 33043-97; 33043-96; 23987-328; 23987-332; 21501-20-1431; 29817-145; 33997-134; 33997-131; 33997-130; 33997-127; 33997-129; 33997-126; 33997-113; 33997-109; 33997-112; 33997-97; 33997-108; 33997-99; 33997-94; 33997-93; 26834-44; 31066479; 30597-491; 21501-07-1593; 21501-20-1429. Ik stel voor toe te voegen aan de agenda: - het VAO Zorgverzekeringswet met als eerste spreker mevrouw Ploumen namens de PvdA; - het VSO Vereenvoudiging van de bekostiging in het primair onderwijs (31293-452) met als eerste spreker de heer Kwint namens de SP; - het VAO Dierproeven met als eerste spreker de heer Graus namens de PVV. Overeenkomstig de voorstellen van de voorzitter wordt besloten.De voorzitter: Dan geef ik nu het woord aan mevrouw Westerveld namens GroenLinks. Mevrouw Westerveld (GroenLinks): Voorzitter. Gisteren verscheen het bericht op RTL dat de gegevens van bijna 3.000 kinderen die te maken hebben met jeugdzorg gelekt zijn. Nou is RTL daar op een hele goede manier mee omgegaan maar het lijkt me goed om hier wel uitleg over te krijgen van de minister. Daarom zou ik graag een brief willen van de minister van VWS gevolgd door een debat hier. De heer Raemakers (D66): Steun voor het verzoek om hier een debat over te houden. Ik zou ook willen voorstellen dat we dat debat snel gaan houden bijvoorbeeld volgende week of net de laatste week voor het meireces. Maar volledige steun. Mevrouw Tielen (VVD): Het is een nachtmerrie. Dus wat mij betreft ook zo snel mogelijk een debat met de minister. De heer Peters (CDA): Steun. Ik heb al gisteren schriftelijke vragen over dit onderwerp gesteld dus wat mij betreft doen we dit zo snel mogelijk. Ik vraag ook om een beetje haast met de beantwoording van die schriftelijke vragen. Mevrouw Ploumen (PvdA): Steun. De heer Kuzu (DENK): Steun. De heer Edgar Mulder (PVV): Volop steun. En het liefst ook volgende week. De heer Wassenberg (PvdD): Steun. De heer Van Gerven (SP): Steun. De heer Geleijnse (50PLUS): Steun. En ook steun om het zo snel mogelijk te proberen in te plannen. De voorzitter: U heeft bijna de hele Kamer achter uw verzoek dus daar zullen we rekening mee houden. Ik stel voor het stenogram van dit deel van de vergadering door te geleiden naar het kabinet. Dank u wel.Mevrouw Agema namens de PVV. Mevrouw Agema (PVV): Dank u wel voorzitter. Ik ben de Kamer zeer erkentelijk voor de steun voor het debat dat ik enkele weken geleden aanvroeg over de brandbrief van de Kinderombudsman over de integrale aanpak voor hulp aan kwetsbare kinderen en jongeren. Maar dit onderwerp vormt ook een heel groot deel van het jaarverslag dat gisteren aangeboden is. Dus ik zou willen voorstellen die zaken samen te voegen en dit debat op korte termijn in te plannen het liefst kort na het meireces. De voorzitter: Dus u heeft eigenlijk al steun voor een meerderheidsdebat. Mevrouw Agema (PVV): Ik heb al steun ja ik wil het nu graag op tijd plannen. De voorzitter: En het verslag van Kinderombudsman ... Mevrouw Agema (PVV): Erbij voegen ja. De voorzitter: ... daaraan toevoegen en dit het liefst zo snel mogelijk plannen. Mevrouw Westerveld ik wilde u het woord geven. Mevrouw Westerveld (GroenLinks): Het lijkt me ook goed als dit zo snel mogelijk kan want er bereiken ons steeds meer berichten dat het echt niet goed gaat in de jeugdzorg en dat kwetsbare kinderen worden getroffen. Dus heel graag zo snel mogelijk een debat ook hierover. De heer Peters (CDA): Goed voorstel. Mevrouw Ploumen (PvdA): Ik sluit me aan bij de vorige spreker. De heer Geleijnse (50PLUS): Goed voorstel. Steun. De heer Van Gerven (SP): Steun voor het versnellen. Mevrouw Tielen (VVD): Steun.De heer Kuzu (DENK): Steun. De heer Raemakers (D66): Steun. Mevrouw Agema (PVV): Dank u zeer allen! De voorzitter: Dank u wel mevrouw Agema. Dan gaan we daar ook in de planning rekening mee houden. De heer Nijboer namens de PvdA. De heer Nijboer (PvdA): Voorzitter. We hebben al enige tijd een discussie met de minister van Financiën over buitenlandse avonturen van staatsdeelnemingen. Daar maken we ons zorgen over als Kamer en de minister heeft dat ook aangegeven. Nou blijkt uit het NRC van gisteren dat NS in het Verenigd Koninkrijk juist méér gaat investeren in plaats van dat zij de activiteiten gaat áfbouwen. Daar maak ik me zorgen over en daar wil ik graag een debat over met de minister van Financiën. De heer Edgar Mulder (PVV): Steun voorzitter. De heer Futselaar (SP): Steun. De heer Van der Linde (VVD): Voorzitter laten we beginnen met een brief. De voorzitter: Dus geen steun. De heer Ronnes. De heer Ronnes (CDA): Steun voor de brief maar niet voor het debat op dit moment. De heer Öztürk (DENK): Steun. De heer Sneller (D66): Geen steun voor een debat. De heer Drost (ChristenUnie): Geen steun voor een debat voorzitter. De voorzitter: Meneer Nijboer.De heer Nijboer (PvdA): Ik heb er geen argumenten voor gehoord voorzitter dus ik laat 'm toevoegen aan de lijst met dertigledendebatten. Ik denk wel dat ik een algemeen overleg ga aanvragen want het gaat toch om belastinggeld van veel mensen dat risico loopt in het buitenland. Dank u wel. De voorzitter: Dank u wel. Wij voegen dit debat toe aan de lijst van dertigledendebatten. Ik stel voor het stenogram van dit deel van de vergadering door te geleiden naar het kabinet. De heer Van der Lee namens GroenLinks. De heer Van der Lee (GroenLinks): Dank u wel voorzitter. Vanochtend opende Het Financieele Dagblad met het hele ernstige nieuws dat er voor honderden miljoenen euro's aan bedrijfsgeheimen is gestolen bij ASML door Chinezen. Ik wil graag een debat met de minister van de Economische Zaken daarover. Ik weet ook dat we wachten op de brede Chinastrategie van het kabinet. Daarom wil ik voorafgaand aan dit debat een specifieke brief van de minister van Economische Zaken omdat ik vind dat we geen dag langer kunnen wachten met het tracken van legale en illegale wijzen waarop China probeert bedrijven en Nederlandse technologie in handen te krijgen. De heer Moorlag (PvdA): Voorzitter. Ik voel dezelfde urgentie als de heer Van der Lee. Het is onlangs ook in het AO Telecommunicatie aan de orde geweest. Daar is gezegd: we gaan het debat voeren zodra de Chinastrategie er ligt. Maar ik steun het voorstel om het debat te voeren en ook het voorstel om een brief over dit onderwerp naar de Kamer te krijgen. De heer Sjoerdsma (D66): Voorzitter. Een zeer urgente kwestie. Ik moet ook eerlijk zeggen dat die Chinastrategie er allang had moeten zijn. Daar is elf maanden geleden om gevraagd. Elke dag dat we de Chinastrategie niet hebben wordt het urgenter. Dus steun voor deze brief en ook steun voor het debat. Wat mij betreft kunnen we dat debat gewoon rustig inplannen voorafgaand aan de Chinastrategie. Hier moeten we echt op reageren. De heer Futselaar (SP): Voorzitter. Steun voor een debat en steun voor de brief. Daarin zou ik ook graag willen lezen wat er nou precies bekend is over het al dan niet betrokken zijn van de Chinese overheid bij deze zaak want daarover verschillen de berichten nog wel. De heer Veldman (VVD): Voorzitter. Er is inderdaad sprake van ernstige feiten. Ik deel de zorgen ook de zorg die de heer Van der Lee uit. Maar zoals de heer Van der Lee zelf al zegt hebben we als Kamer het kabinet gevraagd om een Chinastrategie. Dit raakt natuurlijk meerdere zaken; het is een breder vraagstuk. We moeten daar dus het debat met elkaar over voeren. Dat zou ik het liefste doen aan de hand van die Chinastrategie. Wehebben al met elkaar afgesproken daar het debat over te voeren dus geen steun voor een extra debat. De heer Graus (PVV): Steun namens de PVV-fractie. De heer Öztürk (DENK): Wel steun maar ook steun voor een snelle brief om te weten wat er echt gebeurd is. De heer Geleijnse (50PLUS): Steun. De heer Van der Molen (CDA): Voorzitter. Steun voor een brief en nog niet voor een debat omdat we inderdaad nog in afwachting zijn van de Chinastrategie van het kabinet. De heer Drost (ChristenUnie): Daar sluiten wij ons ook bij aan. De voorzitter: Meneer Van der Lee u heeft een meerderheid voor het houden van een meerderheidsdebat. Ik stel voor het stenogram van dit deel van de vergadering door te geleiden naar het kabinet. Dank u wel. De heer Van der Lee (GroenLinks): Dank u wel. De voorzitter: De heer Edgar Mulder namens de PVV. De heer Edgar Mulder (PVV): Vorige week kreeg de PVV hier brede steun voor een debat over koopkracht. Vanochtend kwamen er drie alarmerende berichten: ten eerste De Telegraaf met artikelen over dalende koopkracht daarnaast een rapport van de ING waarvan de conclusie is dat een gemiddeld Nederlands huishouden nog steeds midden in de crisis zit en ten slotte de laatste cijfers van het CBS waaruit blijkt dat het consumentenvertrouwen voor de achtste maand op rij is gedaald. Het gaat van kwaad tot erger. De voorzitter: Dus? De heer Edgar Mulder (PVV): We moeten nu iets doen. Dus wil ik mijn collega's vragen om dat debat over koopkracht met voorrang in te plannen voorzitter.De heer Futselaar (SP): Dat lijkt ons een goed idee. Steun. De heer Öztürk (DENK): Ook steun. De heer Geleijnse (50PLUS): Steun voorzitter al is het begrip "voorrang" wel een beetje vaag. Wat bedoelt de PVV met "snel"? Volgende week? De heer Edgar Mulder (PVV): Volgende week of de week daarop maar in ieder geval ... De heer Geleijnse (50PLUS): Voor het meireces. De heer Edgar Mulder (PVV): Ja heel graag. De heer Geleijnse (50PLUS): Steun dan voor het meireces voorzitter. De heer Nijboer (PvdA): Steun voorzitter. De heer Sneller (D66): Ik heb dat debat niet gesteund en ik steun dit verzoek ook niet. Mevrouw Lodders (VVD): Daar sluit ik me bij aan voorzitter. De heer Drost (ChristenUnie): Van ons nu ook nog geen steun voorzitter. De heer Edgar Mulder (PVV): Daar word je stil van. De voorzitter: Dank u wel. Tot slot de heer Futselaar namens de commissie voor OCW. De heer Futselaar (SP): Dank u voorzitter. De commissie voor OCW wil graag verzoeken om het meerderheidsdebat over de Nationale Studenten Enquête spoedig in te plannen. De voorzitter: Dat is namens de hele commissie?De heer Futselaar (SP): Ja dat blijkt namens de hele commissie te zijn. De voorzitter: U wordt ook niet tegengesproken dus dan gaan we daar rekening mee houden. De heer Futselaar (SP): Zover reikt mijn gezag voorzitter! De voorzitter: Fijn om te horen! Dank u wel. Daarmee zijn we aan het eind gekomen van deze regeling van werkzaamheden. De vergadering wordt enkele ogenblikken geschorst. Voorzitter: Tellegen