17 Stemmingen Versterking stelsel legaal wapenbezit Aan de orde zijn de stemmingen in verband met het wetsvoorstel Wijziging van de Wet wapens en munitie de Floraen faunawet en de Wet natuurbescherming in verband met de versterking van het stelsel ter beheersing van het legaal wapenbezit (34432). (Zie vergadering van 13 april 2017.) In stemming komt het gewijzigde amendement-Van Oosten/Van Toorenburg (stuk nr. 12 I) tot het invoegen van een onderdeel Ba. De voorzitter: Ik constateer dat de aanwezige leden van de fracties van de PvdA GroenLinks de PvdD DENK 50PLUS de VVD de SGP het CDA de ChristenUnie de PVV en Forum voor Democratie voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 12 voorkomende gewijzigde amendementen als aangenomen kunnen worden beschouwd. De voorzitter: Ik geef gelegenheid tot het afleggen van een stemverklaring vooraf. Mevrouw Helder (PVV): Dank u wel. Bij de behandeling van het wetsvoorstel heb ik namens de PVV aangegeven dat er een keer een grens getrokken moet worden met de aanscherping van de wapenwetgeving. We hebben aangegeven dat mijn fractie met twee van de drie maatregelen kan instemmen. Dat betreft het actief informeren door de officier van justitie van de korpschef als er sprake is of is geweest van een opname in een psychiatrisch ziekenhuis en het koppelen van de systemen van het Openbaar Ministerie en de politie zodat ook zichtbaar is dat er een opname in een psychiatrisch ziekenhuis is geweest. Mijn fractie heeft steeds vraagtekens gezet bij de e-screener. Dat zou gevalideerd moeten worden en met name de KNSA heeft daar haar twijfels over uitgesproken. Helaas heeft de staatssecretaris gezegd dat hij verder in gesprek gaat met de organisaties. Dat bij elkaar genomen en het feit dat mijn fractie wel met twee van de drie maatregelen kan instemmen heeft mijn fractie ertoe gebracht om dan toch voor het wetsvoorstel te stemmen. De voorzitter: Dank u wel. In stemming komt het wetsvoorstel zoals op onderdelen gewijzigd door de aanneming van de gewijzigde amende-menten-Van Oosten/Van Toorenburg (stuk nrs. 12 I tot en met III) tot het invoegen van een onderdeel Ba. De voorzitter: Ik constateer dat dit wetsvoorstel met algemene stemmen is aangenomen.