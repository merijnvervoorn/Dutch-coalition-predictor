9 Regeling van werkzaamheden (Stemmingen) De voorzitter: Aan de orde zijn de stemmingen. Voordat we gaan stemmen geef ik eerst de heer Baudet namens Forum voor Democratie het woord. De heer Baudet (FvD): Mevrouw de voorzitter. Ik wil graag een hoofdelijke stemming aanvragen voor mijn motie over een concurrentiebeding voor bewindslieden een afkoelingsperiode van twee jaar omdat ik per persoon hier aanwezig per politicus wil weten of men bereid is om transparantie over zijn gedragingen toe te laten. De voorzitter: Dat is dan de motie op stuk nr. 48 (34775). De heer Krol heb ik ook op mijn lijst. Mevrouw Thieme? Mevrouw Thieme (PvdD): Heel kort. Ik wil twee moties aanhouden: de moties op stukken nrs. 36 en 37. De voorzitter: Op verzoek van mevrouw Thieme stel ik voor haar moties (34775 nrs. 36 en 37) aan te houden. Daartoe wordt besloten. De heer Krol (50PLUS): Ik wil de motie over de wet-Hillen op stuk nr. 41 ook aanhouden. De voorzitter: Op verzoek van de heer Krol stel ik voor zijn motie (34775 nr. 41) aan te houden. Daartoe wordt besloten. De heer Klaver (GroenLinks): De motie op stuk nr. 19 wil ik graag aanhouden. De voorzitter: Op verzoek van de heer Klaver stel ik voor zijn motie (34775 nr. 19) aan te houden. Daartoe wordt besloten.