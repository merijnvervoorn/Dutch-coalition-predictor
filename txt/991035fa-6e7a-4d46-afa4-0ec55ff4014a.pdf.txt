Balkenende motie eigenlijk overbodig want in het stimuleringspakket neemt het kabinet al de nodige initiatieven. Ten slotte de motie van mevrouw Verdonk waarin zij de Kamer verzoekt om af te zien van voortzetting van de Verantwoordingsdag en dit debat voortaan samen te voegen met de begrotingsbehandeling. Deze motie spoort met wat zij in het debat naar voren heeft gebracht. Het oordeel over deze motie is uiteraard aan de Kamer. De voorzitter: Het is ook een verzoek aan de Kamer. Minister Balkenende: Daarom zeg ik ook dat ik het oordeel aan de Kamer laat. Voorzitter. Daarmee ben ik gekomen aan het einde van mijn inbreng in tweede termijn. Ik ben ingegaan op de ingediende moties en mij rest dan ook alleen nog maar om de leden van de Kamer nogmaals te bedanken voor hun inbreng. De beraadslaging wordt gesloten. De voorzitter: Daarmee zijn wij aan het einde gekomen van dit verantwoordingsdebat. Ik dank de ministerpresident en de minister van Financien. Een meerderheid van de Kamer heeft verzocht vanavond nog te stemmen over de motie op stuk nr. 6 van de heer Wilders. Over de andere moties zullen wij aanstaande dinsdag stemmen. Ik zie de heer Ulenbelt bij de interruptiemicrofoon. Mevrouw Kant is verontschuldigd omdat zij weg moest. Daarom geef ik hem nog even het woord. De heer Ulenbelt (SP): Voorzitter. Ik wil graag weten uit welke partijen die meerderheid bestaat. Ik zou de heer Wilders willen vragen of hij dit beschouwt als een motie van wantrouwen. De voorzitter: De meerderheid wordt gevormd door de coalitiepartijen. Zij hebben dit verzoek gedaan. De heer Wilders (PVV): Voor mij mag er op dinsdag over de motie worden gestemd of maandag zondag zaterdag vrijdag of vandaag. Ik vind het allemaal prachtig. De motie zegt wat zij zegt. Zij spreekt geen wantrouwen uit maar materieel vraagt zij natuurlijk wel om verkiezingen en om het vertrek van het kabinet eerlijk is eerlijk. De voorzitter: Ik heb een voorstel gedaan aan de Kamer. De heer Ulenbelt heeft zijn antwoord gekregen. Wij zullen over enkele ogenblikken stemmen. De vergadering wordt enkele ogenblikken geschorst. De voorzitter: Het woord is aan de heer Wilders. De heer Wilders (PVV): Voorzitter. Wat men ook van mijn motie vindt ik vind dat de zaal vrij leeg is. Ik vind ook dat dit eigenlijk niet kan en verzoek daarom om een hoofdelijke stemming. De voorzitter: Dan zullen wij ons voorbereiden op een hoofdelijke stemming De heer Wilders (PVV): Voorzitter. Ik heb drie minutengeleden gevraagd om een hoofdelijke stemming. Waarom wacht u met stemmen? De voorzitter: Er zijn nog mensen die de presentielijst moeten tekenen. Bovendien worden de namen van de leden die afwezig zijn nu van de lijst geschrapt in verband met het opnoemen van de namen voor de hoofdelijke stemming. Dat kan want ik heb de vergadering niet geschorst. De heer Wilders (PVV): Als een lid om een hoofdelijke stemming vraagt wordt er toch gewoon meteen gestemd? De voorzitter: Dat bereiden wij nu voor. De heer Wilders (PVV): U bereidt niets voor u faciliteert mensen om de helft van de namen van de lijst te halen. Het zou u sieren als voorzitter van deze Kamer om - als u hebt aangekondigd te gaan stemmen - inderdaad te gaan stemmen en niet een halfuur te wachten tot iedereen de afwezige leden van de lijst heeft kunnen halen zoals nu gebeurt. De voorzitter: Wij gaan zo starten. De heer Wilders (PVV): Ik vraag u dus om nu te gaan stemmen. De voorzitter: Leden mogen de gelegenheid krijgen om andere leden die er niet zijn van de lijst af te halen. Dat staat in het Reglement van Orde. Ik doe niet anders dan het reglement toepassen. In die zin kan dat. Mevrouw Verdonk (Verdonk): Voorzitter. Waarom moeten die mensen van de lijst? Als zij geen antwoord geven weten wij dat zij er niet zijn klaar. Ook wat mij betreft kunnen wij dus beginnen. De voorzitter: Wij gaan zo starten. De heer Rutte (VVD): Voorzitter. Wij zijn nu weer een minuut verder. Ik heb een en ander even met de ambtelijk secretaris van mijn fractie gecheckt. Aangezien er niet geschorst is vraag ik u: waar staat in de reglementen dat dit mogelijk is wat hier nu gebeurt? De voorzitter: Ik heb helemaal niet geschorst. De heer Rutte (VVD): Daarom vraag ik u ook waarom u dit allemaal toestaat want ik begrijp van iemand die alles weet van de reglementen dat hierover niets geregeld is. De voorzitter: En dus is het niet verboden. De heer Rutte (VVD): Dat is niet wat u zojuist zei. Met alle respect - en u weet dat ik u zeer waardeer - maar u zei zojuist dat de reglementen dit toelaten. Daarmee wekt u ten minste de indruk dat expliciet vermeld staat dat dit bij absentie van leden mogelijk is. Dat is toch een beetje een trucje. De voorzitter: Nee dat vind ik niet. Het is inderdaad waar dat ik zei dat het volgens de reglementen kon maarBalkenende het is niet verboden. Op zichzelf genomen kan dit gewoon. De heer Van Haersma Buma (CDA): Als dit nog twee minuten kan duren dan kunnen wij daarna een motie indienen om kroketten te bestellen. Dan is het twaalf uur. Dus als u nog even kunt doorgaan gaan wij dat voor u regelen. De voorzitter: Neen neen wij gaan geen moties meer indienen. Wij hebben het debat afgesloten dus wij gaan nu stemmen. In stemming komt de motie-Wilders/Verdonk (31951 nr. 6). Vóór stemmen de leden: De Roon Verdonk Wilders Agema Bosma Brinkman Tony van Dijck en Fritsma. Tegen stemmen de leden: Heijnen Van Heugten Ten Hoopen Joldersma Kalma Karabulut Koopmans Koser Kaya Kraneveldt-van der Veen De Krom Kuiken Leerdam Lempens Linhard Van Miltenburg Neppérus De Nerée tot Babberich Omtzigt Ormel Ortega-Martijn De Pater-van der Meer Pechtold Pieper Roefs De Rouwe Rutte Samsom Schinkelshoek Schippers Slob Spies Van der Staaij Sterk Tang Teeven Thieme Van Toorenburg Uitslag Ulenbelt Van der Veen Vermeij Vietsch Van der Vlies Voordewind Vos Jan de Vries Weekers Willemse-van der Ploeg Wolbert AastedMadsen-van Stiphout Anker Aptroot Besselink Blok Van Bochove Boekestijn Bouwmeester Dijsselbloem Eijsink Elias Ferrier Van Geel Gill'ard Van Haersma Buma Halsema Van der Ham Hamer Haverkamp en Heerts. De voorzitter: Ik constateer dat deze motie met 69 tegen 8 stemmen is verworpen. De heer Rutte (VVD): Voorzitter ik accepteer uiteraard de uitslag want die is overduidelijk. Toch vind ik het van belang om nogmaals te zeggen dat wij het zo niet meer moeten doen. Nu blijkt er ook nog een rommeltje te ontstaan doordat er een paar namen opnieuw moesten worden afgeroepen. Ik verzoek u om dit te bespreken in de geëigende organen. Waarschijnlijk zal dat het Presidium zijn. Zo moet het echt niet meer. Dit maakt een uitermate onprofessionele indruk. De voorzitter: Ik zeg u toe dat wij dit in het Presidium zullen bespreken. Dat neemt niet weg dat dit allemaal nodig is om ervoor te zorgen dat duidelijk is dat het quorum aanwezig is. Verder zei ik zojuist al dat het mogelijk is om mensen van de lijst af te halen als zij er niet zijn. Als ik door dat te zeggen de suggestie heb gewekt dat ik daarin onzorgvuldig wilde zijn en het weg wilde schuiven dan is dat niet de bedoeling geweest. De heer Rutte (VVD): Ik begrijp dat helemaal. Toch werden er later twee namen opgelezen die aanvankelijk waren geschrapt. De eigen fracties wisten kennelijk niet meer dat deze fractieleden nog aanwezig waren. Dat geeft een rommelig beeld. De voorzitter: Het is helder.Sluiting 0.08 uur D Lijst van ingekomen stukken met de door de Voorzitter ter zake gedane voorstellen: D De volgende brieven 62 Nederlandse reductievoorstellen ter vermindering van de administratieve lasten in het kader van het EU Actieprogramma voor bedrijven en als bijdrage aan het economisch herstelplan van de EU - 21501-30-206 staatssecretaris van Financiën Jager de J.C. - 20 mei 2009 Rondgezonden en gepubliceerd Antwoord op vragen van het lid Qörüz gesteld tijdens de regeling van werkzaamheden op 12 mei 2009 m.b.t. plaatsing C2000-mast in Rotterdam - 25124-56 minister van Binnenlandse Zaken en Koninkrijksrelaties Horst ter G. - 13 mei 2009 Rondgezonden en gepubliceerd Alternatieve antenneconfiguraties voor C2000-mast Rotterdam - 25124-57 minister van Binnenlandse Zaken en Koninkrijksrelaties Horst ter G. - 20 mei 2009 Rondgezonden en gepubliceerd Herbeoordeelden en brugbanen - 26448-399 minister van Sociale Zaken en Werkgelegenheid Donner J.P.H. - 25 mei 2009 Rondgezonden en gepubliceerd Friends of Democratie Pakistan ministeriële en donorconferentie in Tokio d.d. 17 april 2009 - 27925-337 minister van Buitenlandse Zaken Verhagen M.J.M. 11 mei 2009 Rondgezonden en gepubliceerd De situatie van vrouwen in Afghanistan - 27925-338 minister van Buitenlandse Zaken Verhagen M.J.M. 10 april 2009 Rondgezonden en gepubliceerd Verkoop aandelen N.V. Westerscheldetunnel - 28165-98 minister van Financiën W.J. Bos - 25 mei 2009 Rondgezonden en gepubliceerd Ontwerpbesluit tot intrekking van het Besluit financiële zekerheid milieubeheer en herstel van enkele gebreken in enkele besluiten op de beleidsterreinen van het Ministerie van VROM - 29383-129 minister van Volkshuisvesting Ruimtelijke Ordening en Milieubeheer Cramer J.M. - 13 mei 2009 Rondgezonden en gepubliceerd Verkennend onderzoek financiële instrumenten duurzaam hout - 30196-57 minister van Volkshuisvesting Ruimtelijke Ordening en Milieubeheer Cramer J.M. - 19 mei 2009 Rondgezonden en gepubliceerd