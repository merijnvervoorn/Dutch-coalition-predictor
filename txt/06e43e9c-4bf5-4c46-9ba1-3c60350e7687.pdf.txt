24 Stemming motie Autoriteit Nucleaire Veiligheid en Stralingsbescherming Aan de orde is de stemming over een motie ingediend bij de behandeling van het wetsvoorstel Wijziging van de Kernenergiewet in verband met de instelling van de Autoriteit Nucleaire Veiligheid en Stralingsbescherming te weten: - de motie-Van Veldhoven/Dik-Faber over afsluiten van intentieverklaringen met buurlanden (34219 nr. 16). (Zie vergadering van 7 april 2016.) De voorzitter: De motie-Van Veldhoven/Dik-Faber (34219 nr. 16) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 20 was nr. 16 (34219). Ik stel vast dat wij hier nu over kunnen stemmen. Motie De Kamer gehoord de beraadslaging constaterende dat er veel onrust is ontstaan onder de bewoners van Nederlandse grensgemeentes over meerdere incidenten rondom Belgische kerncentrales in de nabije omgeving van deze gemeentes; van mening dat de Nederlandse autoriteiten als waarnemer actief betrokken moeten worden bij het proces om nucleaire installaties zoals kerncentrales weer op te starten na een zwaar incident bijvoorbeeld door het uitvoeren van gezamenlijke inspecties; van mening dat de Nederlandse regering een helder signaal moet afgeven met name richting de inwoners van de genoemde gemeentes dat zij het maximale doet om de nucleaire veiligheid te garanderen; verzoekt de regering met onze buurlanden intentieverklaringen (memoranda of understanding) af te sluiten waarin verregaande samenwerkingsafspraken zwart op wit worden vastgelegd en de Kamer hierover te informeren en gaat over tot de orde van de dag. In stemming komt de gewijzigde motie-Van Veldhoven/DikFaber (34219 nr. 20 was nr. 16).De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Houwers de Groep Kuzu/Öztürk Klein de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele ogenblikken geschorst.