14 Stemmingen moties Renovatie Binnenhof Aan de orde zijn de stemmingen over moties ingediend bij het VAO Renovatie Binnenhof te weten: - de motie-Beckerman c.s. over publieksparticipatie bij het archeologisch onderzoek (34293 nr. 87); - de motie-Middendorp c.s. over delen van informatie over het alternatief voor uitstel (34293 nr. 88); - de motie-Van Eijs/Van der Graaf over aandacht voor duurzaamheidsmaatregelen (34293 nr. 89) (overgenomen); - de motie-Bisschop c.s. over inrichten van de oude vergaderzaal in de oorspronkelijke stijl (34293 nr. 90). (Zie vergadering van 21 november 2019.) De voorzitter: De motie-Bisschop c.s. (34293 nr. 90) is in die zin gewijzigd dat zij thans luidt: Motie De Kamer gehoord de beraadslaging constaterende dat de renovatie van het gebouwencomplex van de Tweede Kamer met ten minste één jaar is uitgesteld; overwegende dat die verbouwing en renovatie óók betrekking heeft op de zaal waar de Tweede Kamer van 1815 tot 1992 heeft vergaderd; overwegende dat die zaal van grote historische en staatkundige betekenis is omdat die zaal bijna 200 jaar lang het decor was van generaties politici die de Nederlandse parlementaire democratie hebben opgebouwd; spreekt uit dat bij de renovatie binnen het reeds vastgestelde budget recht moet worden gedaan aan die belangrijke geschiedenis door de zaal in de oorspronkelijke stijl in te richten waardoor het staatkundige verleden weer zichtbaar wordt zodat ook toekomstige generaties zich een beeld kunnen vormen van de Nederlandse parlementaire geschiedenis; spreekt uit dat onderzocht moet worden of binnen het reeds vastgestelde budget de voorgenoemde zaal in de toekomst als commissievergaderzaal gebruikt kan worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 92 was nr. 90 (34293). Ik stel vast dat wij hier nu over kunnen stemmen.De PVV wordt geacht tegen de overgenomen motie op stuk nr. 89 te zijn. In stemming komt de motie-Beckerman c.s. (34293 nr. 87). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Middendorp c.s. (34293 nr. 88). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen D66 de VVD de SGP het CDA de ChristenUnie de PVV FvD en Van Haga voor deze motie hebben gestemd en de leden van de fractie van 50PLUS ertegen zodat zij is aangenomen. In stemming komt de gewijzigde motie-Bisschop (34293 nr. 92 was nr. 90). De voorzitter: Ik constateer dat de leden van de fracties van de SP DENK Van Kooten-Arissen 50PLUS de VVD de SGP de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.