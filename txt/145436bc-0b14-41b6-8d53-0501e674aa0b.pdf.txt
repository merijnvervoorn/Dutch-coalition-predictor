11 Stemmingen moties Herziene richtlijn betaaldiensten Aan de orde zijn de stemmingen over moties ingediend bij de behandeling van het wetsvoorstel Implementatiewet herziene richtlijn betaaldiensten te weten: - de motie-Ronnes c.s. over een toestemmingenoverzicht voor consumenten (34813 nr. 20); - de motie-Ronnes/Bruins over duidelijkheid over "uitdrukkelijke toestemming" (34813 nr. 21); - de motie-Snels c.s. over de effecten van PSD2 op het punt van marktverhoudingen (34813 nr. 22); - de motie-Nijboer over herleidbaar zijn van bankafschrijvingen (34813 nr. 23). (Zie vergadering van 4 september 2018.) De voorzitter: De motie-Nijboer (34813 nr. 23) is in die zin gewijzigd dat zij thans luidt: Motie De Kamer gehoord de beraadslaging overwegende dat bankafschrijvingen niet altijd duidelijk tot een bedrijf of transactie herleidbaar zijn bijvoorbeeld wanneer een onbekende bedrijfsnaam wordt gebruikt; overwegende dat dit ertoe kan leiden dat foutieve afschrijvingen onopgemerkt blijven of niet vallen te corrigeren; overwegende dat dit fraude in de hand kan werken; verzoekt de regering met banken in gesprek te gaan met als doel dat bankafschrijvingen altijd duidelijk herleidbaar zijn tot bedrijf en transactie en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 25 was nr. 23 (34813). Ik stel vast dat wij hier nu over kunnen stemmen. In stemming komt de motie-Ronnes c.s. (34813 nr. 20). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor dezemotie hebben gestemd en de leden van de fractie van FvD ertegen zodat zij is aangenomen. In stemming komt de motie-Ronnes/Bruins (34813 nr. 21). De voorzitter: Ik constateer dat deze motie met algemene stemmen is aangenomen. In stemming komt de motie-Snels c.s. (34813 nr. 22). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Nijboer (34813 nr. 25 was nr. 23). De voorzitter: Ik constateer dat deze gewijzigde motie met algemene stemmen is aangenomen.