11 Stemming motie Strafrechtelijke aanpak terrorisme Aan de orde is de stemming over een motie ingediend bij de behandeling van het wetsvoorstel Wijziging van het Wetboek van Strafrecht het Wetboek van Strafvordering en enkele andere wetten tot versterking van de strafrechtelijke en de strafvorderlijke mogelijkheden om terrorisme te bestrijden (versterking strafrechtelijke aanpak terrorisme) te weten: - de motie-Verhoeven c.s. over voorlopige hechtenis zonder ernstige bezwaren (34746 nr. 9). (Zie vergadering van 14 februari 2018.) De voorzitter: De fractie van GroenLinks heeft verzocht om eerst te stemmen over de motie op stuk nr. 9 bij punt 10 alvorens te stemmen over het wetsvoorstel. Ik neem aan dat de Kamer hiermee akkoord gaat? Dat is het geval dus dan gaan we dat doen. In stemming komt de motie-Verhoeven c.s. (34746 nr. 9). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen.