6 Afscheid van het lid Van BeukeringHuijbregts (D66) Afscheid van het lid Van Beukering-Huijbregts (D66) Aan de orde is het afscheid van het lid Van BeukeringHuijbregts (D66). De voorzitter: Aan de orde is het afscheid van het lid Van BeukeringHuijbregts van D66. Ik start zoals te doen gebruikelijk met het voorlezen van haar brief. "Geachte Voorzitter beste Vera Nu ik ben benoemd als burgemeester van Nieuwegein is het moment aangebroken om officieel per 2 juni 2023 mijn ontslag in te dienen als lid van de Tweede Kamer. Op 22 januari 2020 werd ik beëdigd als lid van de Tweede Kamer. Vlak voordat de coronacrisis uitbrak kon dat toen nog in het bijzijn van mijn gezin en trotse ouders. Vanaf de dag van mijn aantreden voelde ik mij thuis in de Kamer: gesprekken met inwoners samenwerken met collega-Kamerleden verschillende werkbezoeken contacten in en buiten de Kamer. Ik heb talloze overleggen gehad en soms voorgezeten verschillende moties en amendementen ingediend. En ik ben veel ervaringen rijker. Ik mocht het woord voeren over uiteenlopende onderwerpen zoals jeugdzorg armoede en schulden Participatiewet veiligheid politie AOW en pensioenen WIA en arbeidsmarkt. Zo kwam ik op voor mensen met een uitkering zoals de WIA bijstand en de Wajong. Ik maakte mij druk over de arbeidsomstandigheden van de bagageafhandelaren op Schiphol en het oneigenlijk gebruik van het STAP-budget. Ik zette me in om zowel vrouwen als mannen zich ervan bewust te maken dat een eerlijkere verdeling van zorgtaken tussen partners voor betere arbeidsmarktkansen en een betere financiële basis voor vrouwen zorgt. Over de nieuwe pensioenwet sprak ik met zowel voor- als tegenstanders ik betrok jongeren bij het pensioendebat en tijdens de uitgebreide behandeling in de Kamer heb ik samen met andere partijen de wet verder aangescherpt. Daarnaast mocht ik de afgelopen periode deel uitmaken van de tijdelijke commissie Corona. Het onderzoeksvoorstel ligt bij de Kamer en daarmee is het werk van de commissie ook zo goed als beëindigd." Daar gaan we van uit. "Ik kijk terug op een intensieve samenwerking en dank de staf voor de ondersteuning. Binnenkort start ik als burgemeester van Nieuwegein. Een baan waarin ik mij na mijn eerdere werk als wethouder in IJsselstein opnieuw op lokaal niveau mag inzetten. De lokale democratie dicht bij mensen ondernemers en het maatschappelijk middenveld heeft mij nooit losgelaten. Met grote toewijding en betrokkenheid ga ik aan de slag voor alle inwoners in Nieuwegein.Tegelijkertijd is het gevoel ook dubbel omdat ik de Tweede Kamer vroegtijdig verlaat. Het werk als volksvertegenwoordiger is eervol het hart van de democratie een bijzondere werkplek. Ik blijf de publieke zaak dienen omdat die te belangrijk is om onverschillig over te blijven. Ik dank allen met wie ik prettig samenwerkte in deze Kamer. Alle fijne collega's binnen mijn fractie en van andere fracties. De geweldige medewerkers van onze eigen fractie en van de Kamer. En alle mensen en organisaties met wie ik in de afgelopen jaren contact heb mogen hebben. Ik had het werk niet kunnen doen zonder de inzet van al die betrokken mensen. Binnenkort staat mijn deur in Nieuwegein open om jullie hartelijk welkom te heten in deze mooie gemeente. Succes met het belangrijke werk in Den Haag. Graag tot ziens. Marijke van Beukering." (Geroffel op de bankjes) De voorzitter: Beste Marijke. Het is altijd jammer om een Kamerlid te zien vertrekken dat maar kort deel heeft uitgemaakt van deze Tweede Kamer. Na drie jaar in de D66-fractie ga je de Kamer verlaten en word je in Nieuwegein burgemeester. We gaan je missen. Je collega's en ik hebben je leren kennen als consciëntieus; je kende je dossiers goed en leverde sterke inhoudelijke bijdragen. Je bent wars van borstklopperij hebt een broertje dood aan polarisatie en je komt altijd tot een compromis. In de Kamer voerde je onder andere het woord over pensioenen niet het makkelijkste onderwerp en zeker niet het saaiste dossier. Een onderwerp waarover je niet snel uitgepraat raakt en dat bewijst de actualiteit maar weer eens. Je hebt in dat mammoetdebat dat ruim 100 uur duurde je visitekaartje meer dan afgegeven. Overigens was dat niet het onderwerp waarover je in 2020 als eerste het woord voerde toen nog als vervanger van een collega die door ziekte tijdelijk uitgevallen was. Dat ging over cybercriminaliteit. Je sprak bij het behandelen van het burgerinitiatief Internetpesters aangepakt. Daaruit kwam een open oog en veel begrip naar voren voor jongeren die slachtoffer worden van online overschrijdend gedrag. En ik denk ook dat daar een rode draad in te bespeuren is. Ook bij de behandeling van de pensioenwet liet je namelijk weten dat je de inbreng van jongeren bij pensioenfondsen wil versterken. Je wilde voorkomen dat jongeren voor de deur van hun pensioenfonds moeten demonstreren om hun boodschap over te brengen. Daarover heb je een initiatiefwetsvoorstel ingediend met de naam Wet eigen strategie pensioenfonds. Zo'n initiatiefwet is voor Kamerleden natuurlijk altijd een enorme uitdaging maar met de ambtelijke ondersteuning van de Kamer en uit je eigen fractie heb je dat huzarenstukje voor elkaar gekregen. "Jouw" wet regelteen adviesrecht bij beleggingen voor de organen die deelnemers vertegenwoordigen binnen een pensioenfonds. Jouw grote belangstelling voor jongeren kwam ook nog op een andere manier naar voren. Het viel op hoe je groepen te woord kon staan die rondgeleid werden zoals de vele ProDemosgasten die wij hier dagelijks ontvangen. Zij voelden zich direct op hun gemak bij jou. Ik ben overigens heel erg blij als Kamerleden dat doen. Uit al deze activiteiten blijkt dat je erg hard gewerkt hebt met gedrevenheid en energie. Je werd daarin ongetwijfeld geholpen door wat in je omgeving liefdevol een "olifantengeheugen" wordt genoemd door je gestructureerde en systematische aanpak van de onderwerpen waar je mee bezig bent en door je man en je twee dochters die je werk hier altijd hebben ondersteund. Natuurlijk heb je ook een ander leven buiten de Tweede Kamer. Als fervent tennisser ben je zowel bestuurlijk als sportief actief en natuurlijk ben je enorm betrokken bij de EHBO-beweging in Nederland; ik zeg "natuurlijk" maar ik weet niet of iedereen dat weet. Je hebt daar zelfs een koninklijke onderscheiding voor gekregen. Het handboek dat je over dit onderwerp schreef is inmiddels aan zijn tweede druk toe; ik weet ook niet of iedereen dit weet. Dat is altijd het mooie van dit soort afscheidsdingen: je leert iemand nog beter kennen. Beste Marijke je hebt een warm hart en bent heel betrokken bij de mensen om je heen. Mede daarom zien je medewerkers en collega's je vertrek met lede ogen aan. Ze zien je als strenge maar rechtvaardige fractiesecretaris maar ook als fijne collega bruggenbouwer en deskundig Kamerlid. Daar sluit ik me graag bij aan. Het ga je goed. Dank je wel. (Applaus) De voorzitter: Ik schors de vergadering nu voor een enkel moment. We gaan straks over naar een korte regeling van werkzaamheden. De vergadering wordt enkele ogenblikken geschorst.