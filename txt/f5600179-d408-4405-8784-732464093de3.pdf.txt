14 Stemmingen moties Overname van de chemietak van AkzoNobel Aan de orde zijn de stemmingen over moties ingediend bij het dertigledendebat over de overname van de chemietak van AkzoNobel te weten: - de motie-Futselaar over een overzicht van bedrijven die door activistische aandeelhouders in hun onafhankelijk voortbestaan bedreigd worden (29826 nr. 111); - de motie-Futselaar over beslissingsmacht voor werknemers (29826 nr. 112); - de motie-Van den Berg over een advies van de WRR over activistisch aandeelhouderschap (29826 nr. 113); - de motie-Graus over het voorkomen van overnames van bedrijven van nationaal belang (29826 nr. 114); - de motie-Graus over onderzoek naar de decennialange verkwanseling van oer-Hollandse bedrijven (29826 nr. 115). (Zie vergadering van 2 april 2019.) De voorzitter: Op verzoek van mevrouw Van den Berg stel ik voor haar motie (29826 nr. 113) aan te houden. Daartoe wordt besloten. In stemming komt de motie-Futselaar (29826 nr. 111). De voorzitter: Ik constateer dat de leden van de fracties van de SP de PvdD de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Futselaar (29826 nr. 112). De voorzitter: Ik constateer dat de leden van de fracties van de SP de PvdA GroenLinks en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Graus (29826 nr. 114). De voorzitter: Ik constateer dat de leden van de fracties van de SP de PvdA 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Graus (29826 nr. 115). De voorzitter: Ik constateer dat de leden van de fracties van de SP de SGP de PVV en FvD voor deze motie hebben gestemd ende leden van de overige fracties ertegen zodat zij is verworpen.