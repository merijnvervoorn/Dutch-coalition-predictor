5 Regeling van werkzaamheden De voorzitter: Dan is aan de orde een korte regeling van werkzaamheden. Ik stel voor toe te voegen aan de agenda van de Kamer: - het tweeminutendebat Sociaal domein & Bestuursakkoorden BES (CD d.d. 15/11) met als eerste spreker het lid Wuite van D66; - het debat over de Europese top van 15 en 16 december 2022 en daarbij spreektijden te hanteren van acht minuten voor de VVD en D66 zeven minuten voor de PVV en het CDA zes minuten voor de SP de PvdA en GroenLinks vijf minuten voor de Partij voor de Dieren Forum voor Democratie de ChristenUnie JA21 Volt de SGP DENK Fractie Den Haan BBB en BIJ1 en tweeënhalve minuut voor Groep Van Haga het lid Omtzigt en het lid Gündoğan. Ik stel voor toe te voegen aan de agenda van de Kamer het wetsvoorstel Wijziging van enkele wetten van het Ministerie van Sociale Zaken en Werkgelegenheid alsmede enkele wetten van andere ministeries (Verzamelwet SZW 2023) (36216). Ik benoem in de commissie voor de Werkwijze het lid Van Baarle tot lid. Op verzoek van de fractie van GroenLinks benoem ik in de vaste commissie voor Buitenlandse Handel en Ontwikkelingssamenwerking het lid Maatoug tot plaatsvervangend lid in plaats van het lid Kröger. Overeenkomstig de voorstellen van de voorzitter wordt besloten.