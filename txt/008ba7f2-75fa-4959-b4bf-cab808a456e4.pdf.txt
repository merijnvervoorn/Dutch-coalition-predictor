38 Stemmingen moties Maritiem Aan de orde zijn de stemmingen over aangehouden moties ingediend bij het tweeminutendebat Maritiem te weten: - de motie-Van Raan over geen vergunning verlenen voor aardgaswinning in gasveld N05-A (31409 nr. 327); - de motie-Van Raan over geen lozingen van productiewater toestaan bij het herstelde schelpdierrif bij Schiermonnikoog (31409 nr. 328); - de motie-Tjeerd de Groot/Rudmer Heerema over replica's in aanmerking laten komen voor de regeling continuïteit bruine vloot (31409 nr. 329). (Zie vergadering van 24 juni 2021.) De voorzitter: De motie-Tjeerd de Groot/Rudmer Heerema (31409 nr. 329) is in die zin gewijzigd dat zij thans luidt: Motie De Kamer gehoord de beraadslaging overwegende dat er een goede regeling is voor de bruine vloot maar dat er twee groepen buiten de regeling vallen namelijk replica's en starters; overwegende dat het over circa negen replica's en tien starters gaat; overwegende dat er ruimte is binnen het budget van de regeling continuïteit bruine vloot; overwegende dat op grond van de Europese binnenvaartregels een door de overheid erkende stichting Adviesorgaan Traditionele Vaartuigen als taak heeft te beoordelen wat traditionele schepen dan wel replica's zijn en dat hier ook een welomschreven wettelijke definitie van bestaat; van mening dat de overheid moet borgen dat startende ondernemers desgewenst gebruik kunnen maken van de omzetcijfers van de vorige eigenaar; overwegende dat het de voorkeur heeft dat een starter omzetverlies kan aantonen aan de hand van de omzetgegevens van de vorige eigenaar; overwegende voorts dat met een eventueel faillissement van starters het behoud van hun schepen voor de Nederlandse vloot in gevaar komt en daarmee de cultuur rondom deze schepen; verzoekt de regering er alles aan te doen om starters en erkende replica's in aanmerking te laten komen voor de regeling continuïteit bruine vloot en gaat over tot de orde van de dag.Zij krijgt nr. 333 was nr. 329 (31409). In stemming komt de motie-Van Raan (31409 nr. 327). De voorzitter: Ik constateer dat de leden van de fracties van de SP GroenLinks Volt de PvdA de PvdD Fractie Den Haan en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (31409 nr. 328). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD Fractie Den Haan D66 de ChristenUnie en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Tjeerd de Groot/Rudmer Heerema (31409 nr. 333 was nr. 329). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de VVD de SGP JA21 BBB de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen.