11 Stemming motie Ontlopen vrijheidsstraf Aan de orde is de stemming over een motie ingediend bij het debat over het bericht dat vele veroordeelde criminelen hun vrijheidsstraf ontlopen te weten: - de motie-Oskam over de executie van nog niet ten uitvoer gelegde zaken (33400-VI nr. 118). (Zie vergadering van 3 september 2013.) De voorzitter: De motie-Oskam (33400-VI nr. 118) is in die zin gewijzigd dat zij thans luidt: Motie De Kamer gehoord de beraadslaging overwegende dat elke door de rechter opgelegde straf zo snel mogelijk ten uitvoer moet worden gebracht; van oordeel dat het onacceptabel is dat momenteel duizenden veroordeelden vrij rondlopen en dat het gemiddeld veertien maanden duurt voordat een straf ten uitvoer wordt gelegd; van oordeel dat de Nederlandse samenleving beschermd moet worden tegen veroordeelden die vrij rondlopen; overwegende dat de minister van Veiligheid en Justitie halfjaarlijks verslag uitbrengt van de voortgang van de prestaties in de strafrechtketen; verzoekt de regering ervoor te zorgen dat de executie van nog niet ten uitvoer gelegde zaken zo snel mogelijk plaatsvindt en de Kamer in het kader van voornoemde halfjaarlijkse rapportage te informeren over de stand van zaken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 122 was nr. 118 (33400-VI). Ik stel vast dat wij hier nu over kunnen stemmen. In stemming komt de gewijzigde motie-Oskam (33400-VI nr. 122 was nr. 118). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS D66 GroenLinks de PvdD en de SP voor deze gewijzigde motiehebben gestemd en de aanwezige leden van de overige fracties ertegen zodat zij is verworpen.