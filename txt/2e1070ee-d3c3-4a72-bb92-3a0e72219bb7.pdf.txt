25 Stemming andere motie Wijziging van de Wet educatie en beroepsonderwijs BES Aan de orde is de stemming over een motie ingediend bij de behandeling van het wetsvoorstel Wijziging van de Wet educatie en beroepsonderwijs BES in verband met uitbreiding van de uitzonderingsmogelijkheid om het onderwijs en de examens van mbo-opleidingen op Bonaire in het Papiaments aan te bieden te weten: - de motie-El Yassini/Hagen over mbo-studenten op de BES-eilanden ondersteunen bij het leren van de Nederlandse taal in geval van doorstroming naar het hoger onderwijs in Europees Nederland (35893 nr. 8). (Zie vergadering van 20 april 2022.) In stemming komt de motie-El Yassini/Hagen (35893 nr. 8). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA JA21 en Groep Van Haga voor deze motie hebben gestemd en de leden van de fracties van BIJ1 BBB de PVV en FVD ertegen zodat zij is aangenomen. Mevrouw Simons BIJ1. Mevrouw Sylvana Simons (BIJ1): Dank u voorzitter. We hebben zojuist gestemd over het wetsvoorstel. Ik heb daarbij de naam BIJ1 niet gehoord maar wij willen graag voorstemmen. De voorzitter: Dank u wel. Wij zullen dit opnemen in de Handelingen.