10 Stemmingen moties Financiële compensatie voor Q-koortspatiënten Aan de orde zijn de stemmingen over moties ingediend bij het debat over de financiële compensatie voor Q-koortspatiënten te weten: - de motie-Van Gerven over verbreden van de regeling naar patiënten die tot op heden Q-koorts hebben opgelopen (25295 nr. 53); - de motie-Van Gerven over verhogen van de financiële tegemoetkoming (25295 nr. 54); - de motie-Van Gerven/Van Kooten-Arissen over een compensatie op maat bij buitenproportionele schade (25295 nr. 55); - de motie-Van Gerven/Van Kooten-Arissen over extra middelen voor onderzoek naar Q-koorts bij kinderen (25295 nr. 56); - de motie-Moorlag over individueel onderzoek naar compensatie voor slachtoffers van Q-koorts en nabestaanden (25295 nr. 57); - de motie-Van Kooten-Arissen/Van Gerven over een landelijk moratorium op uitbreiding van geitenstallen (25295 nr. 58); - de motie-Van Kooten-Arissen/Van Gerven over een onafhankelijk onderzoek naar het handelen van de overheid (25295 nr. 59); - de motie-Van Kooten-Arissen/Van Gerven over uitbreiden van de financiële tegemoetkoming (25295 nr. 60); - de motie-Van Kooten-Arissen over excuses aan de slachtoffers van Q-koorts (25295 nr. 61); - de motie-Ellemeet/Van Kooten-Arissen over opnemen van de intensieve veehouderij in de risicoanalysestructuur van dierziekten (25295 nr. 62); - de motie-Dik-Faber c.s. over uitbreiden van de regeling met andere groepen gediagnosticeerden en nog te diagnosticeren mensen (25295 nr. 63); - de motie-Van den Berg c.s. over een praktisch steunpunt bij een uitbraak van een zoönose (25295 nr. 64); - de motie-Agema over ook compenseren in gevallen van acute Q-koorts (25295 nr. 65). (Zie vergadering van 12 maart 2019.) De voorzitter: De motie-Dik-Faber c.s. (25295 nr. 63) is in die zin gewijzigd dat zij thans is ondertekend door de leden Dik-Faber Van den Berg Raemakers en Van Gerven en luidt: Motie De Kamer gehoord de beraadslaging overwegende dat de financiële tegemoetkoming alleen bedoeld is voor chronische Q-koortspatiënten die tussen2007 en 2011 besmet zijn geraakt en bij wie de diagnose voor 1 oktober 2018 is gesteld; overwegende dat al in 2005 vijf bedrijven positief waren en de eerste besmettingen met Q-koorts hebben plaatsgevonden en dat ook na 2011 nog nieuwe diagnoses van chronische Q-koorts zijn gesteld; overwegende dat het kabinet aangeeft dat het belangrijk is dat we mensen met een nog niet gediagnosticeerde chronische Q-koorts zo snel mogelijk vinden en dat hiervoor een screeningsprogramma wordt opgesteld; van mening dat ook nieuwe patiënten die via hun huisarts (screeningsprogramma) of via hun specialist naar boven komen recht hebben op genoegdoening; verzoekt de regering in kaart te brengen hoe het mogelijk is de regeling uit te breiden met ten eerste mensen die al zijn gediagnosticeerd met chronische Q-koorts QVS of een QVS-gelijkend ziektebeeld en voor 2007 en na 2011 besmet zijn en ten tweede met mensen die na 1 oktober 2018 gediagnosticeerd zijn of de komende jaren nog gediagnosticeerd zullen worden met chronische Q-koorts QVS of een QVS-gelijkend ziektebeeld als gevolg van een eerdere besmetting ten tijde van de epidemie of in de aanloop dan wel nasleep ervan; verzoekt de regering tevens te onderzoeken hoe groot deze groepen zijn en hoe deze het beste bereikt kunnen worden en de Kamer hierover voor de zomer te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 66 was nr. 63 (25295). De voorzitter: De motie-Agema (25295 nr. 65) is in die zin gewijzigd dat zij thans luidt: Motie De Kamer gehoord de beraadslaging constaterende dat in het sterftecijfer van 95 ook 9 mensen zitten die aan acute Q-koorts zijn overleden; verzoekt de regering de nabestaanden van de patiënten die aan acute Q-koorts zijn overleden ook de compensatie van €15.000 toe te kennen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 67 was nr. 65 (25295).Ik stel vast dat wij nu over deze gewijzigde moties kunnen stemmen. Op verzoek van de heer Van Gerven stel ik voor zijn motie (25295 nr. 53) aan te houden. Daartoe wordt besloten. In stemming komt de motie-Van Gerven (25295 nr. 54). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. Mevrouw Van Kooten-Arissen? Mevrouw Van Kooten-Arissen (PvdD): Voorzitter. Ik zou graag mijn motie op stuk 25295 nr. 58 willen aanhouden. De voorzitter: Op verzoek van mevrouw Van Kooten-Arissen stel ik voor haar motie (25295 nr. 58) aan te houden. Daartoe wordt besloten. In stemming komt de motie-Van Gerven/Van Kooten-Arissen (25295 nr. 55). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Gerven/Van Kooten-Arissen (25295 nr. 56). De voorzitter: Ik constateer dat deze motie met algemene stemmen is aangenomen. In stemming komt de motie-Moorlag (25295 nr. 57). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Kooten-Arissen/Van Gerven (25295 nr. 59). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS de PVV en FvD voordeze motie hebben gestemd en de leden van de overige fracties ertegen zodat zij is verworpen. In stemming komt de motie-Van Kooten-Arissen/Van Gerven (25295 nr. 60). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Kooten-Arissen (25295 nr. 61). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ellemeet/Van Kooten-Arissen (25295 nr. 62). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze motie hebben gestemd en de leden van de fractie van FvD ertegen zodat zij is aangenomen. In stemming komt de gewijzigde motie-Dik-Faber c.s. (25295 nr. 66 was nr. 63). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van den Berg c.s. (25295 nr. 64). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Agema (25295 nr. 67 was nr. 65). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. Mevrouw Agema.Mevrouw Agema (PVV): Dank u wel voorzitter. Ik dank de Kamer zeer voor het aannemen van deze motie waarbij ook de nabestaanden van de gevallen van acute Q-koorts een uitkering krijgen van de overheid. Ik wil graag een brief van de minister hoe hij dit gaat uitvoeren omdat hij de motie ontraden heeft. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Dik-Faber. Mevrouw Dik-Faber (ChristenUnie): Voorzitter. Nu mijn motie op stuk nr. 63 is aangenomen met brede steun in de Kamer zou ik ook graag een brief willen van het kabinet hoe ze de motie gaan uitvoeren. Dat kan dan volgens mij in één brief met de motie van mevrouw Agema. Dank u wel. De voorzitter: Ik stel voor het stenogram van dit deel van de vergadering door te geleiden naar het kabinet.