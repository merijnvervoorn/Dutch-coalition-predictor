28 Stemmingen moties Leefomgeving Aan de orde zijn de stemmingen over moties ingediend bij het VAO Leefomgeving te weten: - de motie-Van Aalst over per direct stoppen met het opleggen van strengere eisen voor houtstook (29383 nr. 337); - de motie-Kröger over onderzoeken of het mogelijk is om alle pfas-stoffen als Zeer Zorgwekkende Stof aan te merken (29383 nr. 338); - de motie-Von Martels/Ziengs over de totstandkoming van het tijdelijk handhavingskader pfas (29383 nr. 340); - de motie-Van Kooten-Arissen over maatregelen die eerder kunnen worden ingezet om de luchtkwaliteit te verbeteren (29383 nr. 341). (Zie vergadering van 5 december 2019.) In stemming komt de motie-Van Aalst (29383 nr. 337). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kröger (29383 nr. 338). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de ChristenUnie en Van Haga voor deze motie hebben gestemd en de leden van de overige fracties ertegen zodat zij is verworpen. Meneer Ziengs? De heer Ziengs (VVD): Ik heb een verzoek. Nu de motie op stuk nr. 338 is verworpen wil mijn fractie graag een brief van het kabinet ... De voorzitter: Nee dat meent u niet! De heer Ziengs (VVD): ... te ontvangen voor de Milieuraad van 19 december over de kabinetsinzet tijdens deze Raad om te voorkomen dat we in een nieuwe pfas-crisis terechtkomen. De voorzitter: Maar de motie is verworpen!De heer Ziengs (VVD): Ja daarom. We hebben in het verleden ook moties meegemaakt die verworpen waren en vervolgens werden we toch in een pfas-crisis getrokken. Dat is de reden dat we vóór de Milieuraad specifiek om een brief van het kabinet vragen. Dat is een redelijk verzoek. Dat kan voorzitter. De voorzitter: Dat vindt u redelijk? Oké. De heer Ziengs (VVD): Ja u gaat het vast doorgeleiden naar het kabinet. De voorzitter: Ik stel voor het stenogram van dit deel van de vergadering door te geleiden naar het kabinet. De heer Ziengs (VVD): Dank u wel. De voorzitter: Maar weet u als we dit gaan doen dan gaan de stemmingen nog langer duren. Ik waarschuw maar alvast. Dus dan gaan we over alle verworpen moties een brief vragen. Maar dan weet u dat. In stemming komt de motie-Von Martels/Ziengs (29383 nr. 340). De voorzitter: Ik constateer dat de leden van de fracties van de SP de PvdA GroenLinks DENK 50PLUS de VVD de SGP het CDA de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Kooten-Arissen (29383 nr. 341). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen.