8 Stemmingen moties Private equity Aan de orde zijn de stemmingen over moties ingediend bij het debat over de initiatiefnota van de leden Nijboer en Groot over private equity: einde aan de excessen te weten: - de motie-Groot over informatie- en adviesrecht van de ondernemingsraad over de beloningsstructuur (34267 nr. 4); - de motie-Groot over de effecten op de arbeidsvoorwaarden en arbeidsverhoudingen bij overgenomen bedrijven (34267 nr. 5); - de motie-Schouten over het aantrekkelijker maken van op de lange termijn gerichte investeringen (34267 nr. 6). (Zie notaoverleg van 21 maart 2016.) De voorzitter: De motie-Groot (34267 nr. 5) is in die zin gewijzigd dat zij thans is ondertekend door de leden Groot en Tanamal en luidt: Naar mij blijkt wordt de indiening ervan voldoende ondersteund. Zij krijgt nr. 8 was nr. 5 (34267). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat het kabinet gaat onderzoeken of een versterking van de bevoegdheden van de ondernemingsraad gewenst is bij de besluitvorming over de overname van bedrijven door private-equitypartijen; overwegende dat de wijze van beloning van het management na de overname van grote invloed is op de toekomst van de onderneming en de sociale verhoudingen binnen de onderneming; verzoekt de regering ook te onderzoeken of een uitgebreid informatie- en adviesrecht van de ondernemingsraad wenselijk is ter zake van de beloningsstructuur van het ondernemingsbestuur en gaat over tot de orde van de dag. Aangezien de motie-Schouten (34267 nr. 6) is ingetrokken maakt zij geen onderwerp van behandeling meer uit. In stemming komt de motie-Groot (34267 nr. 4).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein de SGP de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Groot/Tanamal (34267 nr. 8 was nr. 5). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein de SGP de ChristenUnie het CDA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.