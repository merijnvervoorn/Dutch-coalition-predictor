6 Regeling van werkzaamheden De voorzitter: We keren nogmaals terug naar het verzoek van het lid Schouw die nog even in één zinnetje uitlegt waarvoor het ook alweer is. Daarna kijken we of hij dit keer wel een meerderheid heeft. De heer Schouw (D66): Voorzitter. U hebt zonet een fantastische daad verricht namelijk het uitstekend voorlezen van de titel van het wetsvoorstel dat voor vanavond geagendeerd staat. Mijn fractie wil dat graag verdagen tot een ander moment. Dat verzoek doet mijn fractie mede namens de fracties van de ChristenUnie en de ouderen ... 50PLUS; dat is heel correct. Ik ben buitengewoon benieuwd hoe de andere fracties erover denken en of er een meerderheid is voor mijn voorstel. De voorzitter: We gaan eens even kijken. Mevrouw Gesthuizen. Mevrouw Gesthuizen (SP): Ik heb er nog eens goed over nagedacht maar ik blijf de heer Schouw steunen. De voorzitter: Een wonder van consistentie. De heer Klaver. De heer Klaver (GroenLinks): Als alle ouderen dit debat steunen kan GroenLinks niet achterblijven. De voorzitter: Uitstel van het debat dus. Mevrouw Helder. Mevrouw Helder (PVV): Als we de ouderen erbij betrekken: ik zie onze woordvoerder daar staan. Ons standpunt blijft echter dat we het uitstel niet steunen. De voorzitter: Mevrouw Oosenbrug. Mevrouw Oosenbrug (PvdA): De steun van de Partij van de Arbeid blijft staan. De voorzitter: Dank u wel. Dan rekenen wij even. Nee de heer Elias nog.De heer Elias (VVD): Om de inhoudelijke redenen die de heer Van der Steur zoeven al naar voren heeft gebracht — het debat is belangrijk en het moet doorgaan — steunen wij het voorstel niet. Ik wil wel gezegd hebben dat het prettig is als de indieners voortaan hun zaakjes zo voor elkaar hebben dat we niet twee keer een regeling over zoiets hoeven te hebben. Dat lijkt me een beetje overdreven. De voorzitter: Dat is een opmerking die ik ondersteun. De heer Van Hijum. De heer De Rouwe (CDA): De Rouwe. De voorzitter: De Rouwe; neem me niet kwalijk. Die fout maak ik vaker. De heer De Rouwe (CDA): Die maakt u vaker voorzitter. De volgende keer kost het u wat! De voorzitter: Dan trakteer ik u. De heer De Rouwe (CDA): En de Kamer ook? De voorzitter: Nou nee dan wordt het te gek. De heer De Rouwe (CDA): Daar gaan we nog over onderhandelen! De voorzitter: Kan ik verder nog iets voor u betekenen mijnheer De Rouwe? De heer De Rouwe (CDA): Jazeker voorzitter. Het komt niet vaak voor maar ik sluit me aan bij de heer Elias. De voorzitter: Dat is genoteerd. Daarmee is er toch een nipte meerderheid voor het voorstel van de heer Schouw. De heer Schouw (D66): Die deze laatste akte toch niet had willen missen mijnheer de voorzitter. Dat is toch weer de vrucht van deze tweede regeling.De voorzitter: Dank u wel. Dan voeren wij het debat van hedenavond af. Dat is het debat inzake de Wijziging van het Wetboek van Strafvordering in verband met de regeling van het vaststellen en bewaren van kentekengegevens door de politie. Het gaat om de tweede termijn. Als er iemand van het kabinet verschijnt gaan we meteen door met de wijziging van de Wegenverkeerswet 1994. Dat is echter niet het geval dus ik schors de vergadering voor enkele minuten. De vergadering wordt enkele ogenblikken geschorst.