19 Stemmingen moties Wijkverpleging Aan de orde zijn de stemmingen over moties ingediend bij het VAO Wijkverpleging te weten: - de motie-Hermans over besluitvorming over herkenbare en aanspreekbare teams in de wijk (23235 nr. 188); - de motie-Ellemeet over doorberekening van de ovaruimte meetbaar maken (23235 nr. 189); - de motie-Sazias/Slootweg over betere informatie over casemanagement dementie (23235 nr. 190); - de motie-Slootweg c.s. over samenwerking tussen huisartsen en casemanagers dementie (23235 nr. 191); - de motie-Bergkamp/Slootweg over duidelijke informatie van de zorgverzekeraars over de mogelijkheden van en de vergoedingen voor dementiezorg (23235 nr. 192); - de motie-Kerstens over een plan over het inzetten van niet bestede middelen voor zorg thuis (23235 nr. 193). (Zie vergadering van 11 december 2019.) De voorzitter: Op verzoek van de heer Kerstens stel ik voor zijn motie (23235 nr. 193) aan te houden. Daartoe wordt besloten. De voorzitter: De motie-Sazias/Slootweg (23235 nr. 190) is in die zin gewijzigd dat zij thans luidt: Motie De Kamer gehoord de beraadslaging constaterende dat uit onderzoek van Alzheimer Nederland blijkt dat goede informatie over vergoedingen voor dementiezorg waaronder casemanagement dementie bij acht van de tien grote zorgverzekeraars ontbreekt; overwegende dat er op dit moment ongeveer 265.000 mensen met dementie zijn en dit aantal toeneemt; van mening dat door de juiste zorg op het juiste moment in te zetten voorkomen kan worden dat mensen met een zwaardere zorgvraag te maken krijgen maar het dan wel noodzakelijk is dat mensen weten welke zorg beschikbaar is en vergoed wordt; verzoekt de regering om in gesprek te gaan met Zorgverzekeraars Nederland en Alzheimer Nederland om te bewerkstelligen dat alle zorgverzekeraars duidelijke informatie geven over de mogelijkheden van en de vergoedingen voor dementiezorg waaronder die voor de casemanager dementie en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 195 was nr. 190 (23235). Ik stel vast dat wij hier nu over kunnen stemmen. In stemming komt de motie-Hermans (23235 nr. 188). De voorzitter: Ik constateer dat deze motie met algemene stemmen is aangenomen. In stemming komt de motie-Ellemeet (23235 nr. 189). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Sazias/Slootweg (23235 nr. 195 was nr. 190). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Slootweg c.s. (23235 nr. 191). De voorzitter: Ik constateer dat deze motie met algemene stemmen is aangenomen. In stemming komt de motie-Bergkamp/Slootweg (23235 nr. 192). De voorzitter: Ik constateer dat deze motie met algemene stemmen is aangenomen.