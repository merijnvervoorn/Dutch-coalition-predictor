8 Stemmingen moties Aanpak herziening bekostigingssystematiek hoger onderwijs en onderzoek Aan de orde zijn de stemmingen over moties ingediend bij het VSO Aanpak herziening bekostigingssystematiek hoger onderwijs en onderzoek te weten: - de motie-Westerveld/Özdil over waken voor financiële prikkels om studenten zo snel mogelijk af te laten studeren (31288 nr. 685); - de motie-Westerveld/Bisschop over overheidsbekostiging van een tweede opleiding (31288 nr. 686); - de motie-Van Meenen over de toereikendheid van het macrobudget (31288 nr. 687); - de motie-Van der Molen over de financiering van ontwerpersopleidingen (31288 nr. 688); - de motie-Van der Molen over de mogelijkheden om Nederlandstalige of tweetalige bachelors meer te bekostigen (31288 nr. 689). (Zie vergadering van 12 februari 2019.) De voorzitter: Op verzoek van de heer Van Meenen stel ik voor zijn motie (31288 nr. 687) aan te houden. Daartoe wordt besloten. De voorzitter: De motie-Van der Molen (31288 nr. 688) is in die zin gewijzigd dat zij thans luidt: Motie De Kamer gehoord de beraadslaging constaterende dat ontwerpersopleidingen twee jaar durende post-masterprogramma's zijn waar jaarlijks zo'n 150 tot 200 met name internationale studenten aan deelnemen; constaterende dat ontwerpersopleidingen vanuit zowel het bedrijfsleven als de overheid gefinancierd worden en dat het vanuit de overheid om een diplomabonus gaat waar jaarlijks zo'n 10 miljoen mee gemoeid is; constaterende dat de Strategische Agenda Hoger Onderwijs eind 2019 naar de Kamer komt; verzoekt de regering om onderzoek te doen naar de mogelijkheden om ontwerpersopleidingen volledig door het bedrijfsleven te laten financieren en hier in de Strategische Agenda Hoger Onderwijs beleidsmatig op te reageren en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 690 was nr. 688 (31288). De voorzitter: De motie-Van der Molen (31288 nr. 689) is in die zin gewijzigd dat zij thans luidt: Motie De Kamer gehoord de beraadslaging overwegende dat ons hogeronderwijsstelsel in eerste instantie bedoeld is om onze jongeren voor te bereiden op zelfstandigheid en verantwoordelijkheid; constaterende dat EER-studenten vanwege EU-afspraken lastig anders beoordeeld kunnen worden dan Nederlandse studenten; constaterende dat in de WHW het uitgangspunt is dat onderwijs en examinering in het Nederlands plaatsvinden; constaterende dat de Strategische Agenda Hoger Onderwijs eind 2019 naar de Kamer komt; constaterende dat een van de prioritaire thema's die benoemd zijn voor de commissie-Van Rijn gaat over financiële prikkels ten aanzien van studentenaantallen waarbij de commissie gevraagd is in te gaan op de vraag in hoeverre de verdeling van de onderwijsbekostiging een rol speelt bij het aantrekken van (buitenlandse) studenten door onderwijsinstellingen; verzoekt de regering om onderzoek te doen naar de mogelijkheden om Nederlandstalige of tweetalige bachelors meer te bekostigen dan bachelors die volledig in een andere taal aangeboden worden en hier in de strategische agenda beleidsmatig op te reageren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 691 was nr. 689 (31288). Ik stel vast dat wij nu over deze gewijzigde moties kunnen stemmen. In stemming komt de motie-Westerveld/Özdil (31288 nr. 685). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Westerveld/Bisschop (31288 nr. 686). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van der Molen (31288 nr. 690 was nr. 688). De voorzitter: Ik constateer dat de leden van de fracties van GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van der Molen (31288 nr. 691 was nr. 689). De voorzitter: Ik constateer dat de leden van de fracties van de SP de PvdD 50PLUS D66 de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.