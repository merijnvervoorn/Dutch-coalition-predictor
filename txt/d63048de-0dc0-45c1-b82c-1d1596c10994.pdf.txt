33 Stemmingen aangehouden moties Situatie aardbevingen in Groningen Aan de orde zijn de stemmingen over aangehouden moties ingediend bij het debat over de situatie m.b.t. aardbevingen in Groningen te weten: - de motie-Van Veldhoven/Jan Vos over v贸贸r 2020 uitvoeren van preventieve maatregelen (33529 nr. 70); - de motie-Van Veldhoven c.s. over Noord-Nederland als grootschalige pilot voor nieuwe concepten van energiezuinige bouw (33529 nr. 74). (Zie vergadering van 9 september 2014.) De voorzitter: De motie-Van Veldhoven/Jan Vos (33529 nr. 70) is in die zin gewijzigd dat zij thans luidt: Motie De Kamer gehoord de beraadslaging constaterende dat de NAM 1 jaar en 10 maanden na het bekend worden van het verhoogde risico op zwaardere aardbevingen nog geen plan van aanpak voor de preventieve versterking van woningen heeft gepresenteerd; overwegende dat er vrees is dat de uitrol van de preventieve versterking te traag verloopt en zich zal uitstrekken over een onaanvaardbaar lange termijn; van mening dat de veiligheid van de inwoners van het bevingsgebied vereist dat er sneller wordt gehandeld; verzoekt de regering met de NAM en de uitvoeringsorganisatie tot een plan te komen waardoor alle preventieve maatregelen die noodzakelijk zijn voor de veiligheid van de mensen in Groningen v贸贸r 2020 zijn uitgevoerd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 85 was nr. 70 (33529). De voorzitter: De motie-Van Veldhoven c.s. (33529 nr. 74) is in die zin gewijzigd dat zij thans luidt: MotieDe Kamer gehoord de beraadslaging overwegende dat als gevolg van de aardbevingsproblematiek aan een groot aantal woningen herstel- en/of preventiewerkzaamheden zullen moeten worden verricht; overwegende dat Noord-Nederland al geruime tijd de ambitie heeft om de woningvoorraad op grote schaal te verduurzamen (zoals onder andere blijkt uit de Green Deal Noord-Nederland en de ambitie om 100.000 woningen te verduurzamen uit het collegeprogramma Groningen); overwegende dat in het energieakkoord een aantal bouwbedrijven zich heeft verbonden aan de opgave om energieneutrale woningen te realiseren tegen kosten vergelijkbaar met de maandelijkse energierekening; overwegende dat investeren in verduurzaming van woningen een impuls voor de woningwaarde innovatie en werkgelegenheid in Noord-Nederland betekent evenals op termijn een sterke verlaging van de lasten voor bewoners; verzoekt de regering om met de provincie Groningen de initiatiefnemers van de Stroomversnelling en met alle overige betrokken partijen ervoor te zorgen dat het Noorden een grootschalige pilot kan worden voor nieuwe concepten van energiezuinige CO-neutrale bouw en daarmee 2 gelijktijdig de werkgelegenheid in Noord-Nederland blijvend kan worden versterkt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 86 was nr. 74 (33529). Ik stel vast dat wij hier nu over kunnen stemmen. Op verzoek van mevrouw Van Veldhoven stel ik voor haar gewijzigde motie (33529 nr. 86 was nr. 74) aan te houden. Daartoe wordt besloten. In stemming komt de gewijzigde motie-Van Veldhoven/Jan Vos (33529 nr. 85 was nr. 70). De voorzitter: Ik constateer dat de aanwezige leden van de fracties van de PVV de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.