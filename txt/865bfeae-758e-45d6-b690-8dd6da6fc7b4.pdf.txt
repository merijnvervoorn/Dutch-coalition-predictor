16 Stemmingen Middelenonderzoek bij geweldplegers Aan de orde zijn de stemmingen in verband met het wetsvoorstel Wijziging van het Wetboek van Strafvordering in verband met de introductie van de bevoegdheid tot het bevelen van een middelenonderzoek bij geweldplegers en enige daarmee samenhangende wijzigingen van de Wegenverkeerswet 1994 (33799). (Zie vergadering van 14 januari 2016.) In stemming komt het amendement-Van Toorenburg (stuk nr. 16). De voorzitter: Ik constateer dat de aanwezige leden van de fracties van 50PLUS Van Vliet de VVD de SGP de ChristenUnie het CDA de Groep Bontes/Van Klaveren en de PVV voor dit amendement hebben gestemd en de aanwezige leden van de overige fracties ertegen zodat het is aangenomen. In stemming komt het nader gewijzigde amendement-Helder (stuk nr. 17 III) tot het invoegen van een artikel Ia. De voorzitter: Ik constateer dat de aanwezige leden van de fracties van 50PLUS Van Vliet de VVD het CDA de Groep Bontes/Van Klaveren en de PVV voor dit nader gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit nader gewijzigde amendement de overige op stuk nr. 17 voorkomende nader gewijzigde amendementen als verworpen kunnen worden beschouwd. In stemming komt het amendement-Swinkels (stuk nr. 11) tot het invoegen van een artikel IIa. De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk Klein en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel zoals op onderdelen gewijzigd door de aanneming van het amendement-Van Toorenburg (stuk nr. 16). De voorzitter: Ik constateer dat de aanwezige leden van de fracties van de SP de PvdA 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren en de PVV voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.