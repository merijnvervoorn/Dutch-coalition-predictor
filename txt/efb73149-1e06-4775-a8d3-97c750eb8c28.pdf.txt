9 Stemmingen moties Raming Tweede Kamer 2018 Aan de orde zijn de stemmingen over moties ingediend bij het debat over de Raming van de Tweede Kamer voor het jaar 2018 te weten: - de motie-Öztürk over het tweemaal per jaar aanmelden van mondelinge vragen door alle fracties (34686 nr. 8); - de motie-Öztürk over een roulatiesysteem in het Presidium voor kleine partijen (34686 nr. 9). (Zie wetgevingsoverleg van 3 juli 2017.) De voorzitter: Aangezien de motie-Öztürk (34686 nr. 9) is ingetrokken maakt zij geen onderwerp van behandeling meer uit. In stemming komt de motie-Öztürk (34686 nr. 8). De voorzitter: Ik constateer dat de leden van de fractie van DENK voor deze motie hebben gestemd en de leden van de overige fracties ertegen zodat zij is verworpen.