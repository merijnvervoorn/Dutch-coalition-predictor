7 Verslag van de commissie voor het onderzoek van de Geloofsbrieven over benoemingen in drie extra zetels in het Europees Parlement Aan de orde is het verslag van de commissie voor het onderzoek van de Geloofsbrieven over benoemingen in drie extra zetels in het Europees Parlement. De voorzitter: Ik geef nu het woord aan mevrouw Leijten tot het uitbrengen van verslag namens de commissie voor het onderzoek van de Geloofsbrieven. Het woord is aan mevrouw Leijten. Mevrouw Leijten voorzitter van de commissie: Voorzitter. Er zijn drie zetels bij namens Nederland in het Europees Parlement. De commissie voor het onderzoek van de Geloofsbrieven heeft daarom de stukken onderzocht die betrekking hebben op de heer M.J.R.L. de Graaff te Landgraaf de heer B. Groothuis te Voorburg en mevrouw D. Rookmaker te Hattem. De commissie is tot de conclusie gekomen dat zij terecht benoemd zijn verklaard tot lid van het Europees Parlement in drie extra zetels. De commissie stelt vast dat zij op grond van de nationale bepalingen tot lid van het Europees Parlement kunnen worden toegelaten. De commissie stelt voor dit te berichten aan de voorzitter van het Europees Parlement en aan de benoemden. Tot slot stelt de commissie u voor het volledige rapport in de Handelingen op te nemen. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het einde van deze editie.) De voorzitter: Dank u wel mevrouw Leijten.