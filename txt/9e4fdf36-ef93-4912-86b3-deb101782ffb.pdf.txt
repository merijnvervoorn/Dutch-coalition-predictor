6 Regeling van werkzaamheden De voorzitter: Aan de orde is een korte regeling van werkzaamheden. Ik stel voor toe te voegen aan de agenda: - het tweeminutendebat Leefomgeving (CD d.d. 12/10) met als eerste spreker het lid Hagen van D66; - het tweeminutendebat Integraal Zorgakkoord (CD d.d. 12/10) met als eerste spreker het lid Agema van de PVV. Ik stel voor de volgende wetsvoorstellen toe te voegen aan de agenda van de Kamer: - Regels ter uitvoering van Verordening (EU) 2021/784 van het Europees Parlement en de Raad van 29 april 2021 inzake het tegengaan van de verspreiding van terroristische onlineinhoud (PbEU 2021 L 172) (36138); - Wijziging van het Wetboek van Burgerlijke Rechtsvordering en het Wetboek van Burgerlijke Rechtsvordering BES in verband met het op 2 december 2004 te New York tot stand gekomen Verdrag van de Verenigde Naties inzake de immuniteit van rechtsmacht van staten en hun eigendommen (36028); - Wijziging van de Jeugdwet in verband met het versterken van de rechtspositie van jeugdigen die worden opgenomen in een gesloten accommodatie (35942); - Regels voor handelingen met lichaamsmateriaal welke worden verricht voor andere doeleinden dan geneeskundige behandeling of diagnostiek van de donor (35844). Ik benoem in de commissie voor de Werkwijze het lid Michon-Derkzen tot lid in plaats van het lid Kamminga en het lid Kamminga tot plaatsvervangend lid in plaats van het lid El Yassini. Ik stel voor dinsdag 18 oktober aanstaande ook te stemmen over een brief van het Presidium (35351 nr. 14). Ik stel voor de volgende stukken van de stand van werkzaamheden af te voeren: 24515-638; 31839-818; 2020Z00789; 2022Z17192; 2022Z16860; 31265-104; 36120-3; 21501-201806; 28325-238; 35925-V-63; 36100-I-7; 36100-III-7; 36100III-6; 30950-312; 36100-XIV-9. Overeenkomstig de voorstellen van de voorzitter wordt besloten. De voorzitter: Daarmee is een einde gekomen aan deze korte regeling van werkzaamheden.