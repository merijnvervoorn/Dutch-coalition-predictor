11 Extra regeling van werkzaamheden De voorzitter: Ik geef het woord aan mevrouw Dijkstra van D66. Mevrouw Pia Dijkstra (D66): Voorzitter. Het debat dat wij vanavond zouden voeren het AO over de problemen met de uitbetaling van de pgb's is op het laatste moment ingetrokken. Dat is laat ik dat vooropstellen vooral heel erg vervelend voor al de pgb-houders die juist vanavond naar Den Haag zijn gekomen om dit debat te volgen. Omdat dit algemeen overleg van vanavond niet doorgaat doe ik hierbij hetzelfde verzoek als ik gisteren heb gedaan namelijk om een plenair debat te houden over de uitbetaling van de pgb's volgende week of de week erna. De antwoorden op de vragen over de brief van maandag roepen op hun beurt weer nieuwe vragen op bijvoorbeeld: hoeveel waarde moeten we hechten aan een steekproef van 300 declaraties en hoe robuust is het uitbetalingsregime nu eigenlijk structureel? Dat wil ik van de staatssecretaris weten. Als commissie kunnen we de gelegenheid pakken om duidelijkheid te krijgen over de vele nieuwe informatie van vandaag over de berichtgeving van vanmorgen over de bevindingen van de Algemene Rekenkamer en over de audits die zijn binnengekomen vlak voor het moment waarop het AO zou beginnen. Dit gaan wij als commissie verder regelen. Mijn verzoek is in elk geval om volgende week of de week daarna een plenair debat te houden. De voorzitter: En is dat dan in aanwezigheid van de staatssecretaris van VWS? Mevrouw Pia Dijkstra (D66): Wat mij betreft in aanwezigheid van de staatssecretaris van VWS. De staatssecretaris van SZW zou ook aanwezig zijn bij het AO. Ik laat het aan de collega's over welke wensen zij wat dat betreft hebben. De voorzitter: Ik leg de Kamer het verzoek voor tot het houden van een debat volgende week over de uitbetaling van pgb's. Ik vraag de leden ook uit te spreken welke bewindspersoon of bewindspersonen zij daarbij aanwezig willen zien; in ieder geval de staatssecretaris van VWS. De heer Otwin van Dijk (PvdA): Steun voor het verzoek. Bij nader inzien was het voorstel dat mevrouw Dijkstra gisteren deed een goed voorstel. Ze stelde voor om het overleg niet vanavond te houden omdat er veel vooral ook technische stukken zijn en dan is het verstandig om de zorgvuldigheid daarvan goed te kunnen beoordelen. Ik steun het verzoek om een plenair debat met de staatssecretaris van VWS. De staatssecretaris van SZW is wellicht niet nodig maar dat maakt mij niet zo veel uit.Het debat mag volgende week of de week daarna plaatsvinden; ik laat dat aan de indiener over. De heer Potters (VVD): Steun voor het verzoek. Het mag volgende week of over twee weken; ik kijk even naar wat de meerderheid wil. Het lijkt mij goed als beide staatssecretarissen aanwezig zijn zoals ook voor het AO was voorgesteld. Mevrouw Leijten (SP): Wij praten al heel lang over oplossingen rond de uitbetalingsproblemen bij de Sociale Verzekeringsbank. Als dit uitstel een oplossing dichterbij brengt ben ik zeer genegen om dat te steunen. Ik wil graag dat er nog nadere informatie komt over het zwijgcontract waarover we vandaag meerdere keren hebben gehoord. Ik wil graag weten of het ministerie van VWS hiervan op de hoogte was. Ik heb hier Kamervragen over gesteld die maandagavond beantwoord zijn. Deze vraag is echter niet beantwoord. Wellicht hebben collega's ook nog andere vragen. Ik stel voor dat wij via de commissie de vragen inventariseren. Laten we dan ook zorgen dat alles op tafel komt. Mevrouw Voortman (GroenLinks): Het is erg niet-chic om op het allerlaatste moment toch nog het algemeen overleg af te gelasten. Als er volgende week of de week erna een plenair debat komt zal GroenLinks dit steunen. Wat betreft de aanwezigheid van de bewindspersonen speelt voor mij ook mee dat wij vandaag het onderzoek van de Algemene Rekenkamer hebben gekregen. Het is voor ons nu wel extra belangrijk om te weten hoe het zat met de verantwoordelijkheid van het ministerie van Sociale Zaken. Wat wist de staatssecretaris op welk moment? Ik wil graag een tijdlijn ontvangen waarin precies staat wat de staatssecretaris van Sociale Zaken op welk moment wist en welke acties zij op welke momenten al dan niet heeft ondernomen. Ik vind het belangrijk om dit toe te voegen. De heer Krol (50PLUS): Ik krijg ook graag de gelegenheid om extra vragen te stellen. Ik ben het zeer eens met het voeren van een debat volgende week of de week erna. Ik wil toch even gezegd hebben dat ik blij ben dat die mensen de moeite hebben genomen om hiernaartoe te komen. Mevrouw Keijzer (CDA): Toen om 17.01 uur het e-mailtje van de heer Van Dijk binnenkwam om het AO uit te stellen was mijn eerste gedachte bij al die mensen die naar Den Haag zijn gekomen om bij dat AO aanwezig te zijn en zelfs hotelkamers hebben afgehuurd. Maar goed er is een meerderheid gekomen voor dit uitstel. Nu staat mevrouw Dijkstra hier om een plenair debat aan te vragen over hetzelfde onderwerp namelijk de motie. Is er sprake van reguliere uitbetaling van de pgb's per 15 mei? Ik vind het van belang om daarover te spreken dus ik steun het verzoek. Bij voorkeur houd ik het debat volgende week om iedereen niet nog langer te laten wachten. Ik denk dat het heel goed is dat wij in commissieverband bijvoorbeeld een schriftelijke ronde afspreken om nog een aantal vragen te kunnen stellen.Mevrouw Dik-Faber (ChristenUnie): Ik kan mij daar helemaal bij aansluiten. Ik vind het ook bijzonder vervelend voor alle mensen die nu voor niks hiernaartoe zijn gekomen. Ik hoor dat zij ook hotelkamers hebben geboekt en kilometers hebben gemaakt. Het is echt bijzonder vervelend. Ik steun het verzoek van mevrouw Dijkstra om bij voorkeur volgende week een debat te houden. Ik ben ook blij dat we weer schriftelijke vragen kunnen stellen want ook mijn fractie heeft vragen. Wat betreft de aanwezigheid van de bewindspersonen kan ik mij voorstellen dat wij ook gezien de presentatie van de Algemene Rekenkamer beide bewindspersonen uitnodigen. De heer Van der Staaij (SGP): Ook van de kant van de SGP steun voor het verzoek om hierover volgende week of de week daarna te debatteren. Ook van onze kant is er verlegenheid tegenover de mensen die voor niets naar het debat zijn gekomen maar het is wel een goede zaak dat er nadere vragen gesteld kunnen worden over de informatie die vanmiddag nog is gekomen. Ik sluit mij ook aan bij degenen die hebben gezegd: laten we ook nog een schriftelijke ronde houden voor vragen die zijn blijven liggen. Ik steun ook het voorstel om beide bewindslieden uit te nodigen dus die van VWS en die van Sociale Zaken. De heer De Roon (PVV): Namens de PVV ook steun voor een debat hierover dus steun voor het verzoek van mevrouw Dijkstra. Wat ons betreft houden we dat debat volgende week als het kan en anders over twee weken met beide bewindslieden. De voorzitter: Mevrouw Dijkstra ik stel vast dat u de steun hebt van een ruime meerderheid voor het houden van een debat over de uitbetaling van pgb's. Behoorlijk veel fracties hebben uitgesproken dat zij dat bij voorkeur volgende week doen. Dat gaan we dan ook proberen in aanwezigheid van twee staatssecretarissen namelijk die van VWS en die van Sociale Zaken. Ook is er gevraagd om een nadere vragenronde waarvoor de fracties via de commissiegriffier vragen kunnen indienen. Ik stel voor om daar ook de vragen bij te betrekken over de tijdlijn en dergelijke. Ik zal het via twee commissiegriffiers laten doen dus zowel via Sociale Zaken als via VWS. Ik moet even bekijken hoe we dat doen qua voortouw maar het lijkt me handig dat het in de breedte gedaan wordt. Er zal een spreektijd gelden van vijf minuten per fractie; dat lijkt me dan ook verstandig. Mevrouw Pia Dijkstra (D66): Wij zullen ook via de commissie in een extra procedurevergadering proberen te regelen dat we nog mensen kunnen horen in een rondetafelgesprek. Dit geeft ons de gelegenheid om veel meer inzicht te krijgen. De voorzitter: Ik ga in afstemming met de Griffier bekijken of het debat voor volgende week ingepland kan worden want ik hebgehoord dat veel mensen het volgende week willen. Als er ook een rondetafelgesprek komt maakt dat het niet eenvoudiger. In dit proces zie ik ook dat er dan weer nieuwe informatie ligt. Eerlijk gezegd wil ik heel graag dit plenaire debat volgende week inplannen maar als de Kamer in meerderheid zegt dat zij eerst nog een rondetafelgesprek wil ... Ik wil voorkomen dat we in de procedure elke keer het debat dat iedereen vandaag heel graag wil hebben vooruit blijven schuiven. Mevrouw Pia Dijkstra (D66): Maar volgens mij moet het mogelijk zijn om nog voor die tijd ook dat rondetafelgesprek te organiseren. De voorzitter: Ok√©. Dan hoop ik dat en ga ik ervan uit dat het debat volgende week ingepland wordt. De vergadering wordt van 19.15 uur tot 19.53 uur geschorst.