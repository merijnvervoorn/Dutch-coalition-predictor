123 Stemming motie Vestigingsklimaat in Nederland Stemming motie Vestigingsklimaat in Nederland Aan de orde is de stemming over een aangehouden motie ingediend bij het debat over het vestigingsklimaat in Nederland te weten: - de motie-Romke de Jong over onderzoek naar een groene tak van de Wbso-regeling waarmee het verduurzamen van productieprocessen kan worden gestimuleerd (32637 nr. 537). (Zie vergadering van 5 september 2023.) De voorzitter: De motie-Romke de Jong (32637 nr. 537) is in die zin gewijzigd dat zij thans luidt: Motie De Kamer gehoord de beraadslaging overwegende dat het innoveren en verduurzamen van een productieproces naast de aankoop van duurzame machines en apparaten ook voor een groot deel engineering en onderzoek behelst; overwegende dat de ondernemer op dit moment zelf moet investeren om te onderzoeken hoe het productieproces kan worden verduurzaamd en of middelen ook veelzijdiger kunnen bijdragen aan de verduurzaming van diens productieproces; constaterende dat de Wet bevordering speur- en ontwikkelingswerk (Wbso-regeling) ondernemers de mogelijkheid geeft om (een deel van) de loonkosten voor een S-project te laten vergoeden; constaterende dat deze huidige regeling tekortschiet om (een deel van) de loonkosten voor de verduurzaming van productieprocessen waarbij onderzoek wordt gedaan naar het verder ontwikkelen van een bestaand proces te laten vergoeden; verzoekt de regering te onderzoeken of er een groene tak van de Wbso-regeling kan worden opgezet om het verduurzamen van productieprocessen te stimuleren en gaat over tot de orde van de dag. Zij krijgt nr. 585 was nr. 537 (32637). Ik stel vast dat wij hier nu over kunnen stemmen.In stemming komt de gewijzigde motie-Romke de Jong (32637 nr. 585 was nr. 537). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie en BBB voor deze gewijzigde motie hebben gestemd en de leden van de fracties van de VVD de SGP het CDA JA21 Groep Van Haga de PVV en FVD ertegen zodat zij is verworpen.