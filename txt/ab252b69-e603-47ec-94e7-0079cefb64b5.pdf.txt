7 Regeling van werkzaamheden (stemmingen) De voorzitter: Voordat we gaan stemmen geef ik de heer Van Helvert het woord. De heer Van Helvert (CDA): Voorzitter excuus dat ik hier weer sta met eigenlijk hetzelfde verzoek als vorige week. Ik had het vorige week gedaan zodat ik in de procedurevergadering een nieuw voorstel kon doen met collega's. Die procedurevergadering is morgen. Daarom vraag ik even nog één keer uitstel. Dan komt er een nieuw voorstel vanuit de commissie. De voorzitter: Het gaat om punt 3 van de stemmingslijst de stemmingen over de lijst van controversiële onderwerpen onderdeel I. Helder. Dat is prima. Ik zie niemand daartegen bezwaar maken. Dit is dus akkoord. Mevrouw Dik-Faber. Mevrouw Dik-Faber (ChristenUnie): Voorzitter. Ik wil onder punt 8 van de stemmingslijst de stemmingen over moties ingediend bij het debat over het fosfaatreductieplan mijn motie op stuk nr. 206 over het versterken van de positie van jonge boeren graag aanhouden. De voorzitter: Oké. Op verzoek van mevrouw Dik-Faber stel ik voor haar motie (33037 nr. 206) aan te houden. Daartoe wordt besloten.