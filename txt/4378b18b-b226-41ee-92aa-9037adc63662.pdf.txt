6 Regeling van werkzaamheden (stemmingen) De voorzitter: Ik stel voor om zo dadelijk ook te stemmen over de motieSahla/Raemakers (35816 nr. 18) en de motie-Goudzwaard (21501-07 nr. 1848). Daartoe wordt besloten. De voorzitter: Voordat we gaan stemmen geef ik het woord aan mevrouw Maatoug van GroenLinks. Mevrouw Maatoug (GroenLinks): Voorzitter. Mede namens D66 doe ik het verzoek om de stemmingen onder de punten 6 en 7 over de wijziging van de Waterschapswet op een ander moment te houden. De voorzitter: Ik kijk even of daar bezwaar tegen is. Dan gaan we eerst even naar mevrouw Van der Plas van BBB. Mevrouw Van der Plas (BBB): Geen steun. Het wetsvoorstel is gewoon behandeld. De partijen vonden het ook voor behandeling klaar voor de Tweede en Eerste Kamer. Wat mij betreft stemmen we daar gewoon vandaag over. De heer Smolders (Groep Van Haga): Wij geven ook geen steun; hetzelfde als BBB. De voorzitter: Steunt de rest van de fracties het voorstel van mevrouw Maatoug? Ja? Dan is daar wel een meerderheid voor. Dan gaan we niet stemmen over de punten 6 en 7.