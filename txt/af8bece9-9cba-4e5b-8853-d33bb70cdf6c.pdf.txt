6 Regeling van werkzaamheden (stemmingen) De voorzitter: Nu is aan de orde een korte regeling van werkzaamheden voor de stemmingen. Ik stel voor zo dadelijk ook te stemmen over de aangehouden moties-Krol (35300-VII stukken nrs. 71 72 74 en 75). Dan geef ik nu het woord aan mevrouw Dik-Faber namens de ChristenUnie. Mevrouw Dik-Faber (ChristenUnie): Voorzitter dank u wel. Ik zou willen voorstellen om de stemmingen onder punt 18 over de moties ingediend bij het VAO Bouwopgave met een week uit te stellen omdat de minister nog met een brief komt over de bestuurlijke contacten die lopen. De voorzitter: Heeft iemand bezwaar tegen uitstel van de stemmingen bij agendapunt 18? Nee. Dan gaan we daar op een ander moment over stemmen. Dan ga ik naar de heer Wassenberg namens de Partij voor de Dieren. De heer Wassenberg (PvdD): Dank u wel voorzitter. Bij de stemmingen onder 23 over de moties ingediend bij het debat over de kansen van kweekvlees zou ik de motie op stuk nr. 240 willen aanhouden. De voorzitter: Op verzoek van de heer Wassenberg stel ik voor zijn motie (31532 nr. 240) aan te houden. Daartoe wordt besloten. De voorzitter: De heer Van Wijngaarden namens de VVD. De heer Van Wijngaarden (VVD): Voorzitter. Bij de stemmingen onder 21 over de moties ingediend bij het debat over de aanpak van bedreiging en stalking wil ik de motie op stuk nr. 569 graag aanhouden. De voorzitter: Op verzoek van de heer Van Wijngaarden stel ik voor zijn motie (29279 nr. 569) aan te houden. Daartoe wordt besloten.