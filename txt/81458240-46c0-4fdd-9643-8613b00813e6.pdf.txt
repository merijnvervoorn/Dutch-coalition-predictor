14 Stemmingen Begroting van de Koning Aan de orde is de stemming in verband met het wetsvoorstel Vaststelling van de begrotingsstaat van de Koning (I) voor het jaar 2014 (33750-I). (Zie vergadering van 4 december 2013.) In stemming komt het amendement-Thieme (stuk nr. 5). De voorzitter: Ik constateer dat de aanwezige leden van de fracties van GroenLinks de PvdD en de SP voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat dit wetsvoorstel met algemene stemmen is aangenomen.