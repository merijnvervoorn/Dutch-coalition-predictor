11 Stemmingen moties Wet aanvullende regelingen hersteloperatie toeslagen Aan de orde zijn de stemmingen over moties ingediend bij de behandeling van het wetsvoorstel Wijziging van de Wet hersteloperatie toeslagen houdende aanvullende maatregelen voor kinderen ex-partners van gedupeerde aanvragers kinderopvangtoeslag nabestaanden van overleden gedupeerde aanvragers kinderopvangtoeslag en overleden kinderen (Wet aanvullende regelingen hersteloperatie toeslagen) te weten: - de motie-Kat over ervoor zorgen dat potentieel gedupeerde ex-partners terechtkunnen bij hun gemeente voor een intakegesprek over brede ondersteuning (36352 nr. 13); - de motie-Kat over ex-partners een mogelijkheid bieden om met compensatie betaalde schulden vergoed te krijgen (36352 nr. 14); - de motie-Leijten over geen onderdelen van de Wet hersteloperatie toeslagen laten uitvoeren door externe partijen (36352 nr. 15); - de motie-Leijten over kwijtschelding van (studie)schulden van jongvolwassen kinderen die vallen onder de kindregeling (36352 nr. 16). (Zie wetgevingsoverleg van 12 juni 2023.) De voorzitter: Aangezien de motie-Kat (36352 nr. 13) is ingetrokken maakt zij geen onderwerp van behandeling meer uit. Aangezien de motie-Kat (36352 nr. 14) is ingetrokken maakt zij geen onderwerp van behandeling meer uit. De voorzitter: De motie-Leijten (36352 nr. 15) is in die zin gewijzigd dat zij thans luidt: Motie De Kamer gehoord de beraadslaging constaterende dat de UHT de ex-partnerregeling extern inhuurt voor 19 miljoen euro dat die daarbovenop mediationtrajecten heeft aanbesteed voor ongeveer €2.500 per traject én dat er is aangekondigd dat er nog meer zaken die vallen onder de Wet hersteloperatie toeslagen zullen worden uitgevoerd door externe partijen; constaterende dat het herstellen van het toeslagenschandaal een verdienmodel is geworden terwijl ouders wachten op compensatie; van mening dat de UHT zelf in staat moet zijn om de wettelijke taken naar behoren uit te voeren;verzoekt de regering om in principe geen onderdelen van de Wet hersteloperatie toeslagen te laten uitvoeren door externe partijen en gaat over tot de orde van de dag. Zij krijgt nr. 22 was nr. 15 (36352). Ik stel vast dat wij hier nu over kunnen stemmen. In stemming komt de gewijzigde motie-Leijten (36352 nr. 22 was nr. 15). De voorzitter: Ik constateer dat de leden van de fracties van de SP BIJ1 Volt de PvdD Lid Gündoğan het CDA BBB JA21 de PVV FVD en Groep Van Haga voor deze gewijzigde motie hebben gestemd en de leden van de fracties van GroenLinks DENK Fractie Den Haan de PvdA D66 de ChristenUnie de VVD en de SGP ertegen zodat zij is verworpen. In stemming komt de motie-Leijten (36352 nr. 16). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan BBB de PVV FVD en Groep Van Haga voor deze motie hebben gestemd en de leden van de fracties van D66 de ChristenUnie de VVD de SGP het CDA en JA21 ertegen zodat zij is verworpen.