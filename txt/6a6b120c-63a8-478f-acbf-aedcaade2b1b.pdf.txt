7 Stemming motie Tweede resultatenoverzicht realisatieplan visie Waardevol en verbonden Aan de orde is de stemming over een motie ingediend bij het tweeminutendebat Tweede resultatenoverzicht realisatieplan visie Waardevol en verbonden te weten: - de motie-Vestering over geen subsidies voor nieuwe mestvergistingsinstallaties in de kringloopvisie (35925-XIV nr. 12). (Zie vergadering van 11 november 2021.) De voorzitter: De motie-Vestering (35925-XIV nr. 12) is in die zin gewijzigd dat zij thans luidt: Motie De Kamer gehoord de beraadslaging overwegende de aangenomen motie Ouwehand (35925 nr. 31) die verzoekt mestvergisters uit te sluiten van de SDE++-subsidie; verzoekt de regering om haar kringloopvisie voor de landbouw aan te passen op deze nieuwe realiteit zonder de subsidies voor nieuwe mestvergistingsinstallaties en gaat over tot de orde van de dag. Zij krijgt nr. 13 was nr. 12 (35925-XIV). Ik stel vast dat wij hier nu over kunnen stemmen. In stemming komt de gewijzigde motie-Vestering (35925XIV nr. 13 was nr. 12). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. Dan slaan we even een stuk over en gaan we naar agendapunt 9.