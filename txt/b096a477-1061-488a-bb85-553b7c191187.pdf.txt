23 Stemming Begroting Financiën Aan de orde is de stemming in verband met het wetsvoorstel Vaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2017 (34550-IX). (Zie vergadering van 5 oktober 2016.) In stemming komt het wetsvoorstel. De voorzitter: Ik constateer dat dit wetsvoorstel met algemene stemmen is aangenomen. Wij gaan over tot de stemmingen over de begroting van Defensie. De CDA-fractie heeft verzocht om eerst over de motie-Knops/Jasper van Dijk op stuk nr. 23 (34550-X) te stemmen alvorens wij gaan stemmen over het wetsvoorstel. Ik constateer dat de Kamer daarmee instemt. De heer Knops heeft om hoofdelijke stemming over deze motie gevraagd.