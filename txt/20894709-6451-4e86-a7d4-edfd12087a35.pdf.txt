8 Regeling van werkzaamheden eerste deel De voorzitter: Ik stel voor hedenmiddag ook te stemmen over de aangehouden motie-Klaver/Van Meenen (31289 nr. 221) en over de aangehouden motie-Smaling (21501-33 nr. 531). Daartoe wordt besloten. De voorzitter: Ik zou nu het woord willen geven aan mevrouw Bouwmeester van de PvdA-fractie maar zij is nog niet in de zaal aanwezig. De vergadering wordt enkele ogenblikken geschorst. Mevrouw Bouwmeester (PvdA): Voorzitter. Ik wil mijn amendement op stuk nr. 46 intrekken onder punt 9 van de stemmingslijst de stemmingen over de wijziging van de Zorgverzekeringswet (33683). De voorzitter: Het amendement-Bouwmeester (stuk nr. 46) is ingetrokken. Mevrouw Keijzer (CDA): Voorzitter. Omdat er nog een brief komt van de staatssecretaris wil ik vragen om bij punt 12 van de stemmingslijst over de status van de zorghervormingen de gewijzigde motie op stuk nr. 32 (34104) aan te houden in afwachting van die brief; misschien komt de staatssecretaris zelf met een oplossing. De voorzitter: Deze motie zal worden aangehouden.