5 Regeling van werkzaamheden De voorzitter: Ik stel voor toestemming te verlenen tot het houden van een wetgevings- c.q. notaoverleg op: - maandag 29 juni van 11.00 tot 16.00 uur van de vaste commissie voor Financiën over de Wet elektronisch berichtenverkeer Belastingdienst (34196). Ik stel voor toe te voegen aan de agenda van de Kamer: - het wetsvoorstel Regels omtrent de basisregistratie ondergrond (Wet basisregistratie ondergrond) (33839); - het wetsvoorstel Wijziging van de Zorgverzekeringswet de Algemene Wet Bijzondere Ziektekosten en enkele andere wetten teneinde de bekostiging van anonieme e-mental health structureel te regelen en de anonieme financiering van zorg aan ernstig bedreigde cliënten mogelijk te maken (33675). Ik stel voorts voor toe te voegen aan de agenda van de Kamer: - het VAO Ziekenhuiszorg en eerstelijnszorg in krimpregio's naar aanleiding van het algemeen overleg op 26 mei 2015 met als eerste spreker het lid Bruins Slot van het CDA. Overeenkomstig de voorstellen van de voorzitter wordt besloten. De voorzitter: Ik geef het woord aan de heer Omtzigt van het CDA. De heer Omtzigt (CDA): Voorzitter. Ik wil graag drie series schriftelijke vragen rappelleren. De eerste serie heeft betrekking op de tussenuitspraak van de Centrale Raad van Beroep waarin hij oordeelt dat een afgekocht pensioen niet in mindering mag worden gebracht op de partnertoeslag AOW of de ANW. Ik vraag dit vooral met het oog op het algemeen overleg over pensioenonderwerpen. Aangezien wij al eerder hebben gerappelleerd hoop ik dat de antwoorden morgen kunnen worden verwacht. De voorzitter: Ik zal het stenogram van dit gedeelte van de vergadering doorgeleiden naar het kabinet. De heer Omtzigt (CDA): De tweede set vragen is gericht aan de staatssecretarissen van Financiën en van Infrastructuur en Milieu en heeft betrekking op het dreigende gat in de begroting door de snel stijgende verkoop van de Volvo XC90 u weet wel die hybrideauto die toch heel veel benzine verbruikt en daardoor ook heel veel subsidie gebruikt. Ik heb gevraagd omhet antwoord op die vragen te ontvangen voor het verantwoordingsdebat dat gisteren is gevoerd. Het is er echter nog steeds niet. Aangezien wij vragen om die subsidie per 1 juli terug te draaien zou het fijn zijn als die vragen echt morgen zijn beantwoord. De voorzitter: Ik zal het stenogram van dit gedeelte van de vergadering doorgeleiden naar het kabinet. De heer Omtzigt (CDA): De derde set vragen heeft betrekking op de nadelige gevolgen voor kloosterlingen indien de kostendelersnorm voor de AOW wordt ingevoerd want dan worden zij ineens als gehuwden beschouwd. Dat lijkt ons echt onwenselijk. Ik zou graag zien dat die vragen op korte termijn dat wil zeggen binnen een week worden beantwoord. De voorzitter: Ik zal het stenogram van dit gedeelte van de vergadering doorgeleiden naar het kabinet. Ik geef het woord aan de heer Krol van de fractie 50PLUS. De heer Krol (50PLUS): Mevrouw de voorzitter. Ik dank de heer Smaling die begrijpt dat het voor een kleine fractie soms onmogelijk is om op twee plekken tegelijk te zijn. Ik begin met een rappel over de vragen die wij op 9 april jongstleden hebben gesteld over het bericht "Seniorenflats moeten een stuk veiliger". Wij hebben een uitstelbericht ontvangen op 6 mei. Dat uitstel was echter tot 21 mei. De voorzitter: Ik zal het stenogram van dit gedeelte van de vergadering doorgeleiden naar het kabinet. De heer Krol (50PLUS): Het tweede rappel gaat over de vragen die wij één dag later op 10 april stelden over het bericht "Te veel oude kijkers? Tv-programma weg". De voorzitter: Ik zal het stenogram van dit gedeelte van de vergadering ook doorgeleiden naar het kabinet. Ik dank u wel en wens u veel succes met uw andere activiteit. Ik geef het woord aan de heer Smaling van de SP. De heer Smaling (SP): Voorzitter. Gisterenavond was er een uitzending van Brandpunt over statiegeld met een steroptreden van mevrouw Van Veldhoven; dat was in ieder geval leuk. Statiegeld hoort heel erg bij ons. Kinderen weten niet beter dan dat je lege flessen terugbrengt naar de winkel. Maar de dreiging hangt ons boven het hoofd dat het statiegeldwordt afgeschaft. Mede namens GroenLinks wil ik daarover een debat voeren. De heer Remco Dijkstra (VVD): Kan de heer Smaling eventjes wachten tot het AO Grondstoffen en afval dat al gepland staat? Dit is daar een mooi onderwerp bij. De voorzitter: Ik neem aan dat dit een retorische vraag is en dat u hiermee zegt dat u het debatverzoek niet steunt? De heer Remco Dijkstra (VVD): Correct; geen steun. Mevrouw Cegerek (PvdA): Ook de Partij van de Arbeid vindt het een erg belangrijk onderwerp. Naar aanleiding van het programma van gisteren hebben wij schriftelijke vragen ingediend met daarbij het verzoek om met een brief te komen voor het AO Grondstoffen en afval van binnenkort. Dan willen wij dit debat voeren. Dat lijkt mij ook de snelst mogelijke manier. De voorzitter: U steunt het verzoek dus niet. Mevrouw Van Veldhoven (D66): De staatssecretaris werkt nog aan één analyse van de hele stapel rapporten die de Kamer heeft gekregen om onder de streep te kunnen beoordelen wat beter is voor het milieu. Ik vind het belangrijk dat we dat rapport eerst hebben. Het AO is dan volgens mij het snelste moment om deze belangrijke discussie te voeren. Dat is ook de afspraak die we met de staatssecretaris hierover hebben gemaakt. Ik zou die eerst willen honoreren. Als er dan nog grote vragen openstaan kunnen we altijd nog een debat inplannen en komt de heer Smaling daar vast mee terug. De voorzitter: Op dit moment steunt u het verzoek dus niet. De heer Geurts (CDA): Namens mijn collega Agnes Mulder die in een algemeen overleg zit steun ik dit verzoek niet. Zij zei dat dit bij het algemeen overleg betrokken kan worden. De voorzitter: Mijnheer Smaling ik stel vast dat u geen steun hebt van de Kamer voor het houden van een plenair debat maar dit onderwerp ongetwijfeld bij een eerstvolgend AO aan de orde komt. Veel van uw collega's hebben dat inmiddels laten weten. Om een brief is ook al gevraagd. De heer Smaling (SP): Iedereen ziet het dus eigenlijk wel zitten. Het zou mooi zijn om het debat in de plenaire zaal te voeren maar dat zit erdus niet in. Voor dat AO is maar twee uur uitgetrokken. We moeten denk ik in de commissie uitvogelen of we het langer kunnen maken. De voorzitter: Ja dat is de beste plek om dat te doen. De heer Smaling (SP): Het zij zo. De voorzitter: Dank voor uw verzoek. Daarmee is er een einde gekomen aan de regeling van werkzaamheden. De vergadering wordt van 14.08 uur tot 15.07 uur geschorst. Voorzitter: Duisenberg