20 Stemmingen Contracteerruimte AWBZ Aan de orde zijn de stemmingen over moties ingediend bij het debat over contracteerruimte AWBZ 2013 te weten: - de motie-Bergkamp/Van 't Wout over meer ruimte voor nieuwe zorgaanbieders (30597 nr. 279); - de motie-Dik-Faber over verantwoorde decentralisatie van de AWBZ (30597 nr. 280); - de motie-Dik-Faber/Van der Staaij over het contracteren van een divers zorgaanbod (30597 nr. 281). (Zie vergadering van 13 december 2012.) In stemming komt de motie-Bergkamp/Van 't Wout (30597 nr. 279). De voorzitter: Ik constateer dat deze motie met algemene stemmen is aangenomen. In stemming komt de motie-Dik-Faber (30597 nr. 280). De voorzitter: Ik constateer dat de aanwezige leden van de fracties van de SGP GroenLinks de ChristenUnie 50PLUS D66 de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Dik-Faber/Van der Staaij (30597 nr. 281). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS de PvdA GroenLinks en de PvdD voor deze motie hebben gestemd en de aanwezige leden van de overige fracties ertegen zodat zij is aangenomen.