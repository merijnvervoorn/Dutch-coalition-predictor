20 Stemmingen moties Hulp- en geneesmiddelenbeleid Stemmingen moties Hulp- en geneesmiddelenbeleid Aan de orde zijn de stemmingen over moties ingediend bij het tweeminutendebat Hulp- en geneesmiddelenbeleid te weten: - de motie-Bushoff c.s. over bewerkstelligen dat dreigende tekorten aan geneesmiddelen eerder gemeld worden zodat er tijdig een tekortenbesluit kan volgen (32805 nr. 177); - de motie-Daniëlle Jansen/Claassen over extra opties meenemen naast de voorstellen in de brief Tijdpad verbetering preferentiebeleid geneesmiddelen (32805 nr. 178); - de motie-Paulusma/Bushoff over met veldpartijen en patiëntenvertegenwoordiging een nationaal plan zeldzame aandoeningen opstellen (32805 nr. 179); - de motie-Paulusma/Bushoff over concrete beleidsvoorstellen om geneesmiddelenontwikkeling beter te laten aansluiten bij de onvervulde medische behoefte van patiënten (32805 nr. 180); - de motie-Claassen/Daniëlle Jansen over bewerkstelligen dat de vervolgstudies die nu post-sluis plaatsvinden tijdens de sluisperiode plaatsvinden (32805 nr. 181). (Zie vergadering van 12 juni 2024.) De voorzitter: De motie-Paulusma/Bushoff (32805 nr. 179) is in die zin gewijzigd dat zij thans luidt: Motie De Kamer gehoord de beraadslaging overwegende dat 12 miljoen Nederlanders een zeldzame aandoening hebben en dubbel pech hebben omdat de diagnose veel tijd vergt en er nauwelijks behandelingen voor zijn; overwegende dat de vorige nationale strategie zeldzame aandoeningen heeft bijgedragen aan betere zorg voor mensen met een zeldzame ziekte maar dat deze strategie dateert uit 2014 en ook volgens het kabinet toe is aan actualisatie; verzoekt het kabinet om met veldpartijen en patiëntenvertegenwoordiging een nationaal plan zeldzame aandoeningen op te stellen waarin aandacht is voor tijdige diagnose stimuleren van netwerkzorg toegang tot effectieve behandelingen en financiering van en Europese samenwerking bij onderzoek; verzoekt het kabinet om dit plan met duidelijke doelstellingen en daaraan gekoppelde tijdspaden voor de zomer van 2025 met de Kamer te delenen gaat over tot de orde van de dag. Zij krijgt nr. 182 was nr. 179 (32805). De motie-Claassen/Daniëlle Jansen (32805 nr. 181) is in die zin gewijzigd dat zij thans luidt: Motie De Kamer gehoord de beraadslaging constaterende dat de toelatingsprocedure van geneesmiddelen toe is aan een efficiëntieslag; overwegende dat de post-sluisperiode zo kort mogelijk dient te zijn; verzoekt de regering te stimuleren dat fabrikanten het Zorginstituut het CBG en/of de beroepsgroepen eerder met elkaar in gesprek gaan over hun studieopzet met als gezamenlijk doel de post-sluisperiode te verkorten en gaat over tot de orde van de dag. Zij krijgt nr. 183 was nr. 181 (32805). Ik stel vast dat wij nu over deze gewijzigde moties kunnen stemmen. In stemming komt de motie-Bushoff c.s. (32805 nr. 177). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de VVD de ChristenUnie de SGP het CDA JA21 en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Daniëlle Jansen/Claassen (32805 nr. 178). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Paulusma/Bushoff (32805 nr. 182 was nr. 179). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de VVD de ChristenUnie de SGP het CDA JA21 en FVD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Paulusma/Bushoff (32805 nr. 180). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de VVD de ChristenUnie de SGP het CDA JA21 en FVD voor dezemotie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Claassen/Daniëlle Jansen (32805 nr. 183 was nr. 181). De voorzitter: Ik constateer dat deze gewijzigde motie met algemene stemmen is aangenomen. Ik geef graag het woord aan de heer Paternotte. De heer Paternotte (D66): Voorzitter. Daar de motie op stuk nr. 179 is aangenomen zou mevrouw Paulusma graag na de zomer een brief hierover ontvangen van de minister. De voorzitter: Heel goed u spreekt namens haar. Dat is heel mooi. Ik zal het stenogram van dit deel van de vergadering doorgeleiden naar het kabinet.