13 Stemming motie Het bericht dat kinderen de dupe zijn van de crisis Aan de orde is de stemming over een motie ingediend bij het dertigledendebat over het bericht dat kinderen de dupe zijn van de crisis te weten: - de motie-Karabulut over toetsen van beleid op de effecten voor armoede onder kinderen (31839 nr. 340). (Zie vergadering van 23 januari 2014.) In stemming komt de motie-Karabulut (31839 nr. 340). De voorzitter: Ik constateer dat de aanwezige leden van de fracties van de ChristenUnie GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.