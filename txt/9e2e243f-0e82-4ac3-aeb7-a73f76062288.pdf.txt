32 Stemming motie Milieu-en transportraad d.d. 14-15 april 2016 Aan de orde is de stemming over een aangehouden motie ingediend bij het VSO Milieu-en transportraad d.d. 14-15 april 2016 te weten: - de motie-Van Veldhoven/Belhaj over controles in de scheepvaartsector (21501-33 nr. 586). (Zie vergadering van 7 april 2016.) De voorzitter: De motie-Van Veldhoven/Belhaj (21501-33 nr. 586) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 603 was nr. 586 (21501-33). Ik stel vast dat wij hier nu over kunnen stemmen. Motie De Kamer gehoord de beraadslaging constaterende dat uit inspecties blijkt dat sinds de invoering van strengere regelgeving er nog altijd grote zeeschepen op zwavelrijke stookolie in plaats van zwavelarme dieselolie in de Noord- en Oostzee varen terwijl dat niet toegestaan is; overwegende dat de Nederlandse reders aangeven dat het niet op dezelfde manier handhaven van de geldende regels door de inspectiediensten van Noord- en Oostzeelanden hen een doorn in het oog is; overwegende dat hoe lager het percentage grote zeeschepen is dat gecontroleerd wordt hoe hoger de kans is dat rederijen de gok wagen niet gecontroleerd te worden en zich vervolgens niet aan de regels houden; overwegende dat het principe van "de vervuiler betaalt" ook in de scheepvaartsector strenger moet worden toegepast zodat het voor rederijen loont om bijvoorbeeld te investeren in ingebouwde wasinstallaties; verzoekt de regering: - het percentage gecontroleerde grote zeeschepen aanzienlijk te verhogen zodat de pakkans wordt vergroot; - een lik-op-stukbeleid te voeren ten aanzien van boetes en er zorg voor te dragen dat boetes zodanig in verhouding staan tot de baten van het ontduiken van de regels dat sjoemelen daadwerkelijk wordt ontmoedigd;- hiervoor voldoende capaciteit en middelen aan de Inspectie Leefomgeving en Transport (ILT) ter beschikking te stellen; - te streven naar maximale harmonisatie van de handhaving tussen inspectiediensten van landen gelegen aan de Noord- en Oostzee en gaat over tot de orde van de dag. In stemming komt de gewijzigde motie-Van Veldhoven/Belhaj (21501-33 nr. 603 was nr. 586). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De voorzitter: Hiermee zijn we aan het einde gekomen van de stemmingen. De vergadering wordt enkele ogenblikken geschorst.