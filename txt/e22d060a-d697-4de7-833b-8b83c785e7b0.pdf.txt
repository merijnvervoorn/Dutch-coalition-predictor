17 Stemmingen moties Import van aardgas Aan de orde zijn de stemmingen over moties ingediend bij het dertigledendebat over de import van aardgas te weten: - de motie-Wassenberg over de uitspraak dat gas geen plek hoort te hebben in de eenentwintigste eeuw (29023 nr. 219); - de motie-Van Tongeren over geen proefboringen en winning van gas bij Schiermonnikoog (29023 nr. 220); - de motie-Van Tongeren over het doen van investeringen overeenkomstig het advies van De Nederlandsche Bank (29023 nr. 221); - de motie-Beckerman over een afbouwplan voor de winning van gas in Nederland (29023 nr. 222). (Zie vergadering van 5 oktober 2017.) De voorzitter: Op verzoek van mevrouw Van Tongeren stel ik voor haar motie (29023 nr. 220) aan te houden. Daartoe wordt besloten. De voorzitter: De motie-Wassenberg (29023 nr. 219) is in die zin gewijzigd dat zij thans luidt: Motie De Kamer gehoord de beraadslaging constaterende dat de hoeveelheid aardgas in de grond eindig is zowel in Nederland als daarbuiten; constaterende dat aardgas een buitengewoon krachtig broeikasgas is véél sterker dan CO; 2 constaterende dat de gaswinning grote problemen veroorzaakt in winningsgebieden zoals in Groningen; spreekt uit dat aardgas een brandstof uit vorige eeuwen is die geen plek hoort te hebben in de eenentwintigste eeuw en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 223 was nr. 219 (29023). Ik stel vast dat wij hier nu over kunnen stemmen.In stemming komt de gewijzigde motie-Wassenberg (29023 nr. 223 was nr. 219). De voorzitter: Ik constateer dat de leden van de fracties van de SP GroenLinks en de PvdD voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Tongeren (29023 nr. 221). De voorzitter: Ik constateer dat de leden van de fracties van de PvdA GroenLinks en de PvdD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman (29023 nr. 222). De voorzitter: Ik constateer dat de leden van de fracties van de SP de PvdA GroenLinks de PvdD en 50PLUS voor deze motie hebben gestemd en de leden van de overige fracties ertegen zodat zij is verworpen.