10 Stemmingen moties Begroting Binnenlandse Zaken 2022 Aan de orde zijn de stemmingen over aangehouden moties ingediend bij het debat over de vaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2022 te weten: - de motie-Eerdmans over het loslaten van de afspraak om in 2030 15 miljoen bestaande woningen aardgasvrij gemaakt te hebben (35925-VII nr. 27); - de motie-Eerdmans over geen sancties voor gemeenten die de taakstellingen voor de huisvesting van statushouders niet halen (35925-VII nr. 28). (Zie vergadering van 28 oktober 2021.) In stemming komt de motie-Eerdmans (35925-VII nr. 27). De voorzitter: Ik constateer dat de leden van de fracties van de SP de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de fracties van GroenLinks BIJ1 Volt DENK de PvdA de PvdD D66 de ChristenUnie de VVD en het CDA ertegen zodat zij is verworpen. In stemming komt de motie-Eerdmans (35925-VII nr. 28). De voorzitter: Ik constateer dat de leden van de fracties van de SGP JA21 BBB de PVV FVD en Groep Van Haga voor deze motie hebben gestemd en de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie de VVD Lid Omtzigt en het CDA ertegen zodat zij is verworpen. Daarmee zijn we aan het einde gekomen van deze stemmingen. Ik wil de staatssecretaris bedanken voor haar aanwezigheid in de zaal. Ik schors de vergadering voor een enkel moment en dan gaan we over tot de regeling van werkzaamheden. De vergadering wordt enkele ogenblikken geschorst.