20 Stemming motie Wet inburgering Aan de orde is de stemming over een motie ingediend bij de behandeling van het wetsvoorstel Wijziging van de Wet inburgering en enkele andere wetten in verband met het toevoegen van het onderdeel participatieverklaring aan het inburgeringsexamen en de wettelijke vastlegging van de maatschappelijke begeleiding te weten: - de motie-Monasch over een alomvattend plan voor inburgering en participatie (34584 nr. 19). (Zie vergadering van 16 februari 2017.) De voorzitter: De motie-Monasch (34584 nr. 19) is in die zin gewijzigd dat zij thans luidt: Motie De Kamer gehoord de beraadslaging constaterende dat de recent gepubliceerde inburgeringscijfers van de Rekenkamer desastreus zijn; constaterende dat we te maken hebben met een sterke toename van de asielinstroom tussen 2015 en 2016 kwamen 90.000 asielzoekers naar Nederland; constaterende dat voor het draagvlak van het asielbeleid in de samenleving een goede inburgering cruciaal is; constaterende dat de wetswijziging die wordt voorgesteld in de Wet inburgering en enkele andere wetten ontoereikend is voor een goede inburgering; besluit de behandeling van deze wijziging van wet aan te houden en na de verkiezingen van maart 2017 te komen met een alomvattend en sluitend plan voor inburgering waarbij na een selectieve toelating de inburgering via onder meer onderwijs participatie en werk als publieke taak wordt opgevat en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 27 was nr. 19 (34584). Ik stel vast dat wij hier nu over kunnen stemmen. In stemming komt de gewijzigde motie-Monasch (34584 nr. 27 was nr. 19).De voorzitter: Ik constateer dat de aanwezige leden van de fracties van Klein en Monasch voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.