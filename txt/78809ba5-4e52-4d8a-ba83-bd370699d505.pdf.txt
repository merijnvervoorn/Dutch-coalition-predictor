3 Voor- en vroegschoolse educatie Aan de orde is het VAO Voor- en vroegschoolse educatie (AO d.d. 30/11). De voorzitter: Ik heet staatssecretaris Dekker van harte welkom. De heer Van Meenen (D66): Voorzitter. Ik wens u en iedereen hier een mooie dag. Ik heb een motie; zij luidt als volgt. Motie De Kamer gehoord de beraadslaging overwegende dat er nog veel verbetering mogelijk is in de samenwerking tussen kinderopvang vroeg- en voorschoolse educatie en scholen; constaterende dat dit veelal wordt veroorzaakt door verschillen in regelgeving financiering en toezicht; constaterende dat er in gemeenten al veel initiatieven zijn om te komen tot een brede voorziening waarin opvang ontwikkeling en onderwijs samenkomen maar deze initiatieven vaak nog oplopen tegen problemen in de regelgeving; verzoekt de regering nog in deze kabinetsperiode stappen te zetten om meer ruimte te bieden aan de ontwikkeling van deze brede voorzieningen en gaat over tot de orde van de dag. De voorzitter: Deze motie is voorgesteld door het lid Van Meenen. Naar mij blijkt wordt de indiening ervan voldoende ondersteund. Zij krijgt nr. 349 (31293). Mevrouw Yücel (PvdA): Voorzitter. Ik heb geen motie maar ik vind het belangrijk om een aantal dingen te zeggen. Wij hebben flink gedebatteerd over het achterstandenbeleid de indicator en de maatstaf voor de verdeling van de middelen en de manier waarop de kinderen worden bereikt in grotere middelgrote en kleinere gemeenten. Wij hebben dit ook gedaan omdat voor alle fracties investeren in jonge kinderen belangrijk is om achterstanden te voorkomen en hen een vliegende start in het onderwijs te bieden maar vooral ook om de tweedeling later te voorkomen. Het is ook belangrijk om alle talenten later goed te kunnen benutten op de arbeidsmarkt.De debatten van de afgelopen anderhalf jaar waren daarom intens maar heel relevant. Ik was ontzettend blij met de brief die wij gisteren ontvingen waarin de stand van zaken wordt weergegeven van de nieuwe indicator en de nieuwe maatstaf. Voor een meerderheid in de Kamer eigenlijk voor alle fracties was het de vraag of met de huidige maatstaf alle kinderen goed worden bereikt. De brief is bemoedigend want het lijkt erop dat er echt een veel betere indicator aankomt waarmee wij alle kinderen in alle gemeenten veel beter kunnen bereiken. Ik kijk uit naar de behandeling en ik hoop dat wij in de debatten tot een gezamenlijk besluit kunnen komen over een goede maatstaf waarmee wij alle kinderen in alle gemeenten werkelijk kunnen bereiken. Ik heb ook om het woord gevraagd om de staatssecretaris te danken voor de goede uitvoering van de motie voor zover wij dat nu kunnen zien. Ik waardeer dit zeer want het is voor de toekomst van de kinderen maar ook voor het beleid heel belangrijk. Mijn fractie hecht hier zeer aan. De voorzitter: De staatssecretaris kan direct antwoorden. Staatssecretaris Dekker: Voorzitter. Het was een goed debat over een belangrijk thema. Mevrouw Yücel heeft al gezegd dat wij binnenkort waarschijnlijk nog wat dieper zullen ingaan op de indicator. Ik ben van mening dat het CBS goed werk heeft geleverd om te komen tot een betere voorspelling van achterstanden. Het is een dubbelslag want straks kunnen scholen ook worden "ontzorgd" van het vele papierwerk waarmee zij nu te maken hebben. Dat is onderwerp van een later debat. Wij hebben het nu gehad over de vraag wat precies de samenwerking tussen kinderopvang en scholen in de weg staat. Ik denk dat wij allemaal wel de wens hebben om die twee meer te laten samenwerken. Ik vraag mij alleen af of de motie van de heer Van Meenen daar iets aan toevoegt want zijn motie luidt ongeveer hetzelfde als de eerder aangenomen moties van mevrouw Yücel en aan die moties heeft het kabinet opvolging gegeven. Op dit moment bekijkt een taskforce wat nog precies vereenvoudigd kan worden. Ik ontraad de motie van de heer Van Meenen op stuk nr. 349 dan ook omdat zij overbodig is. De beraadslaging wordt gesloten. De voorzitter: De stemming over de motie zal komende dinsdag plaatsvinden. De vergadering wordt van 10.20 uur tot 10.47 uur geschorst. Voorzitter: Arib