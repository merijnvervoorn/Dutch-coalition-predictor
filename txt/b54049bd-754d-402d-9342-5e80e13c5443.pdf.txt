79 Stemming motie Vierde anti-witwasrichtlijn Aan de orde is de stemming over een aangehouden motie ingediend bij de behandeling van het wetsvoorstel Implementatiewet vierde anti-witwasrichtlijn te weten: - de motie-Van der Lee c.s. over meer transparantie over lidstaatopties (34808 nr. 11). (Zie vergadering van 21 februari 2018.) De voorzitter: De motie-Van der Lee c.s. (34808 nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat bij de implementatie van Europese richtlijnen in Nederlandse wetgeving vaak geen volledig overzicht voorhanden is van de wijze waarop andere EUlidstaten omgaan met lidstaatopties; overwegende dat het voor de informatiepositie van de Kamer belangrijk is om te weten hoe landen omgaan met lidstaatopties bij de implementatie van Europese wetgeving; verzoekt de regering om zich in Europees verband in te zetten dat de Europese Commissie zorgt voor het transparant maken van door lidstaten gekozen lidstaatopties; verzoekt de regering om bij implementatie van toekomstige Europese regelgeving te beargumenteren waarom wordt gekozen voor welke lidstaatoptie en te beschrijven wat de gevolgen van deze keuze zijn in relatie tot het Europese speelveld en gaat over tot de orde van de dag. Zij krijgt nr. 19 was nr. 11 (34808). Ik stel vast dat wij hier nu over kunnen stemmen. In stemming komt de gewijzigde motie-Van der Lee (34808 nr. 19 was nr. 11). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen.