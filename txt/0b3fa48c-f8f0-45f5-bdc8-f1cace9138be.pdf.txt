29 Stemmingen cybersecurity en veiligheid overheidswebsites Aan de orde zijn de stemmingen over moties ingediend bij het debat over cybersecurity en veiligheid overheidswebsites te weten: - de motie-Gesthuizen c.s. over een ICT-beveiligingsassessment voor DigiD (26643 nr. 232); - de motie-Elissen over een verstrekkingsbeperking voor GBA-gegevens (26643 nr. 233); - de motie-Hachchi over het openbaar maken van de uitwerking van de "responsible disclosure" (26643 nr. 235); - de motie-Recourt/Gesthuizen over de ontwikkeling van een digitaal paspoort (26643 nr. 236). (Zie vergadering van heden.) De voorzitter: De motie-Gesthuizen c.s. (26643 nr. 232) is in die zin gewijzigd dat zij thans luidt: Motie De Kamer gehoord de beraadslaging overwegende dat personen die verplicht worden gebruik te maken van DigiD er vanuit moeten kunnen gaan dat de overheid alles op alles zet om de veiligheid ervan te garanderen; van mening dat de afgelopen periode heeft aangetoond dat er dringend ingezet moet worden op de betere beveiliging van de ICT bij de overheid; verzoekt de regering om in het belang van deze beveiliging en de ingrijpende gevolgen die gebreken in de beveiliging van DigiD kunnen hebben te bewerkstelligen dat alle DigiD gebruikende organisaties (nader) werk maken van de veiligheid ervan en hiervoor eind 2012 een ICTbeveiligingsassessment laten uitvoeren en gaat over tot de orde van de dag. Deze gewijzigde motie is voorgesteld door de leden Gesthuizen en El Fassed. Naar mij blijkt wordt de indiening ervan voldoende ondersteund. Zij krijgt nr. 238 (26643). Ik stel vast dat wij hier nu over kunnen stemmen. In stemming komt de gewijzigde motie-Gesthuizen/El Fassed (26643 nr. 238). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie en de PVV voor deze gewijzigde motie heb-ben gestemd en de aanwezige leden van de overige fracties ertegen zodat zij is aangenomen. In stemming komt de motie-Elissen (26643 nr. 233). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Hachchi (26643 nr. 235). De voorzitter: Ik constateer dat deze motie met algemene stemmen is aangenomen. In stemming komt de motie-Recourt/Gesthuizen (26643 nr. 236). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.