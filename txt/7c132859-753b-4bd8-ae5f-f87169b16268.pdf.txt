13 Versterking kwaliteitswaarborgen hoger onderwijs Aan de orde is de stemming in verband met het wetsvoorstel Wijziging van de Wet op het hoger onderwijs en wetenschappelijk onderzoek en de Wet op het onderwijstoezicht in verband met de versterking van de kwaliteitswaarborgen voor het hoger onderwijs en wijziging van verschillende onderwijswetten in verband met de introductie onderscheidenlijk verbreding van een aanwijzingsbevoegdheid voor de minister en in verband met aanpassingen in de regelgeving betreffende het basisregister onderwijs en het persoonsgebonden nummer (Wet versterking kwaliteitswaarborgen hoger onderwijs) (33472). (Zie vergadering van 15 oktober 2013.) In stemming komen de amendementen-Bisschop (stuk nrs. 20 I en II). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie de VVD 50PLUS D66 GroenLinks de PvdA en de PvdD voor deze amendementen hebben gestemd en de aanwezige leden van de fractie van de SP ertegen zodat zij zijn aangenomen. In stemming komt het wetsvoorstel zoals op onderdelen gewijzigd door de aanneming van de amendementen-Bisschop (stuk nrs. 20 I en II). De voorzitter: Ik constateer dat dit wetsvoorstel met algemene stemmen is aangenomen.