20 Stemmingen moties Financiering van terrorisme vanuit Qatar Aan de orde zijn de stemmingen over moties ingediend bij het dertigledendebat over de financiering van terrorisme vanuit Qatar te weten: - de motie-De Roon over opheldering vragen aan Qatar over de inzet tegen terrorismefinanciering (29754 nr. 359); - de motie-De Roon over het jaarlijks rapporteren over acties van Qatar tegen terrorismefinanciering (29754 nr. 360). (Zie vergadering van 3 maart 2016.) De voorzitter: De heer De Roon wenst zijn moties op de stukken nrs. 359 en 360 te wijzigen tot één nieuwe motie. De voorzitter: De moties-De Roon (29754 nrs. 359 en 360) zijn in die zin gewijzigd dat zij thans luiden: De Kamer gehoord de beraadslaging overwegende dat vanuit Qatar terroristische organisaties van financiële middelen zijn voorzien en de Qatarese overheid daartegen in het verleden onvoldoende stevig is opgetreden; overwegende dat nauwkeurig moet worden gemonitord welke vooruitgang Qatar boekt bij het bestrijden van financiering van terroristische organisaties; verzoekt de regering de Kamer op de hoogte te blijven houden van de ontwikkelingen in Qatar bij het tegengaan van de financiering van terroristische organisaties en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 361 was nrs. 359 en 360 (29754). Ik stel vast dat wij hier nu over kunnen stemmen. In stemming komt de gewijzigde motie-De Roon (29754 nr. 361 was nrs. 359 en 360). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Houwers de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en deaanwezige leden van de overige fracties ertegen zodat zij is verworpen.