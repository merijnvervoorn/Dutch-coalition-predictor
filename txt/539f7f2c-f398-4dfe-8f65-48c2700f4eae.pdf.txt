14 Stemmingen moties Wet bestuursrechtelijke aanpak online kinderpornografisch materiaal Stemmingen moties Wet bestuursrechtelijke aanpak online kinderpornografisch materiaal Aan de orde zijn de stemmingen over moties ingediend bij de behandeling van het wetsvoorstel Regels over een bestuursrechtelijke aanpak van online kinderpornografisch materiaal (Wet bestuursrechtelijke aanpak online kinderpornografisch materiaal) te weten: - de motie-Michon-Derkzen over een integraal plan om de samenwerking met andere landen bij het bestrijden van online kindermisbruik te intensiveren (36377 nr. 15); - de motie-Kathmann/Mutluer over een jaar na inwerkingtreding van de wet onderzoeken of en in hoeverre het belemmerend werkt dat er sprake is van twee organisaties (36377 nr. 16); - de motie-Six Dijkstra over onderzoeken of en hoe een grote offensieve aanpak van het aanbieden van kinderpornografisch en terroristisch materiaal en deepfakes kan worden geïmplementeerd of geïntensiveerd (36377 nr. 17). (Zie wetgevingsoverleg van 16 mei 2024.) De voorzitter: Op verzoek van de heer Six Dijkstra stel ik voor zijn motie (36377 nr. 17) aan te houden. Daartoe wordt besloten. In stemming komt de motie-Michon-Derkzen (36377 nr. 15). De voorzitter: Ik constateer dat deze motie met algemene stemmen is aangenomen. In stemming komt de motie-Kathmann/Mutluer (36377 nr. 16). De voorzitter: Ik constateer dat de leden van de fracties van GroenLinksPvdA de PvdD DENK Volt NSC de ChristenUnie de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen.