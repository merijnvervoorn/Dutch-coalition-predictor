15 Stemmingen moties Wijziging van de Wet experiment gesloten coffeeshopketen Stemmingen moties Wijziging van de Wet experiment gesloten coffeeshopketen Aan de orde zijn de stemmingen over moties ingediend bij de behandeling van het wetsvoorstel Wijziging van de Wet experiment gesloten coffeeshopketen in verband met de toevoeging van een elfde gemeente aan het experiment te weten: - de motie-Diederik van Dijk c.s. over strenge handhaving van de artikelen waar lokaal beleid de handhaving van het experiment bepaalt (36279 nr. 12); - de motie-Diederik van Dijk over besluiten dat de Wet gesloten coffeeshopketen ingetrokken dient te worden (36279 nr. 13); - de motie-Claassen over het on hold zetten van het gehele experiment gesloten coffeeshopketen (36279 nr. 14); - de motie-Michon-Derkzen/Bikker over een periodieke Bibob-toets en een richtlijn voor ingelote telers (36279 nr. 16); - de motie-Mutluer over onderzoeken waar alle toegelaten telers nu staan en of zij binnen negen maanden gereed kunnen zijn om te produceren (36279 nr. 17); - de motie-Mutluer over het introduceren van een ingebruiknameplicht van negen maanden voor de geselecteerde telers (36279 nr. 18). (Zie vergadering van 28 februari 2024.) De voorzitter: Een stemverklaring van de heer Sneller van de fractie van D66. Ik geef graag het woord aan hem. De heer Sneller (D66): Voorzitter. De motie op stuk nr. 13 roept deze Kamer op een initiatiefwetsvoorstel in te trekken dat hier door Vera Bergkamp succesvol werd verdedigd en waarvan de schriftelijke voorbereiding door de senaat vergevorderd is. Nog nooit eerder in onze parlementaire geschiedenis is een initiatiefwetsvoorstel ingetrokken zonder instemming van de fractie van de oorspronkelijke initiatiefnemer. Iedereen die ooit een initiatiefwetsvoorstel heeft gemaakt snapt waarom deze een bijzondere status hebben. De motie van de SGP stelt voor om bruusk te breken met die traditie. Ook schept de SGP een onwenselijk precedent door democratisch ethos opzij te schuiven. De Grondwet houdt deze handelswijze weliswaar niet tegen maar vergeet niet: een meerderheid zonder democratisch ethos kan er ook voor zorgen dat moties van de oppositie vier jaar lang niet in stemming komen. Een meerderheid zonder democratisch ethos kan de Kamer een hele periode achter gesloten deuren laten vergaderen of zelfs helemaal niet laten vergaderen. Voorzitter. Niet alles wat mag van de regels hoef je ook te doen.Dank u wel. In stemming komt de motie-Diederik van Dijk c.s. (36279 nr. 12). De voorzitter: Ik constateer dat de leden van de fracties van GroenLinksPvdA DENK NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Diederik van Dijk (36279 nr. 13). De voorzitter: Ik constateer dat de leden van de fracties van de SGP en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Claassen (36279 nr. 14). De voorzitter: Ik constateer dat de leden van de fracties van DENK de ChristenUnie de SGP het CDA en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Michon-Derkzen/Bikker (36279 nr. 16). De voorzitter: Ik constateer dat de leden van de fracties van de SP GroenLinks-PvdA NSC de VVD de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Mutluer (36279 nr. 17). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 NSC de VVD JA21 en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Mutluer (36279 nr. 18). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 NSC de VVD BBB en JA21 voor deze motie hebben gestemd en de leden van de overige fracties ertegen zodat zij is aangenomen.