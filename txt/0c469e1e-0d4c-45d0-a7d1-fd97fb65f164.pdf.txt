31 Stemmingen Aan de orde zijn de stemmingen over moties ingediend bij het debat over het subsidiebeleid voor onderwijssubsidies te weten: - de motie-Çelik over het specifieke doelgroepenbeleid (32500-VIII nr. 185); - de motie-Çelik/Smits over de conciërgeregeling (32500VIII nr. 186); - de motie-Çelik over studenten met een niet-westerse achtergrond (32500-VIII nr. 187); - de motie-Lucas-Smeerdijk over het ouderinformatiepunt (32500-VIII nr. 188); - de motie-Biskop over specifieke expertise van LSEM en LISD (32500-VIII nr. 189). (Zie vergadering van 23 juni 2011.) De voorzitter: De motie-Lucas-Smeerdijk (32500-VIII nr. 188) is in die zin gewijzigd dat zij thans luidt: Motie De Kamer gehoord de beraadslaging overwegende dat de Kamer bij brief van 22 juni 2011 is geïnformeerd over een bijgesteld voornemen ten aanzien van het ouderinformatiepunt waarbij alternatieve dekking wordt gevonden in een verdere korting op het Platform Bèta Techniek; overwegende dat in deze brief niet of nauwelijks is aangegeven wat de consequenties zijn van deze korting op de stimulering van techniekonderwijs in het po en het vo; overwegende dat het voor de Nederlandse economie van groot belang is dat er meer leerlingen geïnteresseerd raken in techniekonderwijs; verzoekt de regering de Kamer te garanderen dat deze alternatieve dekking geen afbreuk zal doen aan de inspanningen om meer leerlingen voor bèta en techniek te enthousiasmeren en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 193 (32500-VIII). Ik stel vast dat wij hier nu over kunnen stemmen. In stemming komt de motie-Çelik (32500-VIII nr. 185). De voorzitter: Ik constateer dat de aanwezige leden van de fracties van de PvdA en GroenLinks voor deze motie hebben gestemden de aanwezige leden van de overige fracties ertegen zodat zij is verworpen. In stemming komt de motie-Çelik/Smits (32500-VIII nr. 186). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Çelik (32500-VIII nr. 187). De voorzitter: Ik constateer dat de aanwezige leden van de fracties van de PvdD de PvdA GroenLinks en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Lucas-Smeerdijk (32500-VIII nr. 193). De voorzitter: Ik constateer dat de aanwezige leden van de fracties van de SP de PvdD GroenLinks de VVD en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Biskop (32500-VIII nr. 189). De voorzitter: Ik constateer dat de aanwezige leden van de fracties van de PvdA GroenLinks D66 de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is aangenomen.