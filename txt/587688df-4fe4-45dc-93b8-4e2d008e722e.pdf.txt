13 Stemming Lijst van controversiële onderwerpen Aan de orde is de stemming in verband met de lijst van controversiële onderwerpen (36408). De voorzitter: Dan gaan we nu naar 10 waar we hoofdelijk over gaan stemmen want dat heeft de heer Omtzigt aangekondigd. De heer Omtzigt. De heer Omtzigt (Lid Omtzigt): Ik trek die aankondiging in voorzitter. Dat heeft ermee te maken dat een aantal partijen toch het signaal hebben gegeven dat ze het begrepen. Ik hoop dat het nu verworpen kan worden. De voorzitter: Oké. Nou dan gaan we gewoon stemmen in ieder geval door mij met mijn hamer. Ik stel voor om de lijst vast te stellen zoals deze nu is komen te luiden. Daartoe wordt besloten. De voorzitter: Ik was even verward. Ik hoor net dat u er wel over wil stemmen maar dan niet hoofdelijk. Sorry mijn verwarring. Ik dacht: goh. Dan gaan we erover stemmen. Wie is voor het voorstel? We kunnen het ook volgende week doen. De heer Wilders. De heer Wilders (PVV): Voorzitter. Je bent bijna nestor of je bent het niet. (Hilariteit) De heer Wilders (PVV): Ik steun de heer Omtzigt volledig geen misverstand daarover. Maar formeel kan er niet meer over worden gestemd als u heeft geconcludeerd. De voorzitter: Ja daar heeft u gelijk in. Nou het kan altijd volgende week weer zeg ik tegen de heer Omtzigt over andere dingen. O het is geen amendement. De heer Omtzigt. De heer Omtzigt (Lid Omtzigt): Voorzitter daar maak ik bezwaar tegen. U heeft net opnieuw gestemd. U heeft dat zelf toegelaten. Ik snap de opmerkingvan de heer Wilders maar als ik op de achterste rij zit en in één keer valt die hamer dan kan ik niet eens hard genoeg lopen om hier te zijn. Ik heb duidelijk gevraagd om dit in stemming te brengen. Het is vrij bizar want we hebben de regering ... De voorzitter: Ik ga u even helpen. Is er een meerderheid voor om dit in stemming te brengen ondanks het feit dat dat inderdaad procedureel niet helemaal klopt? Dat is het geval. Dan besluit ik dat we erover gaan stemmen. Excuses voor de verwarring. In stemming komt het voorstel van de vaste commissie voor Sociale Zaken en Werkgelegenheid (stuk nr. 23) tot het toevoegen van een brief over het arbeidsmigratiepakket. De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA JA21 Groep Van Haga de PVV FVD en BBB tegen dit voorstel hebben gestemd zodat het is verworpen. Er is niemand voor het voorstel. Nou dan is het voorstel verworpen. Ik ga heel snel door.