17 Stemmingen moties Wijziging van de Wet Huis voor klokkenluiders Aan de orde zijn de stemmingen over moties ingediend bij de behandeling van het wetsvoorstel Wijziging van de Wet Huis voor klokkenluiders en enige andere wetten ter implementatie van Richtlijn (EU) 2019/1937 van het Europees Parlement en de Raad van 23 oktober 2019 (PbEU 2019 L 305) en enige andere wijzigingen te weten: - de motie-Dekker-Abdulaziz/Inge van Dijk over onderzoeken hoe de bestuurlijke en/of strafrechtelijke sanctiemogelijkheden kunnen worden uitgebreid (35851 nr. 37); - de motie-Inge van Dijk/Dekker-Abdulaziz over voorstellen over hoe de financiering van een fonds ter ondersteuning van klokkenluiders en melders eruit komt te zien (35851 nr. 38); - de motie-Inge van Dijk over bij de inwerkingtreding van de wet een evaluatiestrategie ontwikkelen vanuit het perspectief van de melder (35851 nr. 39); - de motie-Strolenberg over bekijken of evaluaties reeds binnen de looptijd van de pilots kunnen plaatsvinden (35851 nr. 42). (Zie vergadering van 8 december 2022.) De voorzitter: Voordat we verdergaan: mevrouw Dekker-Abdulaziz D66. Mevrouw Dekker-Abdulaziz (D66): Voorzitter. Ik wil mijn motie op stuk nr. 37 intrekken. Omdat het amendement 51 I is aangenomen is mijn motie overbodig geworden. Daarom trek ik haar in. De voorzitter: Dank. Net op tijd! Aangezien de motie-Dekker-Abdulaziz/Inge van Dijk (35851 nr. 37) is ingetrokken maakt zij geen onderwerp van behandeling meer uit. In stemming komt de motie-Inge van Dijk/Dekker-Abdulaziz (35851 nr. 38). De voorzitter: Ik constateer dat deze motie met algemene stemmen is aangenomen. In stemming komt de motie-Inge van Dijk (35851 nr. 39). De voorzitter: Ik constateer dat deze motie met algemene stemmen is aangenomen. In stemming komt de motie-Strolenberg (35851 nr. 42).De voorzitter: Ik constateer dat deze motie met algemene stemmen is aangenomen.