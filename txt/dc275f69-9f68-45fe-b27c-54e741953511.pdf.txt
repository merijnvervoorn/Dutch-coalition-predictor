18 Stemming motie Voedsel Aan de orde is de stemming over een aangehouden motie ingediend bij het VAO Voedsel te weten: - de motie-Van Gerven over opnemen van de voordelen voor het dier in de beleidsregels voor de NMA (ACM) (31532 nr. 125). (Zie vergadering van 4 maart 2014.) De voorzitter: De motie-Van Gerven (31532 nr. 125) is in die zin gewijzigd dat zij thans luidt: Motie De Kamer gehoord de beraadslaging overwegende dat de wereldhandelsorganisatie WTO een uitspraak heeft gedaan waarbij het Europees handelsverbod op producten afkomstig van de zeehondenjacht rechtsgeldig wordt verklaard en waarbij dierenwelzijn als grond wordt erkend; verzoekt de regering te bezien hoe bij de nieuwe beleidsregels voor de NMA (ACM) ook het aspect van "voordelen voor het dier" meegenomen kan worden en hierover binnen drie maanden te rapporteren aan de Kamer en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 133 was nr. 125 (31532). Ik stel vast dat wij hier nu over kunnen stemmen. In stemming komt de gewijzigde motie-Van Gerven/Van Dekken (31532 nr. 133 was nr. 125). De voorzitter: Ik constateer dat de aanwezige leden van de fracties van de SGP het CDA de ChristenUnie D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.