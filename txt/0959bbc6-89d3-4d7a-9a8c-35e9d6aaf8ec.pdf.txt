26 Stemming motie Wet aanpassing fiscale regeling aandelenoptierechten Aan de orde is de stemming over een aangehouden motie ingediend bij de behandeling van het wetsvoorstel Wijziging van de Wet op de loonbelasting 1964 tot wijziging van de fiscale regeling voor aandelenoptierechten met het oog op het wegnemen van een liquiditeitsprobleem in het geval van het verstrekken van aandelenoptierechten als loon (Wet aanpassing fiscale regeling aandelenoptierechten) te weten: - de motie-Idsinga over inzichtelijk maken wat relevante landen nog meer doen ten aanzien van start- en scale-ups (35929 nr. 13). (Zie vergadering van 21 juni 2022.) In stemming komt de motie-Idsinga (35929 nr. 13). De voorzitter: Ik constateer dat de leden van de fracties van de SP BIJ1 Volt DENK Fractie Den Haan de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. Hiermee zijn we aan het einde gekomen van deze stemmingen. Ik dank de staatssecretaris voor haar aanwezigheid. Ik schors de vergadering voor een enkel moment. Daarna gaan we door met de regeling van werkzaamheden. De vergadering wordt enkele ogenblikken geschorst.