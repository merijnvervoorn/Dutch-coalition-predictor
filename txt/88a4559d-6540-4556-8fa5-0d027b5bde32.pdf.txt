8 Regeling van werkzaamheden De voorzitter: Dan is nu aan de orde de regeling van werkzaamheden. Ik stel voor dinsdag 29 januari aanstaande ook te stemmen over een brief van het Presidium over een adviesaanvraag aan de Autoriteit Persoonsgegevens (34661 nr. 9). Ik stel voor toe te voegen aan de agenda van de Kamer de Wijziging van de Wet wapens en munitie in verband met de Richtlijn (EU) 2017/853 van het Europees parlement en de Raad van de Europese Unie van 17 mei 2017 tot wijziging van Richtlijn 91/477/EEG van de Raad inzake de controle op de verwerving en het voorhanden hebben van wapens (PbEU 2017 L 137/22) (34984). Op verzoek van de fractie van de PVV benoem ik in de vaste commissie voor Justitie en Veiligheid het lid De Graaf tot plaatsvervangend lid in de bestaande vacature. Ik deel mee dat de volgende aangehouden moties zijn vervallen: 32820-227; 31532-205; 31532-206; 31532-207; 17050564; 29282-329; 28140-103; 21501-32-1134; 34892-10; 35000VII-20; 34950-V-11; 35000-VII-22; 35000-VII-33; 27923-325. Ik stel voor de volgende stukken van de stand van werkzaamheden af te voeren: 2018Z24710; 35099-(R2114)-5; 35000IV-34; 31332-86; 31332-87; 31332-88; 32404-90; 29984-807; 30952-325; 33411-10; 35000-XII-71; 22112-2748; 2019Z00366; 2019Z00305; 31936-572; 2018Z24052; 35000-XVI-118; 29338184; 28844-161; 28089-99; 33529-552; 35000-XIII-76; 2932595. Op verzoek van de indiener stel ik voor de volgende motie opnieuw aan te houden: 29665-313. Ik stel voor toe te voegen aan de agenda: - het VAO Externe veiligheid met als eerste spreker de heer Von Martels namens het CDA; - het VAO Participatiewet met als eerste spreker de heer Raemakers namens D66. Overeenkomstig de voorstellen van de voorzitter wordt besloten. De voorzitter: Dan geef ik nu het woord aan mevrouw Van Toorenburg namens het CDA. Mevrouw Van Toorenburg (CDA): Dank voorzitter. Dit verzoek doe ik mede namens de heer Van Helvert. Wij zouden graag een debat willen met de minister van Buitenlandse Zaken over het bericht dat Turkije een verzoek negeert van het Openbaar Ministerie in een groot terrorismeonderzoek. Wij zouden daarover een debat willen voeren maar zouden wel eerst een brief willen hebben waarin ook fiscale aspecten worden meegenomenwant er worden liefdadigheidsinstellingen genoemd en wij zitten natuurlijk altijd met de discussie over anbistatussen. De heer Van der Lee (GroenLinks): Steun voor het debat en de brief. Mevrouw Karabulut (SP): Voorzitter. Het lijkt me goed dat er een brief komt ook van de minister van Justitie. Ik wil erop wijzen dat we volgende week een overleg over de Raad Buitenlandse Zaken hebben waar dit ook bij betrokken zou kunnen worden. De voorzitter: Steunt u het verzoek voor een apart debat wel? Mevrouw Karabulut (SP): In ieder geval de brief. Ik vraag me af of we een apart debat moeten voeren of dat we het gewoon snel volgende week moeten bespreken. Mijn voorkeur zou uitgaan naar het laatste. De voorzitter: Dus voorlopig geen steun. De heer Sjoerdsma (D66): Voorzitter. Steun voor beide maar als we het eerder bespreken moeten we eventjes kijken naar de plenaire agenda. De heer Koopmans (VVD): Een brief lijkt mij ook goed. Als we het bij het AO RBZ kunnen doen lijkt mij dat veel beter dan een debat want dan kunnen we het tenminste snel doen. Mevrouw Van Brenk (50PLUS): Steun en als het sneller kan vooral snel. Mevrouw Ploumen (PvdA): Ik sluit me voor deze ene keer aan bij de heer Koopmans. De voorzitter: Echt voor deze ene keer? Mevrouw Ploumen (PvdA): Ja ik maak een uitzondering voorzitter. De voorzitter: Dat staat nu in de Handelingen hè mevrouw Ploumen! Dan mevrouw Dik-Faber ChristenUnie.Mevrouw Dik-Faber (ChristenUnie): Voorzitter. Steun voor de brief en voor het verzoek. Als het sneller kan in een algemeen overleg heeft dat wellicht de voorkeur maar we steunen het wel. De voorzitter: Mevrouw Van Toorenburg u heeft geen meerderheid. Mevrouw Van Toorenburg (CDA): Maar wel 30 leden voorzitter? De voorzitter: Ja. Mevrouw Van Toorenburg (CDA): Dus stel ik voor het op de lange lijst te laten zetten. Maar u kent mij: als we er eerder een goed debat over kunnen voeren zal ik u direct aangeven dat het van de lijst af kan. De voorzitter: Heel fijn. Ik steun ... ik stel voor het stenogram van dit deel van de vergadering door te geleiden naar het kabinet. Ik wou net zeggen "ik steun u" maar dat is niet de bedoeling. Mevrouw Van Toorenburg (CDA): U steunt mij altijd toch voorzitter? De voorzitter: U had nog een volgend verzoek; gaat uw gang. Mevrouw Van Toorenburg (CDA): Voorzitter ik heb nog een verzoek. We hebben inspectierapporten over onze zogenoemde aso-azc's. Het blijkt nu dat overlastgevers nog altijd nauwelijks aangepakt kunnen worden. Een hele zorgelijke ontwikkeling omdat zelfs het werken in deze azc's verschrikkelijk blijkt te zijn. We hebben vaak debatten over deze groep en tegelijkertijd hebben we debatten over kwetsbare kinderen en op de een of andere manier is af en toe het evenwicht weg. Aan de ene kant bepleit ik natuurlijk continu dat we moeten kijken naar kwetsbaarheid — daar heeft u mij deze week nog over gehoord — maar aan de andere kant vind ik het dus ook belangrijk dat de overlastgevers worden aangepakt en dat blijkt toch wat minder succesvol. Dus daar wil ik graag een debat over. De heer Jasper van Dijk (SP): Voorzitter. Geweld tegen overheidspersoneel is absoluut onacceptabel. Dus steun voor een debat en een brief. De heer Fritsma (PVV): Ja voorzitter die aso-azc's zijn een grote mislukking. De veiligheid van medewerkers komt in gevaar. Criminele asielzoekers ...De voorzitter: Dus u steunt het. De heer Fritsma (PVV): ... moeten zo snel mogelijk het land uitgezet worden. Dus alle reden om dit debat te steunen en dit zo snel mogelijk te regelen. De voorzitter: U heeft alles al gezegd. Dus we weten precies waar de heer Fritsma staat. De heer Azmani (VVD): Voorzitter ik wil toch ook zeggen dat ik dit ongehoord vind en dat in ons land iedereen veilig moet kunnen werken wat in dit geval niet zo is. We hebben hierover al vaker gesproken ook met de staatssecretaris. Dus ik steun dit debat maar ik kan mij ook zo voorstellen dat we het sneller kunnen bespreken in een AO. De heer Groothuizen (D66): Steun voorzitter. De heer Stoffer (SGP): Steun. Mevrouw Van Brenk (50PLUS): Steun. De heer Van der Lee (GroenLinks): Ook steun. Mevrouw Dik-Faber (ChristenUnie): Steun. De voorzitter: U heeft een ruime meerderheid mevrouw Van Toorenburg. Mevrouw Van Toorenburg (CDA): Goed zo voorzitter. Dank u wel. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. De heer Kerstens ... Die is er niet. Dan gaan we naar de heer Van Aalst namens de PVV. De heer Van Aalst (PVV): Dank u wel voorzitter. Een vrachtwagenheffing in Duitsland; die beruchte Maut was al een drama voor onze transportsector. Het idee van dit kabinet om die ook in Nederland in te voeren is een nog groter drama. Nu het debat gisterengeschrapt is en vanochtend niet alleen het vertrouwen in dit kabinet afgebrokkeld is maar ook het vertrouwen van de transportsector in dit kabinet afgebrokkeld is lijkt het ons heel verstandig om een plenair debat over deze problematiek te houden en om die vrachtwagenheffing zo snel mogelijk van tafel te vegen. De heer Van der Lee (GroenLinks): Namens mijn collega Suzanne Kröger van harte steun voor dit verzoek. De heer Schonis (D66): Geen steun. We hebben eerst een AO en een schriftelijke vragenronde. Dus dat komt strakjes wel. Mevrouw Van Brenk (50PLUS): Wel steun van 50PLUS. De heer Von Martels (CDA): Inderdaad voorzitter dezelfde argumenten als D66 die gebruikt. Dus geen steun. De heer Van Aalst (PVV): Slappe hap. De voorzitter: Nee nee. De heer Remco Dijkstra (VVD): Voordat je zoiets doet moet het zorgvuldig gebeuren. Daarom die feitelijke vragenronde en daarom het AO wat veel sneller is dan een debat; dat weet u ook. Dat debat is al op 6 maart. Dus dan gaan we hierover uitvoerig met elkaar spreken. De voorzitter: Dus geen steun. De heer Moorlag (PvdA): Steun voorzitter. De heer Stoffer (SGP): Ik ben het eens met de heer Schonis dus geen steun. Mevrouw Dik-Faber (ChristenUnie): Ik sluit mij daar ook bij aan. Dus geen steun. De heer Laçin (SP): We hebben eerst een feitelijke vragenronde. Daarna bespreken we het. Dat mag wat mij betreft ook plenair. Steun.De voorzitter: Ja meneer Van Aalst. De heer Van Aalst (PVV): Ik wil het in ieder geval op de lijst van dertigledendebatten want dat lijkt mij een goed plan. Het is jammer voorzitter want het kan heel snel als de meerderheid dit gewoon steunt. Dus het is een onzinverhaal dat een AO sneller is. De voorzitter: Ik zal het toevoegen aan de lijst van dertigledendebatten maar mocht het in een algemeen overleg worden besproken dan hoor ik dat graag van u. De heer Van Aalst (PVV): Nou voorzitter de transportsector verhoogt de druk op dit kabinet. Dus ik denk dat dat meerderheidsdebat er vanzelf komt. De voorzitter: Oké. Dank u wel. Daarmee zijn we aan het eind gekomen van de ... O sorry meneer Van Gerven nog. De heer Van Gerven (SP): Voorzitter. We zijn al over de helft; dat kan ik u beloven. Het is vandaag een zwarte dag in Den Haag. Het is bekend geworden dat het Bronovo wordt geslachtofferd op het altaar van de markt. Het volgende ziekenhuis. We hadden al de IJsselmeerziekenhuizen in Lelystad het Slotervaart in Amsterdam en nu dit weer. We hebben ook gehoord dat er veel onenigheid is onder de specialisten over dat besluit. Er staat al een dertigledendebat. Mijn verzoek is om dit tot een volledig plenair debat uit te breiden en dat ook volgende week te plannen in verband met het laatste nieuws. Het verzoek is ook dat de minister nog reageert op de laatste ontwikkelingen en dat we die brief dan ook voor het debat dat ik volgende week zou willen houden kunnen ontvangen. De voorzitter: Dus het gaat erom dat het dertigledendebat dat u al op de lijst heeft staan omgezet wordt in een meerderheidsdebat dat is één en twee dat het debat ook volgende week plaatsvindt. Ook daar heeft u een meerderheid voor nodig. Mevrouw Agema (PVV): Voorzitter. Alleen politiek-bestuurlijke elites kunnen bedenken dat een toename van de ziekenhuiszorg moet leiden tot het sluiten van ziekenhuizen. Dus alle steun en dan ook echt volgende week want dit soort drama's gaan van Flevoland naar Den Haag door heel het land. Het wordt één grote gatenkaas en daar moeten we echt mee stoppen. Mevrouw Van den Berg (CDA): Voorzitter. We hebben vanmorgen al een brief gevraagd via de commissie. Daar is ook steun voor gekregen. Die brief willen wij graag voor het algemeen overleg op 13 februari hebben. En dus geen steun voor dit aparte debat.De heer Raemakers (D66): Goede zorg is heel belangrijk voor mensen. Als dat betekent dat er een verandering is in de ziekenhuiszorg dan moet dat heel goed gecommuniceerd worden met mensen. Dan moet het ook tijdig zijn en dan moet ook de patiëntveiligheid niet in het geding zijn. Daarom een heel goed initiatief van het CDA om de minister om een brief te vragen. Daar graag een reactie op en dat betrekken bij het AO. Geen steun voor dit verzoek. Mevrouw Dik-Faber (ChristenUnie): Voorzitter. Mijn fractie wilde ook graag die brief. Dat hebben we via een schriftelijke procedure al afgerond. Die brief komt. Die gaan we bij het algemeen overleg bespreken en ik steun niet dit verzoek van de SP-fractie. Mevrouw Ellemeet (GroenLinks): Voorzitter. Goed dat er een brief komt en we bespreken ook de situatie rond het Bronovoziekenhuis bij het AO op 13 februari. Mevrouw Ploumen (PvdA): Voorzitter. Graag de brief en dan bespreken bij het AO. De heer Geleijnse (50PLUS): Graag ook een brief van de minister en dan toch maar betrekken bij het AO. Dat is immers al binnen drie weken gepland. De heer Arno Rutte (VVD): De ontwikkelingen in de ziekenhuiszorg gaan we over tweeënhalve week uitgebreid bespreken en dan zal dit ook ter tafel komen. Dus geen steun voor een debat. De voorzitter: Het blijft een dertigledendebat op de lijst. De heer Van Gerven (SP): Voorzitter. Schande dat ... De voorzitter: Nee meneer Van Gerven. Dank u wel. De heer Van Gerven (SP): Schande. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het eind gekomen van de regeling van werkzaamheden. Ik schors de vergadering voor enkele ogenblikken. De vergadering wordt enkele ogenblikken geschorst.Voorzitter: Martin Bosma