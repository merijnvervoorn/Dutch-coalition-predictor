7 Regeling van werkzaamheden De voorzitter: Ik stel de Kamer voor in het Presidium te benoemen de leden Harbers Martin Bosma Knops Van Veldhoven Voortman Van Raak Voordewind en Kuiken en als plaatsvervangende leden de leden Van Ark Beertema Keijzer Pechtold Grashoff Van Nispen en Ouwehand. Ik stel voor dinsdag a.s. ook te stemmen over de brief van de vaste commissie voor Financiën inzake een voorstel voor een groene kaart (34718 nr. 1). Ik deel mee dat de volgende aangehouden moties zijn vervallen: 33043-17; 34000-VIII-51; 34000-XVII-31; 28973-150; 28973151; 26485-205; 27858-314; 34300-XIII-50; 33495-89; 31293286; 34475-VIII-15; 34485-8; 26485-229; 34550-XII-21; 34300X-107. Ik stel voor de volgende stukken van de stand van werkzaamheden af te voeren: 21501-08-675; 2017Z05652; 30952-273; 34550-IV-36; 34550IV-35; 34550-IV-34; 2017Z05516; 32175-63; 32645-85; 31765270; 29689-825; 29447-38; 29323-117; 32824-192; 2017Z02187; 21501-08-673; 22112-2326; 34679-5; 27923-250; 21501-20-1226; 21501-20-1202; 34550-V-73; 23987-176; 23987-177; 23987-175; 23987-178; 23987-179; 34550-IX-5; 34550-IX-22; 34036-62; 21501-28-154; 21501-28-153; 221122336; 21501-02-1740; 2017Z05833; 21501-02-1742; 32013143; 33532-71; 32545-66; 25422-188; 25422-187; 25422-185; 25422-184; 25422-177. Ik stel voor toe te voegen aan de agenda: - het VAO Nucleaire veiligheid met als eerste spreker het lid Wassenberg namens de Partij voor de Dieren. Overeenkomstig de voorstellen van de voorzitter wordt besloten. De voorzitter: Ik geef nu het woord aan de heer Grashoff namens GroenLinks. De heer Grashoff (GroenLinks): Voorzitter. Gisteren kwam naar buiten dat er al in februari een brief lag van de Technische commissie bodembescherming inzake de beoordeling van een aantal aardbevingsschadegevallen door bureau Witteveen+Bos. Daarin wordt de methode gekraakt en wordt ernstige kritiek geleverd op de wijze waarop dit heeft plaatsgevonden. Dat vinden wij buitengewoon zorgelijke informatie in twee opzichten. Ten eerste inhoudelijk … De voorzitter: Nee u wilt een debat.De heer Grashoff (GroenLinks): Dat ga ik ook aanvragen. En ten tweede omdat deze informatie op dit gevoelige dossier bij de Kamer had moeten liggen. Daarom vraag ik mede namens mijn collega Van Tongeren een debat aan. Ik wil daarnaast een brief van het kabinet waarin op deze kwestie wordt ingegaan. De voorzitter: Ik gebruik nu uw opmerking om de volgende opmerking te maken. Bij de regeling moet het heel kort om de inhoud gaan. Alle politieke standpunten kunnen tijdens het debat aan de orde worden gesteld. Mevrouw Agnes Mulder (CDA): De zorgen die GroenLinks vandaag naar voren brengt ziet het CDA ook. Wij willen daarover graag opheldering van het kabinet. We willen weten hoe het gaat met de schadeafhandeling en hoe het nu precies zit. De voorzitter: U steunt dus het verzoek? Mevrouw Agnes Mulder (CDA): Ik wil graag eerst een brief. Daarna zullen we bekijken of we een debat kunnen plannen. De voorzitter: Dus voorlopig geen steun? Mevrouw Agnes Mulder (CDA): Nee. De heer Graus (PVV): Zowel mijn voorganger op dit dossier mevrouw Klever als ikzelf heb daar al eerder tegen geageerd. Wij steunen beide verzoeken uiteraard van harte zowel het verzoek om een debat als het verzoek om een brief. De voorzitter: U steunt beide verzoeken. Mevrouw Dik-Faber (ChristenUnie): Ik steun het verzoek om een brief en het verzoek om een debat. Ik heb ook Kamervragen hierover. Wellicht dat de antwoorden daarop hierbij betrokken kunnen worden. De heer Krol (50PLUS): Steun voor zowel de brief als het debat. De heer Nijboer (PvdA): Hier lijkt informatie onder de pet te zijn gehouden. Ik steun het verzoek om een debat. Ik hoop dat de formerende partijen dat ook zullen doen. Ik verwacht dat eigenlijk wel gezien hun opstelling in het verleden.De heer Ziengs (VVD): Steun voor de brief maar geen steun voor een debat. Mevrouw Beckerman (SP): Wij steunen het verzoek om een debat en het verzoek om een brief. De SP heeft al op 5 april schriftelijke vragen gesteld over Witteveen+Bos en de betrouwbaarheid van dit onderzoek. Wij hebben de melding gekregen dat de beantwoording van mijn vragen vertraagd is. We zouden die heel graag willen betrekken bij dit debat omdat het echt over de essentie hiervan gaat. Mevrouw Ouwehand (PvdD): Steun voor het verzoek. Wat ons betreft wordt het snel ingepland. De heer Öztürk (DENK): Steun voor een brief en een debat. De voorzitter: Mijnheer Grashoff u hebt net geen meerderheid. U moet het even verwerken zie ik. De heer Grashoff (GroenLinks): Ik krijg wat vage signalen vanuit de zaal die ik niet precies kan duiden. Ik stel vast dat er in elk geval wel voldoende steun is voor een dertigledendebat. De voorzitter: Ja dat is zeker het geval. De heer Grashoff (GroenLinks): We zullen hier ongetwijfeld op terugkomen na ontvangst van de brief. De voorzitter: De heer Nijboer wil nog iets zeggen. De heer Nijboer (PvdA): Ik wil een punt van orde maken voorzitter. Het CDA heeft de moed om te zeggen: we willen eerst meer informatie. We hebben hier al een keer meegemaakt dat het de PvdAfractie werd belet om over haar eigen motie te stemmen wat echt totaal ongebruikelijk is. Er zijn nu partijen in de Kamer de VVD en D66 — GroenLinks doet wel mee en wil wel een debat aanvragen — die te beroerd zijn om te beargumenteren waarom ze geen debat willen over iets waardoor Groningen op stelten staat. Ik vind dat echt niet goed. Ik nodig de VVD en evenzeer D66 dus toch nog uit om steun uit te spreken. De voorzitter: Ze zijn vrij om daarop te reageren. Het hoeft niet en het liefst ook niet inhoudelijk.Mevrouw Agnes Mulder (CDA): Ik wil wel graag even een bewijs wat betreft die motie waarbij wij het de Partij van de Arbeid zouden hebben belet om daarover te stemmen want dat komt mij niet bekend voor. Daar wil ik natuurlijk altijd graag naar kijken. Ik wil eerst graag duidelijkheid over de gang van zaken. Ook de SP-fractie heeft daar vragen over gesteld. Het is helemaal niet raar dat je daar eerst een brief over krijgt en aan de hand daarvan bekijkt wat je gaat doen. Zie de PvdA die in de afgelopen vier jaar nogal wat debatten heeft belet op allerlei fronten. Ik vind het dus een beetje goedkoop. Maar als we die brief hebben gaan we daar zeker goed naar kijken want iedereen weet dat het hele parlement de zaak in Groningen heel serieus neemt. Ik vind het een beetje goedkoop om hier nu op zo'n manier mee om te gaan. De heer Nijboer (PvdA): Ik wilde mevrouw Mulder het compliment maken dat zij hier in ieder geval stond en om informatie wilde vragen. Ik nodig het CDA en de VVD uit om steun te geven. De door de PvdA ingediende motie ging over het niet versoepelen van de wetgeving ten aanzien van bankbonussen. Meerdere partijen hebben op de laatste dag voor het reces een stemming daarover tegengehouden. Mijn fractie was het daar niet mee eens en is het daar nog steeds niet mee eens. We wachten nog steeds op een kabinetsbrief. Laat die er ook snel zijn dan kunnen we daarover stemmen. De voorzitter: Als het goed is is er een meerderheid in die zin dat wij een dertigledendebat kunnen gaan plannen. Mevrouw Agnes Mulder (CDA): Ik heb er grote moeite mee hoe dit even wordt gespeeld door de PvdA-fractie. Het leek net alsof het CDA en andere partijen hier in dit parlement een motie over Groningen hadden belemmerd. Ik vind het een grof schandaal hoe dat hier wordt gedaan. Ik heb daar grote moeite mee. De voorzitter: U hebt uw punt gemaakt. Ik stel voor het stenogram van dit deel van de vergadering door te geleiden naar het kabinet. Het woord is aan de heer Markuszower namens de PVV. De heer Markuszower (PVV): Voorzitter. We lazen vanmorgen in De Telegraaf dat moordenaars drugscriminelen en een verkrachter niet één keer een enkelband hebben doorgeknipt maar minimaal 35 keer. Dat is een acuut gevaar voor de samenleving. Daarom zeggen wij: schaf de enkelband af en stop nu alle criminelen in al die Nederlandse gevangeniscellen. Ik wil daarover op korte termijn een debat en ik verzoek de Kamer om mij daarin te steunen. De heer Van Nispen (SP): Ik zou graag op korte termijn een brief willen waarin onder andere wordt ingegaan op de vraag wat er gebeurt als het signaal binnenkomt dat een enkelband is doorgeknipt enin hoeveel gevallen er dan actief en succesvol wordt opgespoord. Als die brief er snel is kunnen we daarna heel snel bekijken in welke vorm we daarover een debat kunnen voeren. De voorzitter: Voorlopig dus geen steun? De heer Van Nispen (SP): Nee maar wel heel snel een brief. En natuurlijk gaan we het daar misschien in een algemeen overleg wél over hebben. Mevrouw Van Toorenburg (CDA): Daar sluit ik mij bij aan. Ik wil ook heel snel een brief hebben. Ik wil weten om wat voor delicten het daadwerkelijk ging wanneer er is opgetreden en hoe we gaan voorkomen dat deze mensen opnieuw in vrijheid komen. Als we dat weten kunnen we meteen een debat voeren. Ik denk dat een AO sneller lukt maar een debat moet er komen. De voorzitter: Dus wel steun? Mevrouw Van Toorenburg (CDA): Ja. De heer Van Oosten (VVD): Steun voor een debat maar ik wil eerst een brief om duiding te krijgen precies zoals de collega's hebben gevraagd. Van mijn kant voeg ik toe dat ik in die brief graag duidelijkheid wil krijgen over welke oplegging van enkelbanden we het hebben. Hebben we het over de situatie voor veroordeling of de situatie na veroordeling? De heer Groothuizen (D66): Steun voor de brief en het debat. De heer Krol (50PLUS): Ook steun voor zowel de brief als het debat. De heer Azarkan (DENK): Steun voor de brief en daarna wachten we af. Ik heb vanmorgen verstandige woorden horen zeggen door de heer Van Gennip die hier onder anderen over gaat. Ik denk dat het goed is om dat erbij te betrekken. De voorzitter: U hebt een meerderheid mijnheer Markuszower. Ik moet wel opmerken dat heel veel debatten een meerderheid hebben maar die moeten wel worden gepland. We kunnen echter bijna niets plannen omdat er voorafgaand aan bijna alle debatten ook dertigledendebatten een brief of een reactie moet komen. Houd er dus rekening mee dat wij soms lege zalen hebben terwijl de lijst begint te groeien.Soms is het verstandig om eerst een reactie op te vragen via de commissie en pas als die reactie er is een debat aan te vragen. Anders wordt die lijst echt te groot en staat de zaal gewoon leeg. Heel veel mensen begrijpen dat niet. Mijnheer Markuszower gaat u uw verzoek om een debat intrekken? De heer Markuszower (PVV): Ik verzoek de minister om spoedig een brief naar de Kamer te sturen binnen een week. De voorzitter: Dank u wel mevrouw Agema voor het voorzeggen van die laatste aanvulling. Ik stel voor het stenogram van dit deel van de vergadering door te geleiden naar het kabinet. Daarmee zijn wij aan het eind van de regeling van werkzaamheden gekomen. De vergadering wordt enkele ogenblikken geschorst. Voorzitter: Van Toorenburg