16 Stemming motie Begroting Koninkrijksrelaties 2021 Aan de orde is de stemming over een motie ingediend bij de behandeling van het wetsvoorstel Vaststelling van de begrotingsstaten van Koninkrijksrelaties (IV) en het BESfonds (H) voor het jaar 2021 te weten: - de motie-De Graaf over de andere landen in het Koninkrijk oproepen het Koninkrijk te verlaten (35570-IV nr. 8). (Zie vergadering van 6 oktober 2020.) In stemming komt de motie-De Graaf (35570-IV nr. 8). De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen.