27 Stemming motie Bescherming en behoud van erfgoed Aan de orde is de stemming over een aangehouden motie ingediend bij het debat over bescherming en behoud van erfgoed te weten: - de motie-Dik-Faber over betrekken van kerkinterieurs bij kerkenvisies (32820 nr. 257). (Zie vergadering van 11 september 2018.) De voorzitter: De motie-Dik-Faber (32820 nr. 257) is in die zin gewijzigd dat zij thans luidt: Motie De Kamer gehoord de beraadslaging constaterende dat gemeenten aan de slag gaan of zijn gegaan met het opstellen van kerkenvisies; constaterende dat het interieur van een kerk een onlosmakelijk onderdeel is en dat de minister met de Erfgoedwet de mogelijkheid heeft om topensembles aan te wijzen; overwegende dat in de praktijk blijkt dat er bij sloop of herbestemming onvoldoende aandacht is voor behoud van het interieur; verzoekt de regering bij gemeenten aan te dringen op het betrekken van kerkinterieurs bij de op te stellen kerkenvisies; verzoekt de regering tevens een beperkt aanwijzingsprogramma op te stellen waarmee een aantal rijksmonumentale kerkgebouwen in samenhang met hun interieur aangewezen wordt tot interieurensembles zoals de Erfgoedwet mogelijk maakt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 277 was nr. 257 (32820). Ik stel vast dat wij hier nu over kunnen stemmen. In stemming komt de gewijzigde motie-Dik-Faber (32820 nr. 277 was nr. 257).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen.