23 Stemmingen moties Ggz Aan de orde zijn de stemmingen over moties ingediend bij het VAO Ggz te weten: - de motie-Diertens/Van den Berg over het organiseren van regionale doorzettingsmacht (25424 nr. 509); - de motie-Diertens c.s. over onderzoek naar de beschikbaarheid van crisisopvang (25424 nr. 510); - de motie-Diertens c.s. over vergroten van de inzetbaarheid van ervaringsdeskundigen (25424 nr. 511); - de motie-Renkema c.s. over verkenning van alternatieven voor het ggz-stelsel (25424 nr. 512); - de motie-Renkema/Kuiken over regie nemen op het wegwerken van de wachtlijsten (25424 nr. 513); - de motie-Van den Berg/Diertens over participatie bij de huidige netwerken (25424 nr. 514); - de motie-Kuiken over vaker en sneller toepassen van traumabehandelingen (25424 nr. 515); - de motie-Van Gerven/Hijink over inperking van productieen winstprikkels (25424 nr. 516); - de motie-Van Gerven/Hijink over een reclameverbod voor geestelijke gezondheidszorg (25424 nr. 517); - de motie-Agema over het verbeteren van financiÃ«le prikkels met ongewenste gevolgen (25424 nr. 518); - de motie-Agema over het plan van aanpak voor de wachtlijstproblematiek (25424 nr. 519). (Zie vergadering van 30 januari 2020.) De voorzitter: Op verzoek van de heer Renkema stel ik voor zijn motie (25424 nr. 513) aan te houden. Daartoe wordt besloten. De voorzitter: De motie-Kuiken (25424 nr. 515) is in die zin gewijzigd dat zij thans luidt: Motie De Kamer gehoord de beraadslaging constaterende dat juist mensen met complexe psychische problematiek goede hulp moeten ontvangen; overwegende dat in gevallen van complexe psychiatrische problematiek vaak sprake is van trauma's en deze steeds beter behandeld kunnen worden; constaterende dat onderliggende trauma's vaak nog te laat worden erkend en te laat of niet worden behandeld; overwegende dat traumabehandeling als eerste hulpmiddel zeer waardevol is volgens onderzoekers;verzoekt de regering te onderzoeken hoe het komt dat traumabehandelingen nog te vaak niet of te laat worden ingezet en een voorstel te doen over hoe dit structureel kan worden verbeterd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 520 was nr. 515 (25424). Ik stel vast dat wij hier nu over kunnen stemmen. Maar dat doen we pas nadat de heer Renkema namens GroenLinks een stemverklaring heeft afgelegd. Ik geef gelegenheid tot het afleggen van een stemverklaring vooraf. De heer Renkema (GroenLinks): Voorzitter dank u wel. We hadden hier een stevig debat over de geestelijke gezondheidszorg. De ggz verkeert in crisis. Wat mijn fractie betreft is op de lange termijn een herziening van het stelsel nodig maar is op de korte termijn regie van de overheid essentieel voor mensen op de wachtlijsten. In het debat viel regelmatig het woord "doorzettingsmacht". Met doorzettingsmacht zou de overheid immers meer regie kunnen pakken. De motie-Diertens/Van den Berg op stuk nr. 509 gaat daarover. Maar de heel vrijblijvende uitleg van de motie door de staatssecretaris en het feit dat de Kamer hier pas over een jaar een update van krijgt hebben ons erg aan het twijfelen gebracht over ons stemgedrag. Voor mensen op de wachtlijst is de urgentie namelijk enorm. Voorzitter. Wij stemmen voor deze motie want de motie kan geen kwaad maar het is onze overtuiging dat zij niks gaat veranderen. De motie om doorzettingsmacht wettelijk te verankeren en dus fundamenteel iets te veranderen heb ik aangehouden. Ik vraag alle partijen hier om met een open blik naar die motie te kijken in het belang van de mensen op de wachtlijst en hun gezinnen. Dank u wel voorzitter. De voorzitter: Dank u wel meneer Renkema. In stemming komt de motie-Diertens/Van den Berg (25424 nr. 509). De voorzitter: Ik constateer dat deze motie met algemene stemmen is aangenomen. In stemming komt de motie-Diertens c.s. (25424 nr. 510).De voorzitter: Ik constateer dat deze motie met algemene stemmen is aangenomen. In stemming komt de motie-Diertens c.s. (25424 nr. 511). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Renkema c.s. (25424 nr. 512). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van den Berg/Diertens (25424 nr. 514). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie de PVV en Van Haga voor deze motie hebben gestemd en de leden van de fractie van FvD ertegen zodat zij is aangenomen. In stemming komt de gewijzigde motie-Kuiken (25424 nr. 520 was nr. 515). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Van Gerven/Hijink (25424 nr. 516). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Gerven/Hijink (25424 nr. 517). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Agema (25424 nr. 518). De voorzitter: Ik constateer dat deze motie met algemene stemmen is aangenomen. In stemming komt de motie-Agema (25424 nr. 519). De voorzitter: Ik constateer dat deze motie met algemene stemmen is aangenomen.