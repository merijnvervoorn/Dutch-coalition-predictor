11 Stemmingen moties Wegverkeer en verkeersveiligheid Aan de orde zijn de stemmingen over moties ingediend bij het VAO Wegverkeer en verkeersveiligheid te weten: - de motie-De Graaf/De Rouwe over stoppen met het doven van verlichting op snelwegen in donkere uren (29398 nr. 395); - de motie-De Rouwe over overleg met decentrale overheden over de landelijke doelstelling verkeersslachtoffers (29398 nr. 399); - de motie-Smaling over een meldpunt voor misstanden in de wegtransportsector (29398 nr. 401); - de motie-Kuiken over een keurmerk en klachtenmeldpunt in de rijschoolbranche (29398 nr. 403); - de motie-De Rouwe/De Graaf over het inschakelen van de snelwegverlichting bij zware neerslag (29398 nr. 405). (Zie vergadering van 19 februari 2014.) De voorzitter: De motie-Smaling (29398 nr. 401) is in die zin gewijzigd dat zij thans luidt: Motie De Kamer gehoord de beraadslaging overwegende dat vrachtwagenchauffeurs regelmatig misstanden constateren in de wegtransportsector en het de Inspectie Leefomgeving en Transport (ILT) zou helpen om effectief te handhaven wanneer de chauffeurs deze misstanden snel en laagdrempelig kunnen melden; constaterende dat er momenteel alleen gebruik kan worden gemaakt van het algemene meld- en informatiecentrum van de Inspectie Leefomgeving en Transport (ILT); verzoekt de regering een apart " Meldpunt Misstanden Wegtransport" te openen met de mogelijkheid om meldingen op snelle wijze door te geven aan de ILT middels een mobiele app en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 407 was nr. 401 (29398). Ik stel vast dat wij hier nu over kunnen stemmen. In stemming komt de motie-De Graaf/De Rouwe (29398 nr. 395).De voorzitter: Ik constateer dat de aanwezige leden van de fracties van de PVV Bontes het CDA en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Rouwe (29398 nr. 399). De voorzitter: Ik constateer dat de aanwezige leden van de fracties van Bontes de SGP het CDA de ChristenUnie 50PLUS D66 de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Rouwe/De Graaf (29398 nr. 405). De voorzitter: Ik constateer dat de aanwezige leden van de fracties van de PVV Bontes het CDA de ChristenUnie 50PLUS en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Smaling (29398 nr. 407 was nr. 401). De voorzitter: Ik constateer dat de aanwezige leden van de fractie van de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kuiken (29398 nr. 403). De voorzitter: Ik constateer dat de aanwezige leden van de fracties van Bontes de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de PVV ertegen zodat zij is aangenomen.