30 Stemmingen moties Ranglijst World Economic Forum Aan de orde zijn de stemmingen over moties ingediend bij het dertigledendebat over de ranglijst van het World Economic Forum waaruit blijkt dat Nederland is gedaald naar de 32ste plaats te weten: - de motie-Van den Hul/Özütok over de ambitie om in de top vijf van de Global Gender Gap Index te staan (30420 nr. 265); - de motie-Jasper van Dijk c.s. over positief zijn over de initiatiefwet gelijke beloning voor mannen en vrouwen (30420 nr. 266); - de motie-Jasper van Dijk over wegnemen van financiële belemmeringen voor partners om verlof op te nemen (30420 nr. 267); - de motie-Jasper van Dijk over compensatie voor zelfstandigen die geen zwangerschapsuitkering hebben ontvangen (30420 nr. 268). (Zie vergadering van 15 maart 2018.) De voorzitter: Op verzoek van de heer Jasper van Dijk stel ik voor zijn motie (30420 nr. 266) aan te houden. Daartoe wordt besloten. De voorzitter: De motie-Van den Hul/Özütok (30420 nr. 265) is in die zin gewijzigd dat zij thans luidt: Motie De Kamer gehoord de beraadslaging constaterende dat Nederland in internationaal opzicht op dit moment minder goed scoort wat betreft het verkleinen van de kloof en het vergroten van de gelijkheid tussen mannen en vrouwen; constaterende dat dit niet past bij de ambitie om tot de top van de landen te behoren waar er sprake is van gelijkheid en gelijke kansen tussen vrouwen en mannen; van mening dat het belangrijk is de ambitie — om die kloof te dichten — aan te scherpen; spreekt uit dat Nederland zich tot doel en ambitie stelt om deze kabinetsperiode de kloof tussen kansen voor mannen en vrouwen in belangrijke mate te verkleinen en hiervoor ook de benodigde inzet te plegen; verzoekt de regering de Kamer hierover periodiek te rapporterenen gaat over tot de orde van de dag. Zij krijgt nr. 269 was nr. 265 (30420). Ik stel vast dat wij hier nu over kunnen stemmen. In stemming komt de gewijzigde motie-Van den Hul/Özütok (30420 nr. 269 was nr. 265). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en D66 voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Jasper van Dijk (30420 nr. 267). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Jasper van Dijk (30420 nr. 268). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP en de PVV voor deze motie hebben gestemd en de leden van de overige fracties ertegen zodat zij is verworpen.