61 Stemming motie Circulaire economie Aan de orde is de stemming over een aangehouden motie ingediend bij het tweeminutendebat Circulaire economie d.d. 3 februari 2022 te weten: - de motie-Van Esch over een nationaal verbod op plastic in sigarettenfilters (32852 nr. 179). (Zie vergadering van 3 februari 2022.) De voorzitter: De motie-Van Esch (32852 nr. 179) is in die zin gewijzigd dat zij thans luidt: Motie De Kamer gehoord de beraadslaging constaterende dat er plastic zit in sigarettenfilters; constaterende dat sigarettenfilters op nummer 1 staan in de top tien van gevonden zwerfafval en een belangrijk "ingrediënt" zijn van de plasticsoep; constaterende dat sigarettenfilters in de natuur belanden en niet of nauwelijks afbreken maar in plaats daarvan uiteenvallen in microplastics en chemicaliën lekken met alle gevolgen van dien voor het milieu en de dieren die daarmee in aanraking komen; overwegende dat het kabinet momenteel de mogelijkheden voor een nationaal verbod op sigarettenfilters onderzoekt; verzoekt de regering om als blijkt dat er een mogelijkheid is een nationaal verbod in te stellen op sigarettenfilters en gaat over tot de orde van de dag. Zij krijgt nr. 271 was nr. 179 (32852). Ik stel vast dat wij hier nu over kunnen stemmen. In stemming komt de gewijzigde motie-Van Esch (32852 nr. 271 was nr. 179). De voorzitter: Ik constateer dat de leden van de fracties van de SP GroenLinks BIJ1 Volt Fractie Den Haan de PvdA de PvdD Lid Gündoğan D66 de ChristenUnie de SGP en het CDA voor deze gewijzigde motie hebben gestemd en de leden van de fracties van DENK Lid Omtzigt de VVD JA21 Groep Van Haga de PVV FVD en BBB ertegen zodat zij is aangenomen.