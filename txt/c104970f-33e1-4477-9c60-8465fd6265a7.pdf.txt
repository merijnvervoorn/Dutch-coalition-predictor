10 EU-informatievoorziening Aan de orde is het tweeminutendebat EU-informatievoorziening (CD d.d. 10/02). De voorzitter: Dan komen we nu bij het hoogtepunt van vandaag: het tweeminutendebat inzake de EU-informatievoorziening. Het commissiedebat vond plaats op 10 februari jongstleden. We hebben één spreker en dat is mevrouw Koekkoek van de fractie van Volt. Zij heeft twee minuten spreektijd. Daar gaan we nu naar luisteren. Het woord is aan mevrouw Koekkoek. Mevrouw Koekkoek (Volt): Ik vind het knap gedaan voorzitter. Heel mooi. Voorzitter. Vorige week constateerden wij als commissie en als Kamer dat er inderdaad een extra instrument nodig is voor de informatievoorziening over Europa. Wij hebben het in het commissiedebat uitgebreid gehad over: hoe dan? Welke balans zoek je tussen openbaar en niet-openbaar? Daarom stelt Volt alvast een EU-monitor voor. Er bestaat al een eerste versie die gebruikt wordt door bedrijven en lobby. Die zou ook meteen door de Kamer gebruikt kunnen worden. Dit vergemakkelijkt ook een stapsgewijze invoering van zo'n monitor waarbij Kamer en kabinet in samenspraak besluiten welke documenten of dossiers opgenomen kunnen worden. Een dergelijke monitor brengt kosten met zich mee maar bespaart als het goed is ook kosten. Een goede informatievoorziening leidt namelijk zoals het IOB-rapport ook aangaf tot minder schriftelijke vragen en daarmee tot minder werk voor ambtenaren en hopelijk minder ergernissen aan de kant van de Kamer en het departement. Daarom de volgende motie. Motie De Kamer gehoord de beraadslaging constaterende dat adequate informatievoorziening over de totstandkoming en de implementatie van Europees beleid voor de Tweede Kamer noodzakelijk is om haar controlerende taak uit te kunnen voeren; constaterende dat in andere landen zoals Duitsland een digitale database beschikbaar is waarin EU-documenten inclusief nationale inzet te raadplegen zijn voor ambtenaren bewindslieden leden en parlementaire staf; overwegende dat vroege actieve betrokkenheid van de Tweede Kamer bij de totstandkoming en de implementatie van Europees beleid wenselijk is zodat zij input kan geven op de Europese agenda;verzoekt de regering in samenspraak met de Kamer de mogelijkheden te verkennen voor het invoeren van een EUmonitor waarin alle Europese wetgeving en beleid zoals EU-voorstellen Nederlandse inzet nationale reacties Raadsagenda's en Raadsverslagen van Raadswerkgroepen en het Coreper digitaal worden gesorteerd per thema en dossier met inachtneming van kosten toegevoegde waarde en uitvoerbaarheid en gaat over tot de orde van de dag. De voorzitter: Deze motie is voorgesteld door het lid Koekkoek. Zij krijgt nr. 3289 (22112). Heel goed. Dank u wel. Is de minister reeds in staat om te antwoorden? Dat is het geval. Het woord is aan hem. Minister Hoekstra: Voorzitter dank. Hulde aan u voor hoe u dat stukje proza net tot leven heeft weten te wekken. Iedereen die weleens kinderen voorleest kan daar inspiratie uit halen. Voorzitter. Ik zou inleidend heel kort willen zeggen dat ik zeer waardeer wat mevrouw Kamminga als rapporteur heeft gedaan. Ik heb in het commissiedebat daaraan gememoreerd maar ik wil dat graag herhalen. Als tweede punt zou ik eraan willen memoreren dat Kamer en kabinet hier echt in belangrijke mate in gezamenlijkheid optrekken in ieder geval wat mij betreft. Meer transparantie is namelijk in het bredere belang van het land en de parlementaire democratie. In dat licht bekijk ik ook de motie van mevrouw Koekkoek die zij nog wat heeft aangepunt. Ik zou de motie oordeel Kamer willen geven. Het is wel belangrijk om met elkaar te constateren wat de voor- en nadelen van de te verkennen weg zijn en hoe zich dat vervolgens verhoudt tot de stappen die we sowieso nog gaan nemen. Denk hierbij aan de Europawet en aan alles wat er nog aan huiswerk te doen is. Maar met deze formulering zou ik de motie graag oordeel Kamer geven. Voorzitter meer heb ik er niet aan toe te voegen. Dank u wel. De voorzitter: Nee het lijkt me ook voldoende. Hartelijk dank. Dank voor uw aanwezigheid vandaag. Tot zover dit debat. De beraadslaging wordt gesloten. De voorzitter: Dinsdag stemmen we over de motie van mevrouw Koekkoek. Ik schors tot 18.10 uur en daarna gaan we praten over de Mijnbouwwet. De vergadering wordt van 17.21 uur tot 18.13 uur geschorst.