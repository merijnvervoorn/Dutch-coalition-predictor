18 Stemming motie Najaarsnota 2019 Aan de orde is de stemming over een aangehouden motie ingediend bij het debat over de Najaarsnota 2019 te weten: - de motie-Nijboer c.s. over de voorwaarde van parlementaire goedkeuring opnemen in het addendum bij het akkoord met Shell en ExxonMobil (35350 nr. 7). (Zie vergadering van 18 december 2019.) De voorzitter: De motie-Nijboer c.s. (35350 nr. 7) is in die zin gewijzigd en tweemaal nader gewijzigd dat zij thans is ondertekend door de leden Nijboer en Van Otterloo en luidt: Motie De Kamer gehoord de beraadslaging overwegende dat de commissie Economische Zaken en Klimaat de parlementair advocaat en de Griffie heeft verzocht een analyse te maken naar het budgetrecht van de Kamer in relatie tot aanvullende afspraken onder het akkoord op hoofdlijnen met Shell en ExxonMobil; overwegende dat daarin de mogelijkheid is uitgewerkt om de afspraken aan de Kamer voor te leggen alvorens definitief te worden; verzoekt de regering de Kamer vooraf (indien het echt niet anders kan op vertrouwelijke wijze) te informeren over: 1. de vaststelling van haar mandaat voor onderhandelingen met Shell en ExxonMobil; 2. de inhoud van het addendum voordat deze definitief wordt ondertekend en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 13 was nr. 12 (35350). Ik stel vast dat wij hier nu over kunnen stemmen. Ik geef gelegenheid tot het afleggen van een stemverklaring vooraf. Mevrouw Beckerman. Mevrouw Beckerman (SP): Voorzitter. De gaswinning in Groningen gaat na een lange strijd van de bewoners eindelijk naar nul. Terwijl duizendenGroningers wachten op schadeherstel en versterking hebben Shell en Exxon al 90 miljoen publiek geld toegezegd gekregen om ze te compenseren voor die verlaagde gaswinning. Waarom? Omdat de minister een geheime deal heeft gesloten met Shell en Exxon zonder inspraak van de Kamer. Nu wil de minister opnieuw een geheime deal sluiten met de olies: weer compensatie. Wij vinden dat de Kamer hierover in een openbaar debat en hierover in het openbaar geïnformeerd moet kunnen spreken. De oorzaak van de ramp die in Groningen is veroorzaakt is dat het financieel belang van de Staat Shell en Exxon steeds boven ons belang van veiligheid ging. Nog steeds zijn al die deals met Shell en Exxon geheim. Met de motie van de heer Nijboer geven we de minister wéér de mogelijkheid om de Kamer alleen in vertrouwelijkheid te informeren. Wij vinden dat het hoog tijd is om te stoppen met geheime deals met Shell en Exxon en dat alles openbaar moet worden en daarom zullen wij tegen deze motie stemmen. Het is tijd voor de parlementaire enquête. De voorzitter: Dank u wel mevrouw Beckerman. In stemming komt de tweemaal nader gewijzigde motieNijboer/Van Otterloo (35350 nr. 13 was nr. 12). De voorzitter: Ik constateer dat de leden van de fracties van de PvdA GroenLinks DENK Van Kooten-Arissen 50PLUS D66 de VVD de SGP het CDA de ChristenUnie en Van Haga voor deze tweemaal nader gewijzigde motie hebben gestemd en de leden van de overige fracties ertegen zodat zij is aangenomen.