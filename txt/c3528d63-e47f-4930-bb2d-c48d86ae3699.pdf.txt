6 Stemmingen EFSF De voorzitter: Op dit moment neemt plaats in de loge van de Voorzitter een delegatie van collega's uit Indonesië. Misschien is het goed dat we ze welkom heten. A warm welcome to the delegation from Indonesia. Misschien kunnen we ze laten zien hoe goed en gedisciplineerd wij hier vergaderen. (applaus) Aan de orde zijn de stemmingen in verband met het wetsvoorstel Wijziging van de begrotingsstaat van het Ministerie van Financiën (IXB) voor het jaar 2011 (Incidentele suppletoire begroting EFSF) (33029). De voorzitter: De fracties van de ChristenUnie en de PVV verzoeken om hoofdelijke stemming over het wetsvoorstel. Voorafgaand wordt echter nog een stemverklaring afgelegd. In stemming komt het gewijzigde amendement-Schouten/Irrgang (stuk nr. 5) tot het invoegen van artikel 2a. De voorzitter: Ik constateer dat de aanwezige leden van de fracties van de SP de PvdD de ChristenUnie en de PVV voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik geef gelegenheid tot het afleggen van een stemverklaring vooraf. Mevrouw Schouten (ChristenUnie): Voorzitter. Vandaag wordt onze instemming gevraagd met de herziene raamwerkovereenkomst EFSF. Mijn fractie heeft grote bezwaren tegen de volgorde die nu wordt betracht. Nog steeds is niet duidelijk onder welke condities het fonds zal gaan werken. Desondanks wordt ons nu al gevraagd om in te stemmen met onder meer een verhoging van het garantieplafond van het fonds naar € 98 mld. een verhoging die voor Nederland grote gevolgen kan hebben. De fractie van de ChristenUnie vindt het onverantwoord om zonder de gewenste duidelijkheid nu al in te stemmen met een dergelijk vergaand voorstel. Daarmee zwemmen we in een fuik. We sluiten niet uit dat we daar op termijn veel spijt van krijgen. Dat er niet is ingestemd met het amendement aangaande het budgetrecht van deze Kamer is voor ons nog een reden om nu niet in te stemmen met de suppletoire begroting. In stemming komt het wetsvoorstel. Vóór stemmen de leden: Van Bochove De Boer Bosman Bouwmeester Braakhuis Ten Broeke Bruins Slot Van der Burg De Caluwé Çelik Cohen Çörüz Van Dam Van Dekken Dibi Dijkgraaf Dijkhoff Dijksma Dijsselbloem Dikkers El Fassed Elias Ferrier Van Gent Grashoff Groot Hachchi Van Haersma Buma Van der Ham Hamer Harbers Haverkamp HeijnenHennis-Plasschaert Van Hijum Holtackers Houwers Huizing Jacobi Jadnanansing Klaver Klijnsma Knops Koolmees Koopmans Koppejan Koşer Kaya Kuiken Leegte De Liefde Lodders Lucas Marcouch Van Miltenburg Mulder Neppérus Van NieuwenhuizenWijbenga Omtzigt Pechtold Peters Plasterk Recourt Samsom Schaart Schouw Smeets Smilde Snijder-Hazelhoff Spekman Van der Staaij Sterk Van der Steur Straus Taverne Timmermans Van Tongeren Van Toorenburg Uitslag Van der Veen Van Veldhoven Verbeet Verhoeven Vermeij Voortman Van der Werf Wolbert Ziengs Albayrak Aptroot Arib Azmani Van Beek Berndsen Biskop Blanksma-van den Heuvel en Blok. Tegen stemmen de leden: Van Bommel Bontes Bosma Brinkman Tony van Dijck Jasper van Dijk Dille Driessen Elissen Fritsma Gerbrands Van Gerven Gesthuizen Graus Helder Hernandez Irrgang Paulus Jansen De Jong Karabulut Van Klaveren Kooiman Kortenoeven Leijten Lucassen De Mos Ortega-Martijn Ouwehand Van Raak Roemer De Roon Schouten Slob Smits Ulenbelt Van Vliet Voordewind Wiegman-van Meppelen Scheppink Wilders De Wit Agema Beertema Van Bemmel en Van den Besselaar. De voorzitter: Ik constateer dat dit wetsvoorstel met 96 tegen 44 stemmen is aangenomen. In stemming komt de motie-Tony van Dijck (33000 nr. 50). De voorzitter: Ik constateer dat de aanwezige leden van de fracties van de SP de PvdD de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Tony van Dijck (33000 nr. 51). De voorzitter: Ik constateer dat de aanwezige leden van de fracties van de SP de PvdD de ChristenUnie en de PVV voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt van 20.25 uur tot 20.55 uur geschorst.