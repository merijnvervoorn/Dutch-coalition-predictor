18 Stemming motie Niet voldoen aan informatieverzoek inzake het impactassessment Natuurherstelverordening Stemming motie Niet voldoen aan informatieverzoek inzake het impactassessment Natuurherstelverordening Aan de orde is de stemming over een motie ingediend bij de interpellatie-Van der Plas inzake het niet voldoen aan het informatieverzoek om het impactassessment Natuurherstelverordening naar de Kamer te sturen te weten: - de motie-Van der Plas/Hertzberger over in de Raad van Ministers tegen de Natuurherstelverordening stemmen en een blokkerende minderheid zoeken ter ondersteuning (36508 nr. 1). (Zie vergadering van 29 februari 2024.) De voorzitter: We gaan daar hoofdelijk over stemmen. Maar eerst is er een stemverklaring van de heer Grinwis. De heer Grinwis (ChristenUnie): Voorzitter dank u wel. De motie-Van der Plas/Hertzberger waar we zo meteen over stemmen is ingediend bij het interpellatiedebat van afgelopen week. Dat was een debat over de procedure over de omgang tussen kabinet en Kamer niet over de inhoud van de Europese Natuurherstelverordening. Het inhoudelijke debat over de voors en tegens daarvan volgt nog en wel op korte termijn ruim op tijd voor de stemming in de Raad. Deze motie is dus ontijdig en daarom stemt de ChristenUniefractie tegen. De voorzitter: Waarvan akte. We gaan hoofdelijk stemmen. Ik geef graag het woord aan onze griffier van dienst de heer Nava zelf die ons door deze stemming gaat leiden. Het woord is aan de griffier. Graag stilte want het is een hoofdelijke stemming. Dat luistert altijd zeer nauw. In stemming komt de motie-Van der Plas/Hertzberger (36508 nr. 1). Vóór stemmen de leden: Mooiman Edgar Mulder NijhofLeeuw Omtzigt Van Oostenbruggen Palmen Paul Pierik Van der Plas Pool Postma Ram De Roon Six Dijkstra Smitskam Soepboer Stoffer Tielen Tuinman Uitermark Valize Vedder Van der Velde Veldkamp Veltman Vermeer Vlottes Vondeling De Vree Aukje de Vries Van Vroonhoven Van der Wal Welzijn Wilders Van Zanten Zeedijk Aardema Aartsen Agema Baudet Becker Blaauw Bontenbal Boon Van den Born Martin Bosma Boswijk Boutkan Brekelmans Bruyning Van der Burg Van Campen Claassen Crijns Deen Tony van Dijck Diederik van Dijk Emiel van Dijk Inge van Dijk Olger van Dijk Eerdmans Van Eijk Ellian Erkens Esser Faber-van de Klashorst Flach Graus Peter de Groot Van Haasen Heinen Helder Her-mans Hertzberger Heutink Van Hijum Van den Hil Van der Hoeff Holman Van Houwelingen Idsinga Daniëlle Jansen Léon de Jong Joseph Kahraman Kamminga Keijzer Kisteman Kops De Kort Krul Madlener Maeijer Markuszower Martens-America Van Meetelen Van Meijeren Meulenkamp en Michon-Derkzen. Tegen stemmen de leden: Mutluer Van Nispen Nordkamp Ouwehand Paternotte Patijn Pijpelink Piri Podt SlagtTichelman Sneller Stultiens Synhaeve Teunissen Thijssen Timmermans Tseggai Vijlbrief Westerveld White Van Baarle Bamenga Beckerman Bikker Bromet Bushoff Chakor Dassen Dijk Dobbe El Abassi Ergin Gabriëls Grinwis Tjeerd de Groot Hirsch De Hoop Jetten Kathmann Van Kent Klaver Koekkoek Kostić Kröger Lahlah en Van der Lee. De voorzitter: Ik constateer dat deze motie met 99 stemmen voor en 46 stemmen tegen is aangenomen. (Geroffel op de bankjes) De voorzitter: Sst. Mevrouw Van der Plas. Mevrouw Van der Plas (BBB): Dank u wel. Dit is een hele heuglijke dag. De motie was uiteraard ontraden door het kabinet. Het kabinet heeft zelfs geschreven dat het helemaal geen zin zou hebben om tegen de Natuurherstelverordening te stemmen. Ik wil graag binnen een week een brief van het kabinet over hoe deze motie wordt uitgevoerd/wat het met deze motie gaat doen. Dank u wel. De voorzitter: Helder. Ik zal het stenogram van dit deel van de vergadering doorgeleiden naar het kabinet. Mevrouw Bromet. Mevrouw Bromet (GroenLinks-PvdA): Voorzitter. Ook ik ben heel benieuwd naar de brief van het kabinet. We hebben hier vorige week namelijk het debat gevoerd waarbij het kabinet tegen deze motie was terwijl dezelfde kabinetsleden als Kamerlid vóór de motie hebben gestemd. De voorzitter: Mevrouw Daniëlle Jansen van NSC. Mevrouw Daniëlle Jansen (NSC): Voorzitter. Ik heb nog een vraag over de motie op stuk nr. 727. Ik ben blij dat die aangenomen is. Ik zou graag aan de staatssecretaris willen vragen of hij binnen drie weken een brief kan sturen met een plan voor hoe hij de motie gaat uitvoeren. De voorzitter:Prima. Ik zal het stenogram van dit deel van de vergadering doorgeleiden naar het kabinet. Ik schors enkele minuten en dan gaan we naar de regeling van werkzaamheden. De vergadering wordt enkele ogenblikken geschorst.