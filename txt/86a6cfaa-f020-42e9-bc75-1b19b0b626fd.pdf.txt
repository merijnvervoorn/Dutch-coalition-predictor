24 Stemmingen Aan de orde is de stemming over een aangehouden motie ingediend bij het debat over de invulling van de hoofdlijnen van de taakstelling SZW-domein 2012–2015 te weten: - de motie-Van den Besselaar c.s. over de Bureaus voor Belgische en Duitse zaken (32500-XV nr. 90). (Zie vergadering van 18 mei 2011.) De voorzitter: De motie-Van den Besselaar c.s. (32500-XV nr. 90) is in die zin gewijzigd (32500-XV nr. 100) en nader gewijzigd dat zij thans luidt: Motie De Kamer gehoord de beraadslaging constaterende dat het kabinet de persoonlijke dienstverlening aan grensarbeiders via de Bureaus voor Belgische en Duitse Zaken wenst te beëindigen als onderdeel van de invulling van de taakstelling op het SZW-domein; overwegende dat grensarbeiders te maken hebben met een aantal gecompliceerde sociale zekerheidssystemen zoals van het woonland van het werkland en vanwege de Europese verordening 883/2004; verzoekt de regering in de komende tijd te onderzoeken of e-dienstverlening in deze complexe situaties kan worden ingevoerd en wanneer dit slaagt te komen tot een stapsgewijze afbouw van de huidige activiteiten van de grensbureaus; verzoekt de regering tevens te onderzoeken of en in hoeverre provincies en Euregio's bereid zijn deze bureaus mede te financieren waarbij de omvang van deze bijdragen het tempo van de afbouw kan vertragen; verzoekt de regering voorts na te gaan welke werkzaamheden van de bureaus tegen kostprijs kunnen worden uitgevoerd; verzoekt de regering ten slotte een definitief besluit over opheffing van de bureaus niet eerder te nemen dan in het kader van de begroting voor 2014 en gaat over tot de orde van de dag. Deze nader gewijzigde motie is ondertekend door de leden Van den Besselaar Ortega-Martijn Huizing en Vermeij. Naar mij blijkt wordt de indiening ervan voldoende ondersteund. Zij krijgt nr. 101 (32500-XV). Ik stel vast dat wij hier nu over kunnen stemmen.In stemming komt de nader gewijzigde motie-Van den Besselaar c.s. (32500-XV nr. 101). De voorzitter: Ik constateer dat deze nader gewijzigde motie met algemene stemmen is aangenomen.