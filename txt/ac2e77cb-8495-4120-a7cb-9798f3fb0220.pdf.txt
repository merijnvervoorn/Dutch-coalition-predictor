14 Stemmingen moties Externe veiligheid Aan de orde zijn de stemmingen over moties ingediend bij het VAO Externe veiligheid te weten: - de motie-Laçin/Kröger over onderzoek naar asbest uitbreiden naar alle overheidsgebouwen (28089 nr. 138); - de motie-Wassenberg c.s. over zelf de regie nemen bij ernstige uitstoot van giftige stoffen (28089 nr. 140); - de motie-Kröger c.s. over de gezondheidsgevolgen van emissies van giftige stoffen in kaart brengen (28089 nr. 141); - de motie-Kröger c.s. over ondersteunen van de provincie bij het toezicht op Tata (28089 nr. 142); - de motie-Kröger c.s. over handhaving op basis van meetgegevens door lokale overheden (28089 nr. 143); - de motie-Van Aalst over niet in het geding zijn van de volksgezondheid bij emissies van de Nederlandse industrie (28089 nr. 144). (Zie vergadering van 19 juni 2019.) De voorzitter: Op verzoek van mevrouw Kröger stel ik voor haar motie (28089 nr. 143) aan te houden. Daartoe wordt besloten. De voorzitter: De motie-Kröger c.s. (28089 nr. 141) is in die zin gewijzigd dat zij thans luidt: Motie De Kamer gehoord de beraadslaging overwegende dat uit het voorlopige RIVM-onderzoek blijkt dat de verschillende ZZS-stoffen in de grafietregens schadelijke gevolgen voor de gezondheid van kinderen kunnen hebben; overwegende dat naast de grafietregens er ook diverse andere emissies van ZZS-stoffen door installaties op het Tataterrein plaats vinden; constaterende dat de provincie Noord-Holland heeft aangekondigd de verschillende vergunningen door te lichten; verzoekt de regering er bij de provincie op aan te dringen dat bij het onderzoek naar de verschillende vergunningen van het Tata Steelcomplex ook de gezondheidsgevolgen van emissies van ZZS-stoffen in kaart gebracht worden en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 145 was nr. 141 (28089). Ik stel vast dat wij hier nu over kunnen stemmen. In stemming komt de motie-Laçin/Kröger (28089 nr. 138). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wassenberg c.s. (28089 nr. 140). De voorzitter: Ik constateer dat de leden van de fracties van de SP de PvdA GroenLinks de PvdD DENK en FvD voor deze motie hebben gestemd en de leden van de overige fracties ertegen zodat zij is verworpen. Meneer Markuszower? De heer Markuszower (PVV): Excuus voorzitter. Wij willen worden geacht vóór de motie op stuk nr. 138 (28089) te hebben gestemd. De voorzitter: Dan komt deze opmerking in de Handelingen. In stemming komt de gewijzigde motie-Kröger c.s. (28089 nr. 145 was nr. 141). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Kröger c.s. (28089 nr. 142). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Aalst (28089 nr. 144). De voorzitter: Ik constateer dat de leden van de fracties van 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen.