7 Regeling van werkzaamheden De voorzitter: Ik stel voor toe te voegen aan de agenda van de Kamer: - het tweeminutendebat Wijziging Besluit kinderopvangtoeslag (31322 nr. 445) met als eerste spreker het lid Maatoug van GroenLinks. Ik stel voor dinsdag 7 juni aanstaande ook te stemmen over: - de ingediende motie bij het notaoverleg over de reactie van de Venetië-Commissie van de Raad van Europa over een adviesaanvraag inzake rechtsbescherming van burgers in Nederland; - een brief van de commissie voor de Inlichtingen- en Veiligheidsdiensten over een voorstel voor benoeming van een lid (36044 nr. 2); - een brief van de vaste commissie voor Europese Zaken (36121 nr. 1). Overeenkomstig de voorstellen van de voorzitter wordt besloten. De voorzitter: Dan schors ik de vergadering voor een enkel moment en dan gaan we zo verder met een extra regeling van werkzaamheden. De vergadering wordt enkele ogenblikken geschorst. De voorzitter: Ik geef als eerste het woord aan de heer Hammelburg van D66. De heer Hammelburg (D66): Dank u wel voorzitter. In naam van … — ik weet even niet welke partijen in het verzoek staan — willen we een extra tweeminutendebat nog deze week te houden naar aanleiding van het commissiedebat RBZ Handel van gisteren. De reden is dat de RBZ er snel aankomt en dit de laatste kans is om nog met de minister van gedachten te wisselen. De voorzitter: Dank u wel. Het is ook namens de ChristenUnie. Ik kijk even of er bezwaar tegen is. Mevrouw Agema. Mevrouw Agema (PVV): Geen bezwaar. Wel van harte gefeliciteerd met uw verjaardag. De voorzitter: Nou kijk eens aan.Mevrouw Agema (PVV): Ik vroeg me even af of er morgen dan ook gestemd gaat worden. De voorzitter: Dan wordt er morgen volgens mij ook gestemd. Ja. Dank mevrouw Agema. Ik zie dat er geen bezwaar tegen is. Dan gaan we dat voor morgen inplannen. Ik dank u zeer. Ik schors de vergadering voor een enkel moment en dan gaan we zo over tot de behandeling van de Wet digitale overheid. De vergadering wordt enkele ogenblikken geschorst.