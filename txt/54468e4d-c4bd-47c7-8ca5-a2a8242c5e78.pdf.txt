11 Stemmingen Aanpassing fiscale eenheid Aan de orde zijn de stemmingen in verband met het wetsvoorstel Wijziging van de Wet op de vennootschapsbelasting 1969 en enige andere wetten in verband met enkele aanpassingen inzake de fiscale eenheid (Wet aanpassing fiscale eenheid) (34323). (Zie vergadering van 15 september 2016.) De heer Omtzigt (CDA): Zojuist is mijn motie aangenomen over de kustwacht in het Caribisch gedeelte van Nederland. Dit zou kunnen betekenen dat de regering een nota van wijziging moet indienen over de begroting heen. Ik zou graag voor de Algemene Financiële Beschouwingen van het kabinet horen hoe het deze motie gaat uitvoeren. De voorzitter: U bedoelt de motie-Omtzigt c.s. op 34300-X nr. 128? Ik zal het stenogram van dit gedeelte van de vergadering doorgeleiden naar het kabinet In stemming komt het amendement-Merkies (stuk nr. 13) tot het invoegen van een artikel IIIa. De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de Groep Kuzu/Öztürk Houwers de ChristenUnie en de PVV voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdA GroenLinks D66 Van Vliet 50PLUS Klein de Groep Kuzu/Öztürk Houwers de VVD de SGP de ChristenUnie en het CDA voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.