18 Prijsonderhandelingen Trodelvy Aan de orde is het tweeminutendebat Prijsonderhandelingen Trodelvy (29477 nr. 834). De voorzitter: Ik stel voor dat we gelijk doorgaan met het volgende debat. Dat betreft het tweeminutendebat Prijsonderhandelingen Trodelvy waar zich drie leden met spreektijd voor hebben aangemeld. Ik geef het woord aan de eerste spreker mevrouw Agema die wederom zal spreken namens de PVV. Gaat uw gang. Mevrouw Agema (PVV): Dank u wel voorzitter. 139 vrouwen met borstkanker zouden gemiddeld vijf maanden langer kunnen leven als zij het middel Trodelvy zouden krijgen. Dat is dan ook mijn bedoeling met de volgende motie. Motie De Kamer gehoord de beraadslaging constaterende dat het geneesmiddel Trodelvy een positief advies heeft gekregen van het Europese Geneesmiddelen Agentschap voor de behandeling van een kleine selecte groep borstkankerpatiënten; verzoekt de regering te bewerkstelligen dat het met gemiddeld vijf maanden levensverlengende geneesmiddel Trodelvy per omgaande beschikbaar komt en gaat over tot de orde van de dag. De voorzitter: Deze motie is voorgesteld door het lid Agema. Zij krijgt nr. 842 (29477). Motie De Kamer gehoord de beraadslaging constaterende dat nieuwe geneesmiddelen in andere landen sneller toegankelijk zijn voor patiënten omdat prijsonderhandelingen achteraf plaatsvinden; verzoekt de regering te bewerkstelligen dat geneesmiddelen na een positief advies door de EMA direct beschikbaar worden gesteld aan patiënten en pas daarna te onderhandelen over de prijs en gaat over tot de orde van de dag.De voorzitter: Deze motie is voorgesteld door het lid Agema. Zij krijgt nr. 843 (29477). Hartelijk dank. De volgende spreker is mevrouw Paulusma die zal spreken namens D66. Mevrouw Paulusma (D66): Dank voorzitter. Omdat dit een debat is naar aanleiding van een schriftelijk overleg heb ik geen motie maar ik heb nog wel twee vragen. Want de prijzen van dure geneesmiddelen zijn tussen 2016 en 2022 met 50% gestegen. Hierdoor wordt andere essentiële zorg voor patiënten steeds meer verdrongen. Farmaceutische bedrijven zijn onvoldoende transparant over de prijs én over de prijsopbouw van een nieuw geneesmiddel. Daar is de patiënt de dupe van. Voorzitter. Het is in deze kabinetsperiode al drie keer voorgekomen dat er een negatief advies wordt gegeven voor het verzekeren van een nieuw geneesmiddel een negatief advies omdat de prijs gesteld door de farmaceut geen maatschappelijk aanvaardbare prijs is. De enige manier om uit de fuik van onwelwillende farmaceutische bedrijven te komen is door op Europees niveau samen te werken. Daarom vraag ik de minister naar zijn Europese inzet en om met zijn Europese collega's afspraken te maken om de nationaal uitonderhandelde prijzen transparant te maken binnen alle Europese lidstaten. Graag een reactie. Mevrouw Agema (PVV): Deze voorstelling van feiten is niet helemaal correct want dit middel Trodelvy wordt in andere landen wél gegeven. Het probleempunt is dus dat er een positief advies ligt van de EMA en dat zo'n middel vervolgens in Nederland eerst in de sluis gaat. Daarom overlijden nu 139 borstkankerpatiënten dus zonder dat ze het middel krijgen. Mijn vraag aan D66 is: waarom lossen we dit probleem niet op door net als in alle andere landen — Frankrijk Duitsland en België — eerst het middel te vergoeden en daarna te onderhandelen over de prijs? Mevrouw Paulusma (D66): Mevrouw Agema en ik vliegen dit vanuit een andere route aan. Daar hebben we al eerder debatten over gevoerd. Ik wil mij niet laten gijzelen door maatschappelijke onaanvaardbare prijzen door farmaceuten en ook niet door eerst het product maar toe te kennen en later te onderhandelen. Ik wil dat er een Europees pact gesloten wordt zodat wij maatschappelijk aanvaardbare prijzen betalen met al het geld uit de samenleving om mensen op het juiste moment te helpen maar niet in de volgorde zoals dat nu plaatsvindt. Mevrouw Agema (PVV): Mevrouw Paulusma zegt dat ze zich niet wil laten gijzelen. De consequentie daarvan is dat 139 borstkankerpatiënten niet de kans krijgen op vijf maanden levensverlenging. Die krijgen ze in andere landen wel! Dus wat is dit nou voor een keuze van D66?Mevrouw Paulusma (D66): Ik vind het altijd heel ingewikkeld dat mevrouw Agema daar allerlei patiënten bij haalt want er is ook een andere kant van het verhaal. Daar heeft mevrouw Agema heel weinig oog voor. Als we deze maatschappelijk onaanvaardbare prijzen voor medicijnen betalen kunnen we andere zorg voor andere mensen niet betalen. De voorzitter: Echt afrondend. Mevrouw Agema (PVV): Ja D66 niet maar D66 geeft dan ook 28 miljard euro uit aan klimaat 30 miljard euro aan stikstof en 11 miljard euro aan de Europese Unie. Ja dan raakt het geld een keertje op en overlijden deze patiënten inderdaad vijf maanden eerder terwijl ze nog langer bij hun gezinnen hadden kunnen zijn. Mevrouw Paulusma (D66): Ik proef geen vraag. Ik merk wel dat mevrouw Agema het woord "migratie" vergeten is in deze opsomming. Ik kies voor een andere strategie omdat daarmee meer patiënten geholpen worden dan wanneer we ons laten gijzelen door farmaceuten met maatschappelijk onaanvaardbare prijzen. De voorzitter: Dank voor uw inbreng. Mevrouw Tielen voert het woord namens de Volkspartij voor Vrijheid en Democratie. Gaat uw gang. Mevrouw Tielen (VVD): Ik heb één motie. Motie De Kamer gehoord de beraadslaging constaterende dat farmaceutische bedrijven innovatieve geneesmiddelen op de wereldmarkt beschikbaar maken; overwegende dat deze medicijnen patiënten kunnen genezen of hun kwaliteit van leven verbeteren; constaterende dat de overheid zowel onderhandelaar als marktmeester is in deze markt; overwegende dat sommige van deze medicijnen exorbitante prijzen hebben die niet altijd in relatie staan tot de effecten op kwaliteit van leven of overleving en dat de overheid soms te weinig macht heeft om de medicijnen snel en betaalbaar beschikbaar te krijgen voor mensen die deze nodig hebben; verzoekt de regering op een rijtje te zetten op welke wijze Europese samenwerking kan bijdragen aan een steviger inkooppositie jegens farmaceutische bedrijven en daarmeebetere prijs-kwaliteitverhoudingen en betere beschikbaarheid voor dure medicijnen te bereiken en gaat over tot de orde van de dag. De voorzitter: Deze motie is voorgesteld door de leden Tielen en Van den Berg. Zij krijgt nr. 844 (29477). Hartelijk dank voor uw inbreng. Dit was de termijn van de Kamer. Ik kijk even naar de minister. We schorsen heel kort twee minuten en krijgen dan een oordeel over de drie ingediende moties. De vergadering wordt enkele ogenblikken geschorst. De voorzitter: Aan de orde is de voortzetting van het tweeminutendebat … Een punt van orde mevrouw Van den Berg? Mevrouw Van den Berg (CDA): We hebben nog geen moties. De voorzitter: O jullie hebben nog geen moties. De bodes komen eraan. Minister Kuipers: Ik denk: de twee minuten zijn voorbij; ik moet hier weer … De voorzitter: Ja dat is heel goed. Dat geeft mij tijd om te zeggen dat we de voortzetting gaan doen van het tweeminutendebat Prijsonderhandelingen Trodelvy. Ik zie dat alle Kamerleden nu een setje hebben dus ik geef de minister het woord. Minister Kuipers: Dank u wel voorzitter. Allereerst de vraag van mevrouw Paulusma over afspraken maken om uitonderhandelde prijzen transparant te maken binnen alle Europese lidstaten. Dat wil ik van harte doen. Het is belangrijk dat we af komen van de vertrouwelijkheid van de uitonderhandelde prijs. Hoe een prijs is opgebouwd is minder interessant omdat we daar uiteindelijk niet veel mee doen maar het is ook erg lastig om die transparantie te krijgen. Voorzitter. Dan kom ik bij de moties. De motie op stuk nr. 842 ontraad ik. Ik verwijs naar het schriftelijk overleg. De motie op stuk nr. 843: ontraden. Ik verwijs naar het schriftelijk overleg en eerdere debatten. De motie op stuk nr. 844 geef ik oordeel Kamer. Ik maak mij sterk voor meer samenwerking rond geneesmiddelen en geneesmiddelenprijzen in Europa en ook voor een gezamenlijke prijsonderhandeling. Ik zet de nadere mogelijkheden graag op een rij.De voorzitter: Hartelijk dank. Daarmee is ook dit tweeminutendebat behandeld. De beraadslaging wordt gesloten. De voorzitter: We gaan morgen 6 juli stemmen over de drie moties.