19 Stemmingen moties Wooninitiatieven voor kinderen met een beperking Aan de orde zijn de stemmingen over moties ingediend bij het debat over het rapport van het SCP over wooninitiatieven opgezet door ouders voor hun kinderen met een beperking te weten: - de motie-Bergkamp c.s. over het afgeven van toekenningsbesluiten voor langere duur (24170 nr. 181); - de motie-Bergkamp/Hermans over de wet- en regelgeving op ouderinitiatieven (24170 nr. 183); - de motie-Hijink over het stimuleren van ouderinitiatieven in zorg in natura (24170 nr. 184); - de motie-Hijink/Slootweg over verspreiding van goed functionerende ouderinitiatieven (24170 nr. 185); - de motie-Ellemeet/Bergkamp over het verminderen van de administratieve lasten (24170 nr. 186); - de motie-Agema over het afschaffen van alle regels die de afgelopen tien jaar erbij zijn gekomen (24170 nr. 187). (Zie vergadering van 13 december 2018.) De voorzitter: De motie-Bergkamp c.s. (24170 nr. 181) is in die zin gewijzigd dat zij thans luidt: Motie De Kamer gehoord de beraadslaging constaterende dat uit het SCP-rapport Net als thuis blijkt dat korte toekenningsbesluiten vanuit de Wmo 2015 een van de onzekerheden is waarmee ouderinitiatieven geconfronteerd worden; overwegende dat dergelijke korte toekenningsbesluiten leiden tot regelmatige herindicatietrajecten hetgeen kostbaar is voor een gemeente en door cliÃ«nten als zeer belastend wordt ervaren; verzoekt de regering om in gesprek te gaan met KansPlus Naar-Keuze Per Saldo ouderinitiatieven en de VNG met als concreet doel dat toekenningsbesluiten voor het Wmopgb voor een langere duur afgegeven worden en de Kamer hierover te informeren in het tweede kwartaal van 2019 en gaat over tot de orde van de dag. Zij krijgt nr. 188 was nr. 181 (24170). De voorzitter: De motie-Ellemeet/Bergkamp (24170 nr. 186) is in die zin gewijzigd dat zij thans luidt:Motie De Kamer gehoord de beraadslaging constaterende dat ouderinitiatieven inspelen op de behoefte van mensen met een beperking om samen te wonen en om hierbij zo veel mogelijk eigen regie te hebben over zorg en wonen; constaterende dat het pgb voor veel ouders voorziet in de gewenste financieringsvorm; overwegende dat de budgetten van bewoners worden samengevoegd om daarmee de zorg te betalen maar bij het zorgkantoor en de Sociale Verzekeringsbank de inkoop van zorg wel door budgethouders individueel wordt afgehandeld en dit tot extra administratie leidt; verzoekt de regering om conform de aanbevelingen van het SCP om te onderzoeken of de administratieve lasten voor pgb voor deze woonvormen verminderd kunnen worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 189 was nr. 186 (24170). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Bergkamp c.s. (24170 nr. 188 was nr. 181). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Bergkamp/Hermans (24170 nr. 183). De voorzitter: Ik constateer dat deze motie met algemene stemmen is aangenomen. In stemming komt de motie-Hijink (24170 nr. 184). De voorzitter: Ik constateer dat de leden van de fracties van de SP de PvdA de PvdD DENK 50PLUS de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Hijink/Slootweg (24170 nr. 185).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP het CDA en de PVV voor deze motie hebben gestemd en de leden van de overige fracties ertegen zodat zij is aangenomen. De heer Hijink. De heer Hijink (SP): Ja voorzitter nu deze motie is aangenomen zou ik graag een brief van de minister willen over hoe hij deze gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de gewijzigde motie-Ellemeet/Bergkamp (24170 nr. 189 was nr. 186). De voorzitter: Ik constateer dat de leden van de fracties van de PvdA GroenLinks DENK 50PLUS D66 de SGP het CDA de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Agema (24170 nr. 187). De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen.