10 Stemmingen pensioenwetgeving Aan de orde zijn de stemmingen in verband met het wetsvoorstel Wijziging Wet verplichte deelneming in een bedrijfstakpensioenfonds 2000 en de Wet verplichte beroepspensioenregeling in verband met wijziging van de markt- en overheidbepalingen (32477) en over: - de motie-Vermeij/Koolmees over een evaluatie van de markt- en overheidbepalingen (32477 nr. 10). (Zie vergadering van 28 maart 2012.) De voorzitter: Aangezien de motie-Vermeij/Koolmees (32477 nr. 10) is ingetrokken maakt zij geen onderwerp van behandeling meer uit. In stemming komt het tweede nader gewijzigde amendement-Omtzigt c.s. (stuk nrs. 15 I tot en met VII). De voorzitter: Ik constateer dat de fracties van de SP de PvdD de PvdA de SGP de ChristenUnie het CDA de PVV en het lid Brinkman voor dit tweede nader gewijzigde amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit tweede nader gewijzigde amendement de overige op stuk nr. 15 voorkomende tweede nader gewijzigde amendementen als aangenomen kunnen worden beschouwd. In stemming komt het wetsvoorstel zoals op onderdelen gewijzigd door de aanneming van de tweede nader gewijzigde amendementen-Omtzigt c.s. (stuk nrs. 15 I tot en met VII). De voorzitter: Ik constateer dat dit wetsvoorstel met algemene stemmen is aangenomen.