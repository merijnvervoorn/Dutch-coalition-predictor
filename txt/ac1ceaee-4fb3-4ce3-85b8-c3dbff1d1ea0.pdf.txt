9 Stemmingen moties Mensenhandel en prostitutie Aan de orde zijn de stemmingen over moties ingediend bij het tweeminutendebat Mensenhandel en prostitutie te weten: - de motie-Bikker/Kuiken over uiterlijk dit najaar lokprofielen en de webcrawler inzetten (28638 nr. 191); - de motie-Wiersma c.s. over verplichte leeftijdsidentificatie en meldplicht voor online seksplatforms (28638 nr. 192); - de motie-Wiersma over een wettelijke grondslag voor het verwerken van persoonsgegevens van sekswerkers (28638 nr. 193); - de motie-Van Nispen/Simons over de sociale en juridische positie van sekswerkers verbeteren (28638 nr. 194); - de motie-Bisschop/Bikker over in het prostitutiebeleid prioriteit geven aan uitstapprogramma's (28638 nr. 195); - de motie-Bisschop over het uit de lucht halen van onlineplatforms waar grootschalige prostitutienetwerken worden opgerold (28638 nr. 196); - de motie-Kuik/Bikker over het verbeteren van de registratie van gevallen van seksueel geweld tegen kinderen en van mensenhandel (28638 nr. 197); - de motie-Simons over sekswerk decriminaliseren en onderbrengen bij het ministerie van SZW (28638 nr. 198). (Zie vergadering van 22 juni 2021.) De voorzitter: De motie-Wiersma c.s. (28638 nr. 192) is in die zin gewijzigd dat zij thans luidt: Motie De Kamer gehoord de beraadslaging constaterende dat de Nationaal Rapporteur Mensenhandel en Seksueel Geweld tegen Kinderen in zijn slachtoffermonitor aanbeveelt om prioriteit te geven aan de integrale aanpak van binnenlandse seksuele uitbuiting en vraagt om focus op het jonge slachtoffer; constaterende dat er jaarlijks naar schatting 1.300 minderjarige Nederlandse slachtoffers van seksuele uitbuiting zijn maar er gemiddeld nog geen tien veroordelingen van klanten per jaar zijn; overwegende dat seksuele uitbuiting van minderjarige jongeren steeds vaker online ontstaat en/of plaatsvindt waarbij organisaties als Terre des Hommes en INTERPOL wijzen op de groei en populariteit van onlineplatforms als Kinky.com OnlyFans en sexjobs.nl; constaterende dat het primair de eigen verantwoordelijkheid is van deze platforms om toe te zien op misstanden en deze te voorkomen maar diverse onderzoeken laten zien datondanks de verwijderingsplicht in toenemende mate minderjarige kinderen actief zijn op deze platforms; verzoekt de regering om op korte termijn uit te werken hoe — naast de reeds bestaande verwijderingsplicht — leeftijdsidentificatie door en een meldplicht van (kinder)misbruik bij de politie voor deze platforms kan worden verplicht; verzoekt de regering tevens maatregelen in kaart te brengen en te treffen om advertentieplatforms te verplichten seksuele uitbuiting van kinderen via advertenties op alle mogelijke manieren op hun platform tegen te gaan; verzoekt de regering op beide punten dit najaar over de voortgang te rapporteren en gaat over tot de orde van de dag. Zij krijgt nr. 199 was nr. 192 (28638). Ik stel vast dat wij hier nu over kunnen stemmen. De voorzitter: Op verzoek van mevrouw Simons stel ik voor haar motie (28638 nr. 198) aan te houden. Daartoe wordt besloten. In stemming komt de motie-Bikker/Kuiken (28638 nr. 191). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de VVD de SGP het CDA JA21 BBB de PVV FVD en Groep Van Haga voor deze motie hebben gestemd en de leden van de fractie van D66 ertegen zodat zij is aangenomen. In stemming komt de gewijzigde motie-Wiersma c.s. (28638 nr. 199 was nr. 192). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga voor deze gewijzigde motie hebben gestemd en de fractie van BIJ1 ertegen zodat zij is aangenomen. In stemming komt de motie-Wiersma (28638 nr. 193). De voorzitter: Ik constateer dat de leden van de fracties van GroenLinks Volt DENK de PvdA de PvdD Fractie Den Haan de ChristenUnie de VVD de SGP het CDA JA21 BBB en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Nispen/Simons (28638 nr. 194).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD het CDA BBB de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bisschop/Bikker (28638 nr. 195). De voorzitter: Ik constateer dat de leden van de fracties van de SP GroenLinks Volt DENK de PvdD Fractie Den Haan de ChristenUnie de SGP het CDA JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bisschop (28638 nr. 196). De voorzitter: Ik constateer dat de leden van de fracties van GroenLinks Volt DENK de PvdD de ChristenUnie de SGP BBB de PVV en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kuik/Bikker (28638 nr. 197). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB FVD en Groep Van Haga voor deze motie hebben gestemd en de leden van de fractie van de PVV ertegen zodat zij is aangenomen.