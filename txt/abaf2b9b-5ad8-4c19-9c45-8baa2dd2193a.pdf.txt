6 Regeling van werkzaamheden De voorzitter: Aan de orde dames en heren waarde collega's is een korte regeling van werkzaamheden. Ik dacht dat alle woordvoerders hier zouden verschijnen en dat er van alles zou worden aangevraagd. Paniek! Politieke verwikkelingen! Maar welnee ik moet twee zinnen voorlezen. Dat is de hele regeling van werkzaamheden. Hier komt-ie. Ik stel voor dinsdag 25 mei ook te stemmen over een brief van de commissie voor de Rijksuitgaven (31865 nr. 187) en over de aangehouden motie-Kwint (25295 nr. 1193). Ik stel voor toe te voegen aan de agenda van de Kamer: - het wetsvoorstel Wijziging van de begrotingsstaat van het Ministerie van Landbouw Natuur en Voedselkwaliteit (XIV) voor het jaar 2021 (Incidentele suppletoire begroting inzake noodpakket banen en economie) (35730). Ik stel voor toe te voegen aan de agenda: - het tweeminutendebat Openbaar vervoer en taxi met als eerste spreker het lid Van Baarle van DENK. Overeenkomstig de voorstellen van de voorzitter wordt besloten. De voorzitter: Ja zo doen we dat! Er zitten twee maidenspeechers met grote ogen te kijken zo van: wat gebeurt hier allemaal; waar ben ik in terechtgekomen? Het zou mooi zijn als de staatssecretaris zou verschijnen want dan kunnen wij in een vloeiende beweging door. De vergadering wordt enkele ogenblikken geschorst.