10 Stemmingen moties Wet gelijke kans op doorstroom naar havo en vwo Aan de orde zijn de stemmingen over moties ingediend bij het debat de Wet gelijke kans op doorstroom naar havo en vwo te weten: - de motie-Kuik/Rog over de mogelijkheid om in de zomervakantie een doorstroomprogramma te volgen (35195 nr. 14); - de motie-Kuik/Rog over geen wettelijke doorstroomvoorwaarde voor de overstap van havo naar vwo (35195 nr. 15); - de motie-Van Meenen over vóór activeren van de AMvB eerst het algemene doorstroomrecht evalueren (35195 nr. 16); - de motie-Rudmer Heerema over een overgangsregeling voor een groep leerlingen (35195 nr. 17). (Zie wetgevingsoverleg van 17 februari 2020.) De voorzitter: Aangezien de motie-Rudmer Heerema (35195 nr. 17) is ingetrokken maakt zij geen onderwerp van behandeling meer uit. De voorzitter: De motie-Kuik/Rog (35195 nr. 14) is in die zin gewijzigd dat zij thans luidt: Motie De Kamer gehoord de beraadslaging overwegende dat het in het kader van het vergroten van kansen voor leerlingen belangrijk is dat leerlingen die na het officiële keuzemoment voor een extra vak alsnog willen doorstromen van vmbo naar havo of van havo naar vwo ook ondersteund worden in de overstap van de ene schoolsoort naar de andere; tevens overwegende dat voor deze groep leerlingen een doorstroomprogramma om hen bij te spijkeren in een extra vak bijvoorbeeld in de zomervakantie of een andere periode de kans op doorstroom vergroot; verzoekt de regering bij scholen onder de aandacht te brengen dat er voor deze groep leerlingen altijd de mogelijkheid kan worden geboden tot het aanbieden van een doorstroomprogramma waarbij scholen dat niet allemaal afzonderlijk hoeven aan te bieden maar het ook in gezamenlijkheid kunnen regelen en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 21 was nr. 14 (35195). Ik stel vast dat wij hier nu over kunnen stemmen. In stemming komt de gewijzigde motie-Kuik/Rog (35195 nr. 21 was nr. 14). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de fractie van de SGP ertegen zodat zij is aangenomen. In stemming komt de motie-Kuik/Rog (35195 nr. 15). De voorzitter: Ik constateer dat de leden van de fracties van de SP DENK Van Kooten-Arissen D66 het CDA de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Meenen (35195 nr. 16). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS en D66 voor deze motie hebben gestemd en de leden van de overige fracties ertegen zodat zij is verworpen.