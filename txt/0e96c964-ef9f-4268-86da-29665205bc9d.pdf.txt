29 Stemmingen moties Beperken wettelijke gemeenschap van goederen Aan de orde zijn de stemmingen over moties ingediend bij de behandeling van het Voorstel van wet van de leden Swinkels Recourt en Van Oosten tot wijziging van Boek 1 van het Burgerlijk Wetboek en de Faillissementswet teneinde de omvang van de wettelijke gemeenschap van goederen te beperken te weten: - de motie-Van Nispen c.s. over voorstellen inzake koude uitsluiting (33987 nr. 20); - de motie-Van Nispen over een billijkheidscorrectie door de rechter bij ongehuwd samenwonenden (33987 nr. 21); - de motie-Van Nispen over aanpassing van de artikelen 63 en 22 van de Faillissementswet (33987 nr. 22); - de gewijzigde motie-Bergkamp/Yücel over een geïntegreerde aanpak voor neutrale leefvormvoorlichting (33987 nr. 24 was nr. 23). (Zie vergadering van 14 april 2016.) De voorzitter: De motie-Van Nispen (33987 nr. 21) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 27 was nr. 21 (33987). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat reeds in 2008 tijdens het debat over het huwelijksvermogensrecht gesproken is over het introduceren van een billijkheidscorrectie door de rechter bij ongehuwd samenwonenden die hebben samengeleefd als waren zij gehuwd; constaterende dat vervolgens op verzoek van de Kamer onderzoek is verricht waaruit blijkt dat steeds meer landen de noodzaak voelen ongehuwde samenwoners enige vorm van bescherming te bieden tegen vermogensrechtelijke problemen en dat er redenen zijn om hiertoe in de wet voorzieningen op te nemen; verzoekt de regering hiertoe voorstellen te doen daarbij uitdrukkelijk rekening houdend met enerzijds het respect voor de autonomie van partijen en anderzijds het zonder bescherming laten van de zwakkere partij en gaat over tot de orde van de dag.In stemming komt de motie-Van Nispen c.s. (33987 nr. 20). De voorzitter: Ik constateer dat de aanwezige leden van de fracties van de SP de PvdD de Groep Kuzu/Öztürk Klein de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Nispen (33987 nr. 27 was nr. 21). De voorzitter: Ik constateer dat de aanwezige leden van de fracties van de SP de PvdD de Groep Kuzu/Öztürk en Klein voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Nispen (33987 nr. 22). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet de Groep Kuzu/Öztürk Klein de VVD de SGP de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Bergkamp/Yücel (33987 nr. 24 was nr. 23). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers Klein en de VVD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.