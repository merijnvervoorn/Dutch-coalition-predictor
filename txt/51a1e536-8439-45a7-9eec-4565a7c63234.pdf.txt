6 Regeling van werkzaamheden De voorzitter: Dan is nu aan de orde de regeling van werkzaamheden. U bent nog niet aan de beurt meneer Laçin. Op verzoek van de aanvragers stel ik voor van de agenda af te voeren: - het debat over dodelijke ongelukken in de bouw; - het dertigledendebat over de verplaatsing van de Amerikaanse ambassade naar Jeruzalem; - het dertigledendebat over het bericht dat Volkswagen dieseltesten op mensen heeft uitgevoerd; - het dertigledendebat over de staat van onderhoud van wegen en bruggen; - het dertigledendebat over de opkomst van digitale werkplatforms. Ik stel voor de volgende wetsvoorstellen toe te voegen aan de agenda van de Tweede Kamer: - Wijziging van de Pensioenwet de Wet verplichte beroepspensioenregeling en de Wet op het financieel toezicht in verband met de implementatie van Richtlijn 2016/2341/EU van het Europees Parlement en de Raad van 14 december 2016 betreffende de werkzaamheden van en het toezicht op instellingen voor bedrijfspensioenvoorziening (IBPV's) (PbEU 2016 L 354) (Kamerstuk 34934); - Aanpassing van wetten ter uitvoering van Verordening (EU) 2016/679 van het Europees Parlement en de Raad van 27 april 2016 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens en tot intrekking van Richtlijn 95/46/EG (algemene verordening gegevensbescherming) (PbEU 2016 L 119) en de Uitvoeringswet Algemene verordening gegevensbescherming (Aanpassingswet Algemene verordening gegevensbescherming) (Kamerstuk 34939); - Wijziging van de Auteurswet de Wet op de naburige rechten en de Databankenwet ter implementatie van Richtlijn (EU) 2017/1564 van het Europees Parlement en de Raad van 13 september 2017 inzake bepaalde toegestane vormen van gebruik van bepaalde werken en ander materiaal die door het auteursrecht en naburige rechten beschermd zijn ten behoeve van personen die blind zijn visueel gehandicapt of anderszins een leeshandicap hebben en tot wijziging van Richtlijn 2001/29/EG betreffende de harmonisatie van bepaalde aspecten van het auteursrecht en de naburige rechten in de informatiemaatschappij (PbEU L242/6) alsmede ter uitvoering van Verordening (EU) 2017/1563 van het Europees Parlement en de Raad van 13 september 2017 inzake de grensoverschrijdende uitwisseling tussen de Unie en derde landen van exemplaren in toegankelijke vorm van bepaalde werken en ander materiaal die door het auteursrecht en naburige rechten beschermd zijn ten behoeve van personen die blind zijn visueel gehandicapt of anderszins een leeshandicap hebben (PbEU L242/1) (Wet ter implementatie leesgehandicaptenrichtlijn en ter uitvoering leesgehandicaptenverordening) (Kamerstuk 34912);- Uitvoering van de Verordening (EU) nr. 2016/1103 van de Raad van 24 juni 2016 tot uitvoering van de nauwere samenwerking op het gebied van de bevoegdheid het toepasselijke recht en de erkenning en tenuitvoerlegging van beslissingen op het gebied van huwelijksvermogensstelsels (PbEU 2016 L 183) en de Verordening (EU) nr. 2016/1104 van de Raad van 24 juni 2016 tot uitvoering van de nauwere samenwerking op het gebied van de bevoegdheid het toepasselijke recht en de erkenning en tenuitvoerlegging van beslissingen op het gebied van de vermogensrechtelijke gevolgen van geregistreerde partnerschappen (PbEU 2016 L 183) (Uitvoeringswet Verordening huwelijksvermogensstelsels en Verordening vermogensrechtelijke gevolgen geregistreerde partnerschappen) (Kamerstuk 34795); - Wijziging van de Wet administratiefrechtelijke handhaving verkeersvoorschriften en de Wet justitiële en strafvorderlijke gegevens in verband met het verstrekken van gegevens over personen met diplomatieke immuniteit die verkeersovertredingen hebben begaan (Kamerstuk 34918); - Voorstel van wet van de leden Van Oosten Kuiken en Groothuizen tot wijziging van Boek 1 van het Burgerlijk Wetboek en van enige andere wetten in verband met de herziening van het stelsel van partneralimentatie (Wet herziening partneralimentatie) (Kamerstuk 34231). Ik stel voor dinsdag aanstaande ook te stemmen over de ingediende moties bij de wetgevingsoverleggen over jaarverslag en slotwet van het ministerie van Economische Zaken en Klimaat het ministerie van Infrastructuur en Waterstaat en het ministerie van Defensie voor het jaar 2017 en over een brief van de vaste commissie voor Europese Zaken (Kamerstuk 34973 nr. 1). Aangezien voor de volgende stukken de termijnen zijn verstreken stel ik voor deze stukken voor kennisgeving aan te nemen: 29214-78; 34717-26; 29383-299. Ook stel ik voor de volgende stukken van de stand van werkzaamheden af te voeren: 34785-73; 34775-IX-22; 21501-07-1484; 32013-149; 2150107-1448; 21501-07-1453; 21501-07-1457; 32140-35; 3214033; 32140-34; 2018Z05279; 29659-149; 2018Z10377; 32757148; 2018Z10289; 27625-425; 34775-XVI-130; 24515-431; 34775-IV-39; 24515-430; 24515-429; 24515-428; 24515-426; 33826-23; 24515-410; 24515-407; 24515-385; 2018Z10881; 2018Z10380; 30196-602; 2018Z10689; 2018Z10808; 32757147; 32847-382; 32623-220; 23432-469; 34775-V-82; 34775IIB-7; 32315-12; 22112-2577; 22112-2574; 29453-477; 34775XVII-61; 34775-XVII-57; 34775-V-74; 29325-93; 29325-92; 29325-89; 22112-2566; 2018Z10675; 31125-85; 31125-83; 21501-07-1524; 21501-07-1516; 21501-33-701; 23432-464; 33997-123; 2018Z11015; 2018Z11014; 2018Z10964; 31066398; 31066-395; 31066-397; 31935-49; 31066-399; 25087-191; 32847-406; 22112-2546; 29614-77; 33654-31; 2018Z00324; 32820-221; 34775-VIII-131; 34775-VIII-134; 27858-422; 2150130-434; 24170-174; 30952-306; 22054-296; 22054-291; 22054292; 22054-293; 2018Z09361; 2018Z10089; 2018Z09353; 32545-77; 32013-169; 2018Z09236; 2018Z09210; 33495-114; 24724-165; 33763-141; 28676-288; 21501-20-1338; 28684526; 28684-489; 28684-504; 28684-516; 28684-510; 28684511; 31305-243; 27923-309; 27923-299; 24515-433; 24515432; 34785-84; 34785-74; 34552-77; 2018Z10603; 34302-123;34302-125; 34552-7; 34552-11; 22112-2565; 21501-28-173; 2018Z11573; 34775-X-84; 34950-XVII-2; 34775-A-65; 34950J-2; 34950-A-2; 34950-XII-7; 34950-XII-2; 34950-X-2; 34950XVI-5; 34950-XVI-2; 34950-XV-6; 34950-VI-8; 34950-VI-2. Tevens deel ik mee dat de volgende aangehouden moties zijn vervallen: 30012-86; 27923-288; 29911-182; 30012-81; 34775-X-90; 31289-366; 21501-08-723; 33043-88; 29614-70; 26485-278. Ik stel voor toe te voegen aan de agenda: - het VAO Politie met als eerste spreker het lid Van Nispen namens de SP; - het VAO Preventie radicalisering met als eerste spreker het lid Becker namens de VVD; - het VAO Pensioenonderwerpen met als eerste spreker het lid Van Rooijen namens 50PLUS; - het VAO Sectorakkoorden hogescholen en universiteiten met als eerste spreker het lid Tielen namens de VVD; - het VSO Experimenten gesloten coffeeshopketen en het onderzoeksrapport Internationaal recht en cannabis II (Kamerstuk 24077 nr. 415) met als eerste spreker het lid Van Nispen namens de SP; - het VAO Aanpak huiselijk geweld en kindermishandeling met als eerste spreker het lid Van den Hul namens de PvdA. Overeenkomstig de voorstellen van de voorzitter wordt besloten. De voorzitter: En u bent eindelijk aan de beurt meneer Laçin namens de SP. En de heer Laçin vervangt mevrouw Beckerman. De heer Laçin (SP): Dank voorzitter. Gisteren heb ik tijdens het wetgevingsoverleg Infrastructuur en Waterstaat aandacht gevraagd voor radioactief afval en nucleaire veiligheid. Tijdens dat WGO kwam het bericht dat er vier mensen zijn aangehouden voor het vermoeden dat zij handelen in radioactief afval dat van een schip afkomstig is. Wij willen graag weten of dit een incident is hoe hierop gecontroleerd wordt en wat de staatssecretaris hieraan gaat doen. Dus ik wil hierover graag een debat met de staatssecretaris van IenW voorafgegaan door een brief. De heer Ziengs (VVD): Voorzitter een brief lijkt ons een enorm goed idee. Maar ik wil toch voorstellen aan de collega om dit dan in een AO dat wij dadelijk kunnen plannen af te handelen. Mevrouw Van Eijs (D66): Voorzitter. Goede vraag. Ik heb ze ook. Dus ik zou graag een brief krijgen maar ik zie nog geen aanleiding voor een debat op dit moment. Mevrouw Dik-Faber (ChristenUnie): Ook mijn fractie wil graag een brief. Geen steun voor het debat op dit moment.Mevrouw Van Brenk (50PLUS): Steun voor het debat en de brief. De heer Van Aalst (PVV): Geen steun voorzitter. De heer Gijs van Dijk (PvdA): Ik wil ook graag de antwoorden weten dus in ieder geval steun voor een brief maar nog geen debat. De voorzitter: Meneer Laçin u heeft geen steun voor het houden van een debat. Misschien goed voor u om te weten dat op de lijst van debatten een debat Nucleaire veiligheid staat van de heer Wassenberg en een dertigledendebat over de opslag en het produceren van radioactief afval. Misschien kunt u daar uw punt kwijt. De heer Laçin (SP): Goed. Dan zien we de brief komen. En dan betrekken we die bij een debat of een AO. De voorzitter: Ik stel voor het stenogram van dit deel van de vergadering door te geleiden naar het kabinet. De heer Gijs van Dijk. Het mag ook bij de interruptiemicrofoon meneer Van Dijk wat u wilt. Want dit zijn van die mededelingen waar ik soms blij van word. De heer Gijs van Dijk (PvdA): Daarom doe ik het ook voorzitter. Maar helemaal vrijwillig. De voorzitter: Nou ... De heer Gijs van Dijk (PvdA): Ik heb geen enkele druk gevoeld. Ik zie wel de Kameragenda en ik heb de heer Jasper van Dijk ook begin van deze week gehoord die zich daar grote zorgen over maakt. Willen wij slagvaardig zijn dan moeten we zuinig zijn met onze debatten. Daarom wil ik graag het debat over de relatie tussen de flexibilisering en de arbeidsinkomensquote afvoeren en betrekken bij het debat over de sociale staat van Nederland. Dat is mijn eerste verzoek. De voorzitter: De Van Dijken zijn goed bezig. De heer Gijs van Dijk (PvdA): Dat hoor ik graag. Het tweede verzoek is om het dertigledendebat over het pensioenakkoord af te voeren en te betrekken bij het debat over de flexibele AOW.De voorzitter: Daar zullen we zeker rekening mee houden. En heel veel dank meneer Gijs van Dijk. Dan ga ik nu naar de heer Snels namens GroenLinks. De heer Snels (GroenLinks): Voorzitter. Volgens mij is dit de eerste keer dat ik een debat aanvraag. Gisteren werd bekend dat Frankrijk en Duitsland een deal hebben gesloten over Europese harmonisatie van de winstbelasting. Dat is een dossier dat al jaren muurvast zit belangrijk voor de aanpak van belastingontwijking. Nederland staat op de rem. Ik wil graag een debat met de staatssecretaris van Financiën. Mevrouw Leijten (SP): Ik heb gisteren toen we het hadden over de ingelaste minitop over migratie gevraagd of wij een reactie konden krijgen op die Mesebergdeclaratie de deal tussen Frankrijk en Duitsland want het betreft dit punt maar ook een eurozonebudget ook defensie en ook migratie. Ik zie graag die reactie tegemoet. Dan kunnen we kijken of we een debat moeten voeren ofwel over het hele pakket ofwel over dit specifieke onderwerp. De heer Omtzigt (CDA): Voorzitter. Interessant om opheldering te vragen over hoe dit erbij staat maar dit zijn precies de dingen die in de Ecofin-Raad besproken worden. Als het volgende AO Ecofin langer moet zijn om hierover te spreken dan lijkt me dat de beste plek om het daarover te hebben. Mevrouw Lodders (VVD): Voorzitter. Ook geen steun voor deze debataanvraag. Ik zou hooguit een reactie van het kabinet vragen over dit specifieke onderdeel. Maar ik begrijp dat dat ook eigenlijk al is gedaan als ik de woorden van mevrouw Leijten hoor. De heer Van Weyenberg (D66): Voorzitter. Het zou heel mooi zijn als er eindelijk een doorbraak is dus dat is goed nieuws. Het is goed om dit naast het verzoek van mevrouw Leijten dan ook nog wat extra in de schijnwerpers te zetten. Ik zie uit naar een reactie van het kabinet maar die zou ik dan willen betrekken bij een al staand debat of algemeen overleg. Ik zou dat ook met het oog op de agenda niet apart willen doen. Dat is denk ik ook niet nodig. Mevrouw Van Brenk (50PLUS): Voorzitter. Wij vinden dit een belangrijk onderwerp. Wij merken dat wij bij Ecofins echt tijd tekortkomen. De voorzitter: Dus u steunt het. Mevrouw Van Brenk (50PLUS): Dus wij willen het alleen in een Ecofin doen als er meer tijd komt.De heer Edgar Mulder (PVV): Ook van de PVV geen steun. Mevrouw Dik-Faber (ChristenUnie): Mijn fractie wil het ook graag betrekken bij het algemeen overleg. De heer Nijboer (PvdA): Op zichzelf vind ik het wel belangrijk genoeg om een debat te steunen maar ik zou ook niet willen dat bijvoorbeeld het debat over de dividendbelasting voor het reces ervan afvalt en ik denk de heer Snels ook niet. Dus het meest praktisch is het denk ik om het snel te behandelen in het AO Eurogroep. De voorzitter: Meneer Snels. De heer Snels (GroenLinks): Voorzitter dank u wel. We gaan natuurlijk bekijken of we het bij het AO Ecofin volgens mij op de laatste dag voor het reces ... De voorzitter: Klopt het is op 5 juli. De heer Snels (GroenLinks): Dan hebben we heel weinig tijd maar dat lossen we in de procedure wel op. Ik zou wel graag heel specifiek op dit voorstel zeker omdat Frankrijk en Duitsland willen dat er snel een Europese richtlijn komt van de staatssecretaris en van Financiën in een brief een reactie krijgen. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Ik geef het woord aan de heer Krol. De heer Krol (50PLUS): Dank u mevrouw de voorzitter. Ik zou een debat en een brief willen aanvragen over het tussenrapport van de staatscommissie-Remkes over het parlementair stelsel dat op dit moment verschijnt. Het gaat over ons onze toekomst en onze opvolgers. Het lijkt mij belangrijk genoeg om er zo snel mogelijk een reactie op te krijgen en er zo spoedig mogelijk een debat over te voeren. De heer Koopmans (VVD): Voorzitter. Het gaat hier om een tussenrapportage dus er komt nog een eindrapportage. Er is al een parlementaire begeleidingscommissie waarin wij hierover allemaal meespreken. Helaas geen steun.De heer Martin Bosma (PVV): Het schijnt dat in dat rapport toch weer een pleidooi voor het referendum wordt gehouden. Dat zou toch mooi zijn nu D66 het net heeft afgeschaft? Dus ja laten we daar weer eens over gaan praten. Hoe vaker hoe beter. De heer Van Weyenberg (D66): Voorzitter. Er is al een begeleidingscommissie dus ik denk dat we hier nog uitgebreid over te spreken komen. Overigens was en is mijn fractie voor een correctief referendum. Mevrouw Özütok (GroenLinks): Het gaat om een tussenrapportage. Mijn fractie wacht liever de eindrapportage af om daar dan een debat over te voeren. Mevrouw Leijten (SP): Dat correctief referendum heeft D66 voor de kerst toch nog weggestemd helaas helaas. Als de staatscommissie met nieuwe kroonjuwelen voor D66 komt zou ik dat hier graag bespreken. Steun voor het debat. Mevrouw Dik-Faber (ChristenUnie): Voorzitter ook wij willen graag de eindrapportage afwachten. De heer Stoffer (SGP): Wij sluiten ons aan bij wat de ChristenUnie zojuist aangaf. De voorzitter: Meneer Krol ... De heer Krol (50PLUS): Ik tel zelfs geen 30 leden vrees ik. De voorzitter: Wel. De heer Krol (50PLUS): Nou in dat geval zet ik het debat maar al te graag op de lijst dat begrijpt u. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet. Daarmee zijn wij aan het einde gekomen van de regeling van werkzaamheden. Ik schors de vergadering tot half twee. De vergadering wordt van 13.24 uur tot 13.30 uur geschorst.