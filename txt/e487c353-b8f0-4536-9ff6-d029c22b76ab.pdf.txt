18 Stemmingen moties Handhaving (SZW) Aan de orde zijn de stemmingen over moties ingediend bij het VAO Handhaving (SZW) te weten: - de motie-Heerma/Van Weyenberg over monitoren van het begrip "verwijtbaarheid" (17050 nr. 443); - de motie-Siderius/Heerma over onderzoek door de Nationale ombudsman naar het boetebeleid van UWV (17050 nr. 444); - de motie-Siderius over het in gesprek gaan met gemeenten over het bijstandsverhaal (17050 nr. 445); - de motie-Kerstens c.s. over de evaluatie van het certificeringssysteem van uitzendbureaus (17050 nr. 446). (Zie vergadering van 21 november 2013.) De voorzitter: Op verzoek van de heer Heerma stel ik voor zijn motie (17050 nr. 443) aan te houden. Daartoe wordt besloten. In stemming komt de motie-Siderius/Heerma (17050 nr. 444). De voorzitter: Ik constateer dat de aanwezige leden van de fracties van het CDA de ChristenUnie 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Siderius (17050 nr. 445). De voorzitter: Ik constateer dat de aanwezige leden van de fracties van de PVV Bontes GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kerstens c.s. (17050 nr. 446). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de VVD ertegen zodat zij is aangenomen.