15 Stemmingen moties Ondernemen en bedrijfsfinanciering Aan de orde zijn de stemmingen over moties ingediend bij het VAO Ondernemen en bedrijfsfinanciering te weten: - de motie-Aartsen over aanpassing van de BMKB-regeling (32637 nr. 404); - de motie-Aartsen over deelverpanding mogelijk maken (32637 nr. 405); - de motie-Aartsen over het moderniseren van de wet zekerhedenregister 1970 (32637 nr. 406); - de motie-Amhaouch c.s. over een vervolg op de tanteagaathregeling onderzoeken (32637 nr. 407). (Zie vergadering van 4 februari 2020.) De voorzitter: De motie-Aartsen (32637 nr. 405) is in die zin gewijzigd dat zij thans is ondertekend door de leden Aartsen en Amhaouch. Naar mij blijkt wordt de indiening ervan voldoende ondersteund. Zij krijgt nr. 408 was nr. 405 (32637). Ik stel vast dat wij hier nu over kunnen stemmen. In stemming komt de motie-Aartsen (32637 nr. 404). De voorzitter: Ik constateer dat de leden van de fracties van de SP DENK D66 de VVD de SGP het CDA de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Aartsen/Amhaouch (32637 nr. 408 was nr. 405). De voorzitter: Ik constateer dat de leden van de fracties van de SP de PvdA DENK 50PLUS D66 de VVD het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Aartsen (32637 nr. 406). De voorzitter: Ik constateer dat deze motie met algemene stemmen is aangenomen. De heer Aartsen.De heer Aartsen (VVD): Aangezien deze moties zijn aangenomen zou ik graag binnen een maand een brief willen over hoe het kabinet beide moties gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Amhaouch c.s. (32637 nr. 407). De voorzitter: Ik constateer dat de leden van de fracties van de PvdA GroenLinks DENK Van Kooten-Arissen 50PLUS D66 de VVD de SGP het CDA de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen.