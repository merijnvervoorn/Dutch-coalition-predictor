37 Stemming motie Energiebesparing / Evaluatie proeftuinen aardgasvrije wijken / bijna energieneutrale gebouwen Aan de orde is de stemming over een aangehouden motie ingediend bij het VAO Energiebesparing / Evaluatie proeftuinen aardgasvrije wijken / bijna energieneutrale gebouwen te weten: - de motie-Nijboer over duurzame-energieprojecten die niet direct aan de woning gelegen zijn (30196 nr. 687). (Zie vergadering van 29 oktober 2019.) De voorzitter: De motie-Nijboer (30196 nr. 687) is in die zin gewijzigd dat zij thans is ondertekend door de leden Nijboer en Ronnes en luidt: Motie De Kamer gehoord de beraadslaging overwegende dat woningcorporaties nu niet kunnen investeren in duurzame energieprojecten die niet direct aan de woning gelegen zijn; overwegende dat "in de nabijheid" van bijvoorbeeld een kilometer in de regio heel anders is dan in een stad; overwegende dat met dergelijke projecten de energielasten voor huurders verlaagd kunnen worden; verzoekt de regering te onderzoeken of het mogelijk is om zonder dat risico's en kosten van de verduurzaming bij de huurder terechtkomen de wet- en regelgeving zo te wijzigen dat woningcorporaties kunnen participeren in duurzame energieprojecten die niet direct aan de woning gelegen zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 693 was nr. 687 (30196). Ik stel vast dat wij hier nu over kunnen stemmen. In stemming komt de gewijzigde motie-Nijboer/Ronnes (30196 nr. 693 was nr. 687). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen50PLUS het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.