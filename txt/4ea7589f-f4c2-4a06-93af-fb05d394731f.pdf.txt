3 Vragenuur: Vragen Helder Aan de orde is het mondelinge vragenuur overeenkomstig artikel 136 van het Reglement van Orde. Vragen van het lid Helder aan de minister van Veiligheid en Justitie over het bericht "Autodief niet te stoppen". De voorzitter: Wij heten de minister die heeft plaatsgenomen in vak-K van harte welkom. Het woord is aan mevrouw Helder die in totaal vier minuten spreektijd heeft. Mevrouw Helder (PVV): Voorzitter. Het aantal autodiefstallen is in 2013 voor het eerst sinds jaren gestegen. De afgelopen vier jaar liepen de diefstalcijfers keer op keer terug. Met een stijging van 32% onder deze minister is daaraan een einde gekomen. Er komt bij dat minder gestolen voertuigen worden teruggevonden omdat ze minder vaak worden opgespoord. We kennen de minister als een minister van de topprioriteit — ik dacht: laat ik dat antwoord vast voor zijn — en van het terugbrengen van de zo door hem genoemde high-impact crimes. Daarom heb ik de volgende vragen. Wat is de verklaring van de minister voor het feit dat het aantal voertuigdiefstallen voor het eerst sinds vier jaar is toegenomen? Welke maatregelen gaat de minister nemen om ervoor te zorgen dat dit aantal zo spoedig mogelijk daalt? Waarom worden gestolen voertuigen minder vaak opgespoord? Hoe gaat de minister dat verbeteren? Welke straffen worden aan daders van dit soort misdrijven opgelegd? Misschien kan de minister ook de vraag beantwoorden wat de gemiddelde duur van een eventuele gevangenisstraf voor deze delicten is. Minister Opstelten: Mijnheer de voorzitter. Ik dank mevrouw Helder. De verklaring is duidelijk aangegeven door de Stichting Aanpak Voertuigcriminaliteit. Het heeft er onder andere mee te maken dat de elektronica gehackt kan worden door criminelen. Dat is in de kern de verklaring die in het persbericht staat. Ik moet zeggen dat ik het natuurlijk zeer betreur. Het aantal diefstallen van brom- en snorfietsen daalde overigens wel met 10%. Twee maatregelen hebben we inmiddels publiek-privaat genomen waaronder met BOVAG-RAI. Gisteren is hierover een vergadering geweest. In de eerste plaats loopt er op dit een moment een pilot bij de politie-eenheid Brabant waar het in 90% van de gevallen lukt om het gestolen voertuig binnen twee uur te signaleren. Dat is een aanzienlijke vermeerdering. Vanaf 1 juni aanstaande wordt dit landelijk uitgerold. Dit zal dus in de loop van dit jaar gerealiseerd zijn. In de tweede plaats zijn enkele preventieve maatregelen aangekondigd. Die zijn van belang. Zo wordt er aandacht besteed aan de verbetering van de beveiligingvan de voertuigen en de certificering van beveiligingsmiddelen zoals alarmsystemen voertuigvolgsystemen en mechanische middelen. Dat is belangrijk. Ik kan zeggen dat de pilot in Oost-Nederland al ertoe heeft geleid dat het aantal opgespoorde gestolen voertuigen aanzienlijk is gestegen. Op de vraag over de gemiddelde straffen kan ik op dit moment geen antwoord geven. Ik heb dat nu niet paraat. Mevrouw Helder (PVV): Ik dank de minister voor de beantwoording. Het is goed dat er een pilot loopt die per 1 juni wordt uitgerold. Kan de minister de Kamer daar zo spoedig mogelijk over informeren lees: daarover op de hoogte houden? Ik vind het prima als de minister het antwoord op de vraag welke straffen daarvoor worden opgelegd in een brief aan de Kamer zou willen meedelen. De verklaring voor het feit dat het aantal voertuigdiefstallen is gestegen is volgens de minister het hacken van de elektronische techniek. Dat vind ik toch wel vreemd. De elektronische techniek is niet in één jaar veranderd. Hoe gaat de minister dat tackelen? Het kan toch niet zo zijn dat de minister heel blij zegt dat het aantal diefstallen van bromfietsen en snorfietsen met 10% is gedaald het adagium is toch niet: uw voertuig wordt gejat; gaat u maar fietsen? Dus laten we ons even concentreren op de vraag hoe de minister het tegengaan van het hacken van de elektronische techniek wil verbeteren. Minister Opstelten: De kern van mijn antwoord is dat het publiek-privaat is. Ik zeg hier direct bij dat BOVAG RAI en andere instanties in de eerste plaats zelf verantwoordelijk zijn als leverancier en dat je als eigenaar van een auto zelf verantwoordelijk bent voor de beveiliging van je voertuig. Daarom kijken we ook naar alarmsystemen certificering van beveiligingsmiddelen voertuigvolgsystemen en mechanische middelen zoals een stuurslot. Dit doen wij in overleg met de verzekeringsmaatschappijen. Daar wordt op ingezet. Dan de andere kant. Zoals ik zei zal ik de Kamer daarover informeren. De pilot wordt vanaf 1 juni over het hele land uitgerold. De pilot is succesvol. In 90% van de gevallen lukt het om de gestolen voertuigen binnen twee uur te signaleren waardoor de opsporing en de pakkans worden vergroot. Ik kan toch al iets zeggen over de straffen. Zoals men ziet is de informatievoorziening snel. Maximaal is het vier jaar. Het staat gelijk aan de straf op diefstal. Eventueel kan er sprake zijn van verzwarende omstandigheden. Dus die brief is beantwoord. De voorzitter: Ten slotte mevrouw Helder. Mevrouw Helder (PVV): Nee die brief is helemaal niet beantwoord. Dat is gewoon de wettekst. Die kan ik ook bedenken. Dus mijn verzoek om een brief blijft staan. Ik hoor de minister zeggen dat het publiek-private samenwerking is. Ja allemaal mooi en aardig. Inderdaad mensenzijn medeverantwoordelijk voor het beveiligen van hun voertuigen maar voor het publieke deel is de overheid gewoon verantwoordelijk en met name voor de opsporing. Daar is deze minister verantwoordelijk voor. Daar moet gewoon echt een tandje bij want ik wil hier over enige tijd niet weer staan met het bericht dat het percentage weer is gestegen. Dat wil de minister ook niet. Dus gaat hij met het publieke deel aan de slag. Minister Opstelten: Daar zijn wij mee aan de slag samen met de branche. Ik heb gezegd wat wij doen. De pilot is begonnen in OostNederland en vervolgens is er een uitrol over heel Nederland. Dat is vernieuwend. Dat stimuleert de opsporing. Daardoor worden betere resultaten geboekt. Wij gaan kijken hoe zich dat in de loop van dit jaar ontwikkelt. Wij zullen dat volgen. Ik zal de Kamer over de pilot informeren en ik zal ook een beeld geven van de straffen die de laatste jaren zijn gegeven en zijn geëxecuteerd. De voorzitter: Ik dank mevrouw Helder en de minister van Veiligheid en Justitie.