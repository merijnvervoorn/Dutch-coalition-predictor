25 Stemming motie Voortgang uitbetalingsproblematiek pgb's door de SVB Aan de orde zijn de stemmingen over moties ingediend bij het VAO Voortgang uitbetalingsproblematiek pgb's door de SVB te weten: - de motie-Bruins Slot/Keijzer over bewerkstelligen dat budgethouders drie maanden bevoorschot kunnen worden (25657 nr. 149); - de motie-Bruins Slot/Keijzer over binnen twee weken naar de Kamer zenden van de bijgestelde begroting (25657 nr. 150); - de motie-Pia Dijkstra c.s. over zorgen dat het uitbetalingsregime uiterlijk 15 mei 2015 op reguliere basis functioneert (25657 nr. 151); - de motie-Pia Dijkstra over maandelijks informeren over voortgang van het herstelplan (25657 nr. 152); - de motie-Voortman/Pia Dijkstra over in stand houden van de noodmaatregelen (25657 nr. 154); - de motie-Voordewind/Dik-Faber over voor 1 april betalen van budgethouders die nog geen maandloon of declaratie uitbetaald hebben gekregen (25657 nr. 155); - de motie-Voordewind/Dik-Faber over toevoegen van twee nieuwe deadlines aan het plan van aanpak (25657 nr. 156). (Zie vergadering van heden.) In stemming komt de motie-Bruins Slot/Keijzer (25657 nr. 149). De voorzitter: Ik constateer dat de aanwezige leden van de fracties van de PVV het CDA Klein de Groep Kuzu/Öztürk 50PLUS de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Bruins Slot/Keijzer (25657 nr. 150). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Pia Dijkstra c.s. (25657 nr. 151). De voorzitter: Ik constateer dat deze motie met algemene stemmen is aangenomen. Mevrouw Van Tongeren (GroenLinks): Er was twijfel bij mijn fractie over de vraag of wij wel genoemd waren bij de uitslag van de stemming over motie149. Wij willen graag geacht worden daarvoor gestemd te hebben. De voorzitter: Dat wordt aangetekend in de Handelingen. In stemming komt de motie-Pia Dijkstra (25657 nr. 152). De voorzitter: Ik constateer dat deze motie met algemene stemmen is aangenomen. In stemming komt de motie-Voortman/Pia Dijkstra (25657 nr. 154). De voorzitter: Ik constateer dat deze motie met algemene stemmen is aangenomen. In stemming komt de motie-Voordewind/Dik-Faber (25657 nr. 155). De voorzitter: Ik constateer dat de aanwezige leden van de fracties van de PVV het CDA de ChristenUnie Klein 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Voordewind/Dik-Faber (25657 nr. 156). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP Klein 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. De voorzitter: Hiermee is er een eind gekomen aan de stemmingen. De vergadering wordt van 18.56 uur tot 19.49 uur geschorst.