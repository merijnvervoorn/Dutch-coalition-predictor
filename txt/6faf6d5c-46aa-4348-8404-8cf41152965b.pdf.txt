33 Stemmingen moties Europese top van 22 en 23 maart 2018 Aan de orde zijn de stemmingen over moties ingediend bij het debat over de Europese top van 22 en 23 maart 2018 te weten: - de motie-Van Ojik over een brede evaluatie van de EUTurkijedeal (21501-20 nr. 1310); - de motie-Ploumen/Van Ojik over de Kamer informeren over toezegging aan Unilever met betrekking tot het afschaffen van de dividendbelasting (21501-20 nr. 1311); - de motie-Leijten/Van Rooijen over niet instemmen met het voorstel voor een Europese arbeidsautoriteit (21501-20 nr. 1312); - de motie-Maeijer/De Jong over verzet tegen EUbemoeienis met ons sociaal beleid (21501-20 nr. 1313); - de motie-Omtzigt over het agenderen van het initiatief over transparantie (21501-20 nr. 1314). (Zie vergadering van 20 maart 2018.) De voorzitter: De motie-Omtzigt (21501-20 nr. 1314) is in die zin gewijzigd dat zij thans luidt: Motie De Kamer gehoord de beraadslaging constaterende dat het initiatief over transparantie van 26 Europese parlementen na drie maanden nog niet inhoudelijk besproken is in de RAZ de Europese Raad en de Ecofin/eurogroep; verzoekt de regering voor maandag aan te geven waar en wanneer dit rapport en het rapport van de Europese ombudsman geagendeerd worden in de komende weken; verzoekt de regering tevens van elk van deze besprekingen een verslag aan de Kamer te doen toekomen inclusief de posities en het stemgedrag van de individuele landen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1316 was nr. 1314 (21501-20). Ik stel vast dat wij hier nu over kunnen stemmen. In stemming komt de motie-Van Ojik (21501-20 nr. 1310). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 en de Christen-Unie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ploumen/Van Ojik (21501-20 nr. 1311). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Leijten/Van Rooijen (21501-20 nr. 1312). De voorzitter: Ik constateer dat de leden van de fracties van de SP de PvdD 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Maeijer/De Jong (21501-20 nr. 1313). De voorzitter: Ik constateer dat de leden van de fracties van de SP de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Omtzigt (21501-20 nr. 1316 was nr. 1314). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. De heer Kuzu (DENK): Voorzitter. Wij worden geacht tegen motie nr. 1313 te hebben gestemd. De voorzitter: Dan zal deze opmerking in de Handelingen worden opgenomen. Mevrouw Sazias (50PLUS): Voorzitter. Wij worden geacht voor motie 34775-XIII nr. 102 te hebben gestemd. De voorzitter: Ook deze opmerking zal in de Handelingen worden opgenomen.De heer Omtzigt (CDA): Voorzitter. Nu mijn motie is aangenomen over het transparantie-initiatief dat ik samen met mevrouw Leijten en de heer Van Rooijen getrokken heb met de medewerking van heel de Kamer zou ik graag binnen een week willen weten wanneer het op de Europese top en in de Ecofin-Raad de RAZ en de werkgroep behandeld wordt en hoe we de stemverhoudingen krijgen. De voorzitter: U wilt gewoon een reactie op uw motie. De heer Omtzigt (CDA): Ja maar wel op al die vijf raden. De voorzitter: Ja dat staat erin. Ik stel voor het stenogram van dit deel van de vergadering door te geleiden naar het kabinet.