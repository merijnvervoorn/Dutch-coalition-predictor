20 Stemmingen moties Evaluatie Tweede Kamerverkiezing Aan de orde zijn de stemmingen over moties ingediend bij het debat over de evaluatie van de Tweede Kamerverkiezing van 15 maart 2017 te weten: - de motie-Özütok c.s. over het wegnemen van belemmeringen voor mensen met een beperking (31142 nr. 72); - de motie-Van Raak over een nieuw stembiljet (31142 nr. 73); - de motie-Arissen over een evenwichtige man-vrouwverhouding in een nieuw te vormen kabinet (31142 nr. 74); - de motie-Arissen/Özütok over een toegankelijker accreditatiesysteem voor verkiezingswaarnemers (31142 nr. 75); - de motie-Öztürk over stembureaus op mbo- hbo- en woinstellingen (31142 nr. 76). (Zie vergadering van 14 september 2017.) De voorzitter: De motie-Özütok c.s. (31142 nr. 72) is in die zin gewijzigd (31142 nr. 77) en nader gewijzigd dat zij thans is ondertekend door de leden Özütok Arissen Van Raak en Krol en luidt: De Kamer gehoord de beraadslaging constaterende dat het kabinet werkt aan de implementatie van het VN-verdrag Handicap en dat het wegnemen van belemmeringen van mensen met een visuele beperking bij verkiezingen hier deel van uitmaakt; overwegende dat uit de evaluatie van de Tweede Kamerverkiezingen van 15 maart 2017 blijkt dat veel kiezers met een visuele beperking belemmeringen ervaren bij het uitbrengen van hun stem; overwegende dat ook mensen met een visuele beperking het grondwettelijk recht hebben om hun stem met behoud van het stemgeheim uit te brengen; overwegende dat er in het buitenland goede voorbeelden zijn van manieren waarop ook mensen met een visuele beperking hun stem zelfstandig kunnen uitbrengen zoals bijvoorbeeld met het gebruik van braille; constaterende dat het College voor de Rechten van de Mens in zijn rapportage over de toegankelijkheid van verkiezingen voor mensen met een visuele beperking diverse aanbevelingen doet om het verkiezingsproces voor mensen met een visuele beperking te verbeteren; verzoekt de regering om te onderzoeken welke maatregelen genomen kunnen worden om de belemmeringen voor mensen met een visuele beperking zo veel mogelijk weg te nemen en de Kamer hierover voor het einde van het jaar te informerenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 78 was nr. 77 (31142). Ik stel vast dat wij hier nu over kunnen stemmen. In stemming komt de nader gewijzigde motie-Özütok c.s. (31142 nr. 78 was nr. 77). De voorzitter: Ik constateer dat deze nader gewijzigde motie met algemene stemmen is aangenomen. In stemming komt de motie-Van Raak (31142 nr. 73). De voorzitter: Ik constateer dat de leden van de fracties van de SP de PvdA DENK 50PLUS de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Arissen (31142 nr. 74). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Arissen/Özütok (31142 nr. 75). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Öztürk (31142 nr. 76). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen.