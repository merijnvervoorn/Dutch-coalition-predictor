11 Stemmingen moties Waddenzee en Noordzee Aan de orde zijn de stemmingen over moties ingediend bij het VAO Waddenzee en Noordzee te weten: - de motie-Ouwehand c.s. over het opschorten van vergunningsaanvragen voor proefboringen in de Waddenzee (33450 nr. 32); - de motie-Ouwehand over aanwijzen van de Borkumse Stenen als Natura 2000-gebied (33450 nr. 33); - de motie-Aukje de Vries c.s. over de problemen met de veerdienst naar Ameland (33450 nr. 35); - de motie-Smaling/Jacobi over evalueren of de aanbevelingen van de Algemene Rekenkamer voldoende zijn opgevolgd (33450 nr. 38); - de motie-Van Helvert over beboeten van snelvaren op de Waddenzee (33450 nr. 36); - de motie-Van Helvert over aanstellen van een onafhankelijke bemiddelaar (33450 nr. 37). (Zie vergadering van 11 maart 2015.) De voorzitter: De motie-Ouwehand (33450 nr. 32) is in die zin gewijzigd dat zij thans luidt: Motie De Kamer gehoord de beraadslaging constaterende dat er een aanvraag van Tulip Oil ligt voor een winnings- en exploratievergunning voor gaswinning op of voor de kust van Terschelling en dat de gemeenteraad van Terschelling zich hier unaniem tegen heeft gekeerd; constaterende dat het Waddengebied een uniek natuurgebied is met de status van Werelderfgoed; verzoekt de regering alle vergunningsaanvragen voor proefboringen of gaswinning in en nabij de Waddenzee en de Waddeneilanden officieel op te schorten of aan te houden in ieder geval tot de aanbevelingen van het rapport van de Onderzoeksraad Voor Veiligheid over de gaswinning zijn geïmplementeerd en gaat over tot de orde van de dag. Zij krijgt nr. 39 was nr. 32 (33450). De voorzitter: De motie-Van Helvert (33450 nr. 36) is in die zin gewijzigd dat zij thans is ondertekend door de leden Van Helvert en Jacobi en luidt:Motie De Kamer gehoord de beraadslaging overwegende dat te snel varen op de Waddenzee strafbaar is; overwegende dat de ergernis over te snel varen groot is terwijl het ook nadelig is voor natuur en veiligheid; verzoekt de regering bij het constateren van te snel varen geen waarschuwingen meer te geven maar direct een boete op te leggen indien dat juridisch mogelijk is en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 41 was nr. 36 (33450). De voorzitter: De motie-Smaling/Jacobi (33450 nr. 38) is in die zin gewijzigd dat zij thans luidt: Motie De Kamer gehoord de beraadslaging overwegende dat de Algemene Rekenkamer in zijn rapport "Waddengebied: natuurbescherming natuurbeheer en ruimtelijke inrichting" uit november 2013 concludeert dat er sprake is van bureaucratie veel beheerders ondoelmatige inzet van geld van het Waddenfonds en een gebrek aan coördinatie en aansturing van het Waddenzeegebied; overwegende dat de Algemene Rekenkamer adviseert één partij de regie te laten voeren over het natuurbeheer en aangeeft dat het van belang is dat het rijksbeleid voor het Waddengebied door de minister eenduidiger wordt aangestuurd en gecoördineerd; constaterende dat de behoefte eerder is om "meer samen te doen" dan om "samen meer te doen"; verzoekt de regering voor eind 2016 onafhankelijk te laten evalueren of de aanbevelingen van de Algemene Rekenkamer voldoende zijn opgevolgd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 40 was nr. 38 (33450). Ik stel vast dat wij nu over deze gewijzigde moties kunnen stemmen.De voorzitter: Op verzoek van mevrouw Ouwehand stel ik voor haar motie (33450 nr. 33) en haar gewijzigde motie (33450 nr. 39 was nr. 32) aan te houden. Daartoe wordt besloten. In stemming komt de motie-Aukje de Vries c.s. (33450 nr. 35). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de VVD Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze motie hebben gestemd zodat zij is aangenomen. In stemming komt de gewijzigde motie-Smaling/Jacobi (33450 nr. 40 was nr. 38). De voorzitter: Ik constateer dat de aanwezige leden van de fracties van het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de fracties van de PVV de Groep Bontes/Van Klaveren en de VVD ertegen zodat zij is aangenomen. In stemming komt de gewijzigde motie-Van Helvert/Jacobi (33450 nr. 41 was nr. 36). De voorzitter: Ik constateer dat de aanwezige leden van de fracties van het CDA de ChristenUnie de SGP de VVD Klein de Groep Kuzu/Öztürk 50PLUS D66 GroenLinks de PvdA en de PvdD voor deze gewijzigde motie hebben gestemd en de aanwezige leden van de fracties van de PVV de Groep Bontes/Van Klaveren en de SP ertegen zodat zij is aangenomen. In stemming komt de motie-Van Helvert (33450 nr. 37). De voorzitter: Ik constateer dat de aanwezige leden van de fracties van het CDA de ChristenUnie de Groep Kuzu/Öztürk GroenLinks en de PvdD voor deze motie hebben gestemd en de aanwezige leden van de fracties van de PVV de Groep Bontes/Van Klaveren de SGP de VVD Klein 50PLUS D66 de PvdA en de SP ertegen zodat zij is verworpen.