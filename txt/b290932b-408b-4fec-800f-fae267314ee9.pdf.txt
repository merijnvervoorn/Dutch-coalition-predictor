6 Regeling van werkzaamheden De voorzitter: Ik stel voor de volgende debatten van de agenda af te voeren: - over de nieuwe Duitse industrieagenda en over fusieregels in Europa; - over genitale verminking; - over de participatiesamenleving; - over het bericht dat SyRI-wetgeving in strijd is met het EVRM; - over de wooncrisis en de betaalbaarheid van woningen; - over het Frans-Duitse initiatief voor een steunpakket in de Europese Unie; - over het PBL-rapport over het woonlastenneutraal verduurzamen van koopwoningen; - over de aanpak en effectiviteit van belastingontwijking in Nederland; - over medicijnresten in het oppervlaktewater; - over het bedreigde landschap in Nederland; - over het bericht dat een varkensboer ondanks een beroepsverbod in Duitsland een stal mag bouwen en uitbreiden; - over de onderwaternatuur van de Doggersbank die wordt bedreigd door bodemvisserij; - over oplichting van bejaarden; - over de krapte op de woningmarkt. Aangezien alle sprekers zich hebben teruggetrokken stel ik voor het VSO Afstemming vermogensnormen voor kwijtschelding lokale heffingen van de agenda af te voeren. Ik stel voor de volgende wetsvoorstellen toe te voegen aan de agenda van de Kamer: - Wijziging van de Erfgoedwet en de Wet op de economische delicten in verband met EU-verordening (EU) 2019/880 inzake het binnenbrengen van cultuurgoederen (35635); - Wijziging van de Wet luchtvaart ter implementatie van Uitvoeringsverordening (EU) nr. 2019/317 van de Commissie van 11 februari 2019 tot vaststelling van een prestatie- en heffingsregeling in het gemeenschappelijk Europees luchtruim en tot intrekking van Uitvoeringsverordeningen (EU) nr. 390/2013 en (EU) nr. 391/2013 (PbEU 2019 L 56/1) (35744); - Verlenging van de termijn gedurende welke aanwijzingen krachtens de Luchtvaartwet van militaire luchtvaartterreinen hun geldigheid behouden en invoering van een jaarlijkse rapportageplicht (35674); - Wijziging van de Wet arbeid vreemdelingen in verband met het toekomstbestendig maken van de wetgeving op het terrein van arbeidsmigratie (35680). Overeenkomstig de voorstellen van de voorzitter wordt besloten.De voorzitter: Ik schors de vergadering voor een enkel moment zodat degene die mij vervangt als plenaire voorzitter haar plaats kan innemen. De vergadering wordt enkele ogenblikken geschorst. Voorzitter: Tellegen