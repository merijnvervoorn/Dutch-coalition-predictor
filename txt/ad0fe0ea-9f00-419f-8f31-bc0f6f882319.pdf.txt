15 Stemmingen moties Staat van de Volkshuisvesting Stemmingen moties Staat van de Volkshuisvesting Aan de orde zijn de stemmingen over moties ingediend bij het tweeminutendebat Staat van de Volkshuisvesting te weten: - de motie-De Hoop over onderzoeken hoe de huurstijging dit jaar verder kan worden gematigd (32847 nr. 1136); - de motie-De Hoop over onderzoeken hoe we de bouw gaande kunnen houden middels instrumenten als de SBI (32847 nr. 1137); - de motie-De Hoop/Welzijn over onderzoeken of woningcorporaties voorrang kunnen krijgen bij de aankoop van woningen die beleggers van de hand doen (32847 nr. 1138); - de motie-De Hoop over informeren over hoe woningcorporaties hun rol beter kunnen pakken bij de realisatie van betaalbare middenhuurwoningen (32847 nr. 1139); - de motie-Beckerman over de huren in de corporatiesector bevriezen en de woningcorporaties compenseren (32847 nr. 1140); - de motie-Beckerman over extra middelen vrijmaken voor meer nieuwbouw van sociale huurwoningen juist in wijken met een laag aandeel sociale huur (32847 nr. 1141); - de motie-Beckerman over een pas op de plaats bij de verkoop van sociale huurwoningen door woningcorporaties (32847 nr. 1142); - de motie-Beckerman over extra middelen vrijmaken voor de aanpak van sociale huurwoningen met gebreken en de huurders de mogelijkheid bieden de aanpak hiervan te initiëren (32847 nr. 1143); - de motie-Beckerman over een pas op de plaats maken met de verkoop sloop zonder vervangingsnieuwbouw en liberalisatie van sociale huurwoningen (32847 nr. 1144); - de motie-Keijzer/Pierik over actief de wet- en regelgeving aanpassen om het ombouwen van leegstaande stallen en schuren tot woningen mogelijk te maken (32847 nr. 1145); - de motie-Welzijn/De Hoop over afspraken maken met woningcorporaties over woningdelen woningsplitsen en optoppen (32847 nr. 1146); - de motie-Welzijn over de investeringsbereidheid van marktpartijen op de woningmarkt tussen 2021 en heden in beeld brengen (32847 nr. 1147); - de motie-Stoffer/Flach over zich in Europees verband blijven inspannen voor het versoepelen van de voorwaarden voor het bouwen van middenhuurwoningen door woningcorporaties (32847 nr. 1148); - de motie-Madlener over bij de uitvoering van woondeals meer oog hebben voor de wensen van de toekomstige bewoners en de leefbaarheid van de nieuwe woongebieden (32847 nr. 1149); - de motie-Madlener over de maximale stijging van de huurprijs per 1 juli 2024 vaststellen op 35% (32847 nr. 1150); - de motie-Paternotte/Pierik over scenario's ontwikkelen om meer dan 2.000 studentenwoningen bij Kronenburg of alternatieve plekken nabij Amsterdam toch te bouwen (32847 nr. 1151).(Zie vergadering van 8 februari 2024.) De voorzitter: De motie-Welzijn/De Hoop (32847 nr. 1146) is in die zin gewijzigd dat zij thans is ondertekend door de leden Welzijn De Hoop en Paternotte en luidt: Motie De Kamer gehoord de beraadslaging constaterende dat de woningbouwopgave fors is en de vergunningverlening daalt; constaterende dat hierdoor de noodzaak gestegen is om de bestaande voorraad beter te benutten; constaterende dat woningsplitsen woningdelen aanplakken en optoppen een enorme potentie hebben in het verminderen van de wooncrisis en dat deze oplossingen met grote snelheid lage kosten en weinig materialen (duurzaam) uitgevoerd kunnen worden; verzoekt de regering om op zeer korte termijn concrete afspraken te maken met corporaties over het aantrekkelijk maken van woningdelen over concrete aantallen te splitsen en op te toppen woningen per jaar en tevens met alle gemeenten te komen tot een eenduidig en eenvoudig proces voor alle aanvragers en gaat over tot de orde van de dag. Zij krijgt nr. 1153 was nr. 1146 (32847). Ik stel vast dat wij hier nu over kunnen stemmen. We hebben een viertal stemverklaringen. De eerste is van de heer De Hoop van de fractie van GroenLinks-Partij van de Arbeid. Het is woord is aan hem. De heer De Hoop (GroenLinks-PvdA): Dank voorzitter. Ik wil mede namens de Partij voor de Dieren een stemverklaring afleggen over de motie op stuk nr. 1150 van de heer Madlener. De fractie van GroenLinksPartij van de Arbeid is tegen de forse huurverhoging in de sociale sector maar de motie van de heer Madlener van de PVV vinden wij zeer onverstandig. Wat ons betreft mag het nooit zo zijn dat de huurverlaging uit de zak van de corporaties zelf komt want dan gaat het ten koste van de investeringsbudgetten van woningbouwcorporaties en dat heeft grote gevolgen voor de volkshuisvesting. Er worden dan nog minder sociale huurwoningen gebouwd. Huurders moeten dan nog langer wachten totdat hun woning eindelijk wordt geïsoleerd. Onder de streep zijn huurders hiermee niet geholpen maar worden ze met deze PVV-motie keihard geraakt. Daarom zal mijn fractie tegenstemmen. De voorzitter: Heel goed. Mevrouw Beckerman van de SP.Mevrouw Beckerman (SP): Goedemiddag. De voorzitter: Goedemiddag. Mevrouw Beckerman (SP): De huren dreigen komend jaar weer hard te stijgen: 58% voor sociale huurders. Dat is procentueel de hoogste huurverhoging in dertig jaar tijd. Er liggen zo meteen verschillende moties voor om daar iets aan te doen. Het voorstel van Madlener op stuk nr. 1150 wil de huren alsnog met 35% verhogen. Dat kost veel huurders al snel zo'n €20 per maand extra. Wij stemmen tegen deze motie omdat we denken dat ons voorstel op stuk nr. 1140 waarmee we de huren bevriezen beter is. Deze motie werd voor de verkiezingen ook ingediend en zou nu een meerderheid moeten halen. We gaan er dus van uit dat partijen niet draaien en we de huren gewoon bevriezen in plaats van weer verhogen. Dank u wel. De voorzitter: U bedankt. Het lid Kostić van de Partij voor de Dieren. Kamerlid Kostić (PvdD): Dank u wel voorzitter. Hoewel de Partij voor de Dieren het uitgangspunt steunt dat stallen beter bewoond kunnen worden door mensen dan door dieren is de motie op stuk nr. 1145 van Keijzer en Piri wat ons betreft te vaag en te vrijblijvend. De motie vraagt om aanpassing van wet- en regelgeving maar daarbij is niet duidelijk om welke het precies gaat. Het is ook niet duidelijk hoe groot de gevolgen zijn voor de natuur en de leefomgeving. Wij willen zekerheid dat de landbouwtransitie mét een forse krimp van de veestapel zal plaatsvinden voordat we allerlei regels gaan versoepelen. Daarom gaat de Partij voor de Dieren tegen de motie op stuk nr. 1145 stemmen. De voorzitter: Heel goed. Dan de heer Grinwis van de ChristenUnie. De heer Grinwis (ChristenUnie): Voorzitter en collega Van Campen. Mijn stemverklaring geldt voor een viertal moties. Dat zijn in eerste instantie de moties op de stukken nrs. 1141 en 1143 van collega Beckerman van de SP. Inhoudelijk is de ChristenUniefractie het helemaal eens met deze moties over de noodzaak van meer middelen voor de sociale woningbouw voor het aanpakken van schimmelwoningen maar in beide moties ontbreekt het zicht op financiële dekking. Daarom ondanks grote sympathie voor de inhoud stemmen wij tegen. Dat geldt ook voor de motie op stuk nr. 1140 en zeker ook voor de motie op stuk nr. 1150 van collega Madlener van de PVV. Hoe sympathiek het ook is om na de eerdere huurbevriezing van 2021 en de gerichte huurverlaging na het schrappen van de verhuurderheffing afgelopen jaar de stijging van de huurprijs te willen beperken deze motie legt de rekening eenzijdig bij de woningcorporaties. Daardoorkunnen zij minder betaalbare huizen bouwen en renoveren. Zo hollen we op de middellange termijn onze vaderlandse volkshuisvesting uit. De ChristenUnie wil na jaren van afbraak verder met het herstel van onze volkshuisvesting en wil dus dat er in de komende jaren meer betaalbare huizen worden gebouwd door de woningcorporaties en dat deze huizen betaalbaar blijven. Maar dan moeten de Kamer en een nieuw kabinet ook boter bij de vis leveren. Immers we zijn nog steeds in de wetenschap dat alleen de zon voor niks opgaat. De voorzitter: Prachtig. In stemming komt de motie-De Hoop (32847 nr. 1136). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Hoop (32847 nr. 1137). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de fractie van de VVD ertegen zodat zij is aangenomen. In stemming komt de motie-De Hoop/Welzijn (32847 nr. 1138). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-De Hoop (32847 nr. 1139). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de fractie van de VVD ertegen zodat zij is aangenomen. In stemming komt de motie-Beckerman (32847 nr. 1140). De voorzitter: Ik constateer dat de leden van de fracties van de SP GroenLinks-PvdA de PvdD DENK en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman (32847 nr. 1141). De voorzitter: Ik constateer dat de leden van de fracties van de SP GroenLinks-PvdA de PvdD DENK en Volt voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Beckerman (32847 nr. 1142). De voorzitter: Ik constateer dat de leden van de fracties van de SP GroenLinks-PvdA de PvdD DENK de ChristenUnie en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman (32847 nr. 1143). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en JA21 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman (32847 nr. 1144). De voorzitter: Ik constateer dat de leden van de fracties van de SP GroenLinks-PvdA de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Keijzer/Pierik (32847 nr. 1145). De voorzitter: Ik constateer dat de leden van de fracties van de SP DENK D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Welzijn c.s. (32847 nr. 1153 was nr. 1146). De voorzitter: Ik constateer dat de leden van de fracties van GroenLinksPvdA de PvdD DENK Volt D66 NSC de VVD de ChristenUnie de SGP het CDA BBB JA21 FVD en de PVV voor deze gewijzigde motie hebben gestemd en de leden van de fractie van de SP ertegen zodat zij is aangenomen. In stemming komt de motie-Welzijn (32847 nr. 1147). De voorzitter: Ik constateer dat de leden van de fracties van GroenLinksPvdA Volt D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Stoffer/Flach (32847 nr. 1148). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de fractie van de VVD ertegen zodat zij is aangenomen. In stemming komt de motie-Madlener (32847 nr. 1149). De voorzitter: Ik constateer dat de leden van de fracties van de SP DENK NSC de VVD de ChristenUnie de SGP het CDA JA21 FVDen de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Madlener (32847 nr. 1150). De voorzitter: Ik constateer dat de leden van de fracties van FVD en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Paternotte/Pierik (32847 nr. 1151). De voorzitter: Ik constateer dat de leden van de fracties van de SP GroenLinks-PvdA DENK Volt D66 NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de fractie van de PvdD ertegen zodat zij is aangenomen.