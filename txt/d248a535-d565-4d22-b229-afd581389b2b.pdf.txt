5 Telecommunicatie Aan de orde is het VAO Telecommunicatie (AO d.d. 30/01). De voorzitter: Als eerste spreker is het woord aan de heer De Liefde van de VVD-fractie. De heer De Liefde (VVD): Voorzitter. Ondernemers betalen honderden tot duizenden euro's te veel voor hun internet- en telefoonabonnementen. Dat kan anders. Als wij een paar woorden in de Telecomwet wijzigen wordt het voor ruim 1 miljoen ondernemers makkelijker om over te stappen naar een andere telecomprovider. Dit voorstel van de VVD scheelt ondernemers op korte termijn een hoop geld op internet- en belkosten. Daarnaast vergroot het VVD-voorstel de concurrentie op de zakelijke telefoniemarkt. Daardoor zullen onze ondernemers de komende jaren blijvend profiteren van scherpe tarieven en goede service. Daarom dien ik de volgende motie in. Motie De Kamer gehoord de beraadslaging overwegende dat kleine ondernemers en consumenten veelal gestandaardiseerde telecommunicatiediensten afnemen; overwegende dat kleine ondernemers en consumenten dezelfde onderhandelingspositie hebben maar dat kleine ondernemers door telecomaanbieders op dezelfde wijze worden behandeld als ondernemers die maatwerkdiensten afnemen; constaterende dat kleine ondernemers na het aflopen van de initiële contractduur worden geconfronteerd met stilzwijgende verlengingen van minimaal een jaar en hierdoor niet makkelijk kunnen overstappen; verzoekt de regering de overstapmogelijkheden voor kleine ondernemers gelijk te trekken met die van consumenten onder andere door aanpassing van artikel 7.2a van de Telecommunicatiewet; verzoekt de regering tevens te bevorderen dat kleine ondernemers van hetzelfde overstapproces gebruik kunnen maken als consumenten en gaat over tot de orde van de dag. De voorzitter: Deze motie is voorgesteld door de leden De Liefde Oosenbrug en Agnes Mulder. Naar mij blijkt wordt de indiening ervan voldoende ondersteund. Zij krijgt nr. 363 (24095).Mevrouw Agnes Mulder (CDA): Voorzitter. We hebben in het AO met elkaar uitgebreid stilgestaan bij snel internet. Ik dien daarover de volgende motie in. Motie De Kamer gehoord de beraadslaging constaterende dat er in het buitengebied inwoners en bedrijven zijn die niet beschikken over snel internet; constaterende dat inwoners en mogelijk ook decentrale overheden steeds opnieuw het wiel aan het uitvinden zijn; overwegende dat snel internet in deze moderne tijd een basisvoorziening is voor bedrijven en huishoudens om mee te kunnen doen in onze samenleving; overwegende dat optimale informatievoorziening kennisuitwisseling en de juiste partijen bij elkaar brengen het minste is wat de regering kan doen; verzoekt de regering om de faciliterende rol met betrekking tot snel internet op te pakken en voor het kerstreces de reële dekking en de knelpunten in beeld te brengen en gaat over tot de orde van de dag. De voorzitter: Deze motie is voorgesteld door de leden Agnes Mulder en Oosenbrug. Naar mij blijkt wordt de indiening ervan voldoende ondersteund. Zij krijgt nr. 364 (24095). Minister Kamp: Voorzitter. Het eerste punt van de heer De Liefde gaat over de situatie van een kleine ondernemer die een contract heeft afgesloten voor een of twee jaar. Die ondernemer zegt na die periode niet het contract op om met dezelfde of een andere provider een nieuw contract aan te gaan maar hij of zij laat het contract stilzwijgend doorlopen. De vraag is hoe iemand in dat geval toch nog kan opzeggen en op welke termijn. De heer De Liefde zegt dat dat eigenlijk op korte termijn zou moeten kunnen en dat ben ik met hem eens. Mijn uitgangspunt is altijd dat als je iets wilt regelen zeker voor de zakelijke markt je moet proberen om dat via zelfregulering te doen. Er is op dit moment een groep aan de gang om dat voor elkaar te krijgen. Het uitgangspunt is dat het binnen een maand opgezegd kan worden. Bovendien moet er een goede overstapservice geboden worden. Dat betekent dat de nieuwe aanbieder waarmee het nieuwe contract wordt afgesloten de overstap helemaal moet kunnen regelen. Verder moet over de mogelijkheden om over te stappen eenduidige en heldere informatie gegeven worden via een website volgens een afgesproken format. Daarnaast moet geregeld worden dat een overstap van de een naar de ander op één dag de afgesproken dag plaatsvindt zodat er sprake is van geen of een minimale onderbreking en men gewoon kan doorgaan met bellen.Dat is een prima pakket. Ik wil graag dat de partijen daar zelf overeenstemming over bereiken. Zij zijn daarmee bezig en ik wacht dat graag af. Bovendien ligt er in Europa een voorstel van Commissaris Kroes voor een nieuwe verordening waarin ook het punt is opgenomen van het toch kunnen opzeggen en de voorwaarden waaronder in geval van stilzwijgende verlenging. De voornoemde zaken lijken mij voldoende om dit naar behoren verder af te handelen. Ik heb er ook met de Kamer over gesproken. Als de Kamer een andere opvatting heeft en de uitspraak doet waar door de heer De Liefde cum suis om is gevraagd dan zal ik die zo uitvoeren. Ik ben van plan om dat te doen bij de wijziging van de Telecomwet die binnenkort zal plaatsvinden. Een aantal zaken moet dan geregeld worden en dan zal ik dit punt daar een onderdeel van laten zijn. Het heeft niet mijn voorkeur maar het is wel iets wat gedaan kan worden op deze manier. Het oordeel over de motie laat ik derhalve aan de Kamer. Mocht de motie op stuk nr. 363 worden aangenomen dan zal ik haar op deze manier uitvoeren bij de eerstvolgende wijziging van de wet. De voorzitter: De heer De Liefde heeft nog een verduidelijkende vraag. De heer De Liefde (VVD): Ik ben blij met de wijze waarop de minster met de motie omgaat. Zelfregulering heeft ook mijn voorkeur maar alle signalen die de VVD-fractie heeft gekregen van de deelnemers aan het overleg over die zelfregulering gaven aan dat de seinen op rood stonden. Die seinen staan overigens nog steeds op rood want het overleg is mislukt. Ik vraag mij af of de minister die signalen eveneens heeft gekregen waardoor het voor hem wellicht iets gemakkelijker wordt om de motie uit te voeren. Minister Kamp: Er zijn verschillende partijen bij betrokken. Door mensen die er minder verstand van hebben dan de heer De Liefde wordt weleens gedacht dat er één grote partij is KPN waar een aantal kleintjes tegenaan schoppen. De heer De Liefde en anderen weten echter dat die andere partijen in hun eigen land minstens zo groot of nog veel groter dan KPN zijn en dat alle partijen in Nederland ons even lief zouden moeten zijn. Ik denk dat dit voor de heer De Liefde ook het geval is. In dit geval zijn er partijen die zeggen dat het niet goed genoeg gaat terwijl andere partijen zeggen dat het wel voor elkaar komt als de anderen beter luisteren. Het gaat ook om onderhandelingen; er vindt een spel plaats waarbij iedereen vanuit het eigen belang redeneert. Ik heb daar druk op gezet en gezegd: als jullie er niet uitkomen ga ik er zelf mee aan de gang. De heer De Liefde zet er nog meer druk op; hij kiest daar zijn eigen moment voor. Dat is zijn recht en dat is ook het recht van de Kamer. Ik heb gezegd dat het naar mijn mening via zelfregulering en de Europese verordening voor elkaar komt. Als de Kamer daar anders tegen aankijkt zal het uiteindelijk op een andere manier gebeuren. De motie op stuk nr. 364 van mevrouw Mulder en mevrouw Oosenbrug handelt over de dekking in het buitengebied. Mevrouw Mulder en mevrouw Ossenbrug weten dat dedekking in Nederland voor snel internet op dit moment ongeveer 95% is. Vooral in de meer afgelegen gebieden gaat het om een dekking via het kopernetwerk van KPN. Voor nog meer afgelegen gebieden is er op dit moment onvoldoende dekking; daar kan men echt geen snel internet krijgen. Gelukkig gaan de technische ontwikkelingen de goede kant op. De internetsnelheid de snelheid van het overbrengen van data via het kopernetwerk van KPN varieert van 2 tot 20 Mbps. Als je op 20 Mbps zit is dat heel aardig want de gemiddelde snelheid waarmee in Nederland geladen wordt is 10 Mbps. Die 2 tot 20 Mbps is dus heel aardig. Een mooie ontwikkeling is dat KPN bezig is om dat verder te versnellen. Er wordt nu door KPN een 4G-netwerk uitgerold dat volgende maand klaar is. Bij andere bedrijven komt het 4G-netwerk in de loop van de komende anderhalf jaar gereed. Het 4G-netwerk heeft al een snelheid van 50 Mbps per seconde. Ondertussen is KPN bezig het kopernetwerk nog verder geschikt te maken voor hoge snelheden. Over enkele jaren zal er 50 tot 120 Mbps kunnen worden gerealiseerd. De concurrentie zit natuurlijk niet stil. Ziggo en UPC verwachten over een paar jaar een snelheid van 1 gigabit per seconde op hun kabelnetwerk te kunnen bereiken. De ontwikkelingen gaan allemaal heel snel met name op het kopernetwerk van KPN. Wat de uitrol van 4G betreft: KPN is in maart van dit jaar klaar Deutsche Telekom/TMobile zal aan het eind van dit jaar al 80% dekking hebben en Vodafone zal in april van het volgende jaar landelijke dekking hebben. Ik denk dan ook dat er door een combinatie van het kopernetwerk van KPN en de 4G-netwerken van diverse partijen een goede dekking in het hele buitengebied zal zijn. In de motie wordt gevraagd om de stand van zaken aan het eind van dit jaar voor het kerstreces in beeld te brengen en een faciliterende rol op te pakken. Ik ben heel graag bereid om dit voor het eind van het jaar in beeld te brengen. De 4G-netwerken zijn dan nog niet allemaal klaar maar wij kunnen wel met de partijen overleggen: wanneer ben je klaar wat zijn de ervaringen met het huidige netwerk en wat kunnen wij medio volgend jaar verwachten? Ik denk dat ik aan het eind van dit jaar een redelijk overzicht heb van de situatie in het buitengebied. Het ministerie van Economische Zaken speelt al een belangrijke faciliterende rol. Wij brengen partijen bij elkaar wisselen informatie uit geven aan waar het goed gaat en houden dat anderen als voorbeeld voor. Ik blijf deze faciliterende rol spelen. Op grond van de inventarisatie die wij eind van dit jaar maken zal ik bekijken hoe wij die rol voor de afronding in de loop van het volgende jaar nog verder vorm kunnen geven. Ik denk dat ik op deze manier uitvoering geef aan de motie. De dekking in het buitengebied is een belangrijk punt. Ik vind een uitspraak van de Kamer op dit punt op zichzelf van belang en laat het oordeel over deze motie dan ook graag aan haar. De beraadslaging wordt gesloten. De voorzitter: Hiermee zijn wij gekomen aan het einde van het VAO. Ik dank de minister van Economische Zaken voor zijn beantwoording. Over de moties zal aanstaande dinsdag worden gestemd.De vergadering wordt van 17.26 uur tot 18.47 uur geschorst.