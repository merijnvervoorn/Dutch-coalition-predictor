23 Stemmingen moties Niet waarmaken van de woningbouwambities Aan de orde zijn de stemmingen over aangehouden moties ingediend bij het debat over het niet waarmaken van de woningbouwambities te weten: - de motie-Peter de Groot c.s. over het verwijderen van de belemmeringen voor buitenstedelijke bouw in de Ladder voor duurzame verstedelijking (32847 nr. 1027); - de motie-Geurts/Grinwis over een onderzoek naar een generieke depositieberekening met standaardeenheden voor kleine tot middelgrote woningbouwprojecten (32847 nr. 1032). (Zie vergadering van 30 maart 2023.) In stemming komt de motie-Peter de Groot c.s. (32847 nr. 1027). De voorzitter: Ik constateer dat de leden van de fracties van DENK Fractie Den Haan Lid Gündoğan D66 Lid Omtzigt de ChristenUnie de VVD de SGP het CDA JA21 de PVV en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Geurts/Grinwis (32847 nr. 1032). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA Lid Gündoğan D66 Lid Omtzigt de ChristenUnie de VVD de SGP het CDA BBB de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen. Dan zijn we daarmee gekomen aan het einde van de stemmingen. De vergadering wordt enkele ogenblikken geschorst.