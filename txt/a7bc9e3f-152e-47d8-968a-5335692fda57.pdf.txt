19 Stemmingen moties Gezond en veilig werken Aan de orde zijn de stemmingen over moties ingediend bij het VAO Gezond en veilig werken te weten: - de motie-Van Weyenberg c.s. over een verbod op maaltijdbezorging door jongeren onder de 16 jaar (25883 nr. 376); - de motie-Van Haga c.s. over een centrale rol voor TNO bij de beoordeling van de methoden van asbestverwijdering (25883 nr. 377). (Zie vergadering van 5 maart 2020.) De voorzitter: De motie-Van Haga c.s. (25883 nr. 377) is in die zin gewijzigd en tweemaal nader gewijzigd dat zij thans is ondertekend door de leden Van Haga Von Martels en Stoffer en luidt: Motie De Kamer gehoord de beraadslaging overwegende dat er onduidelijkheid bestaat over de rol van TNO ten aanzien van de beoordeling van innovatieve methoden voor verwijdering van asbest en het opnemen van deze methoden in het risicoclassificatiesysteem SMArt; verzoekt de regering te kiezen voor een risico- en datagestuurde invulling van het risicoclassificatiesysteem SMA-rt en TNO daarbij een centrale rol te geven; verzoekt de regering tevens in aansluiting hierop TNO in het Validatie- en Innovatiepunt (VIP) een centrale rol te geven bij de beoordeling van nieuwe methoden en maatregelen waarbij TNO een zwaarwegend advies aan de staatssecretaris opstelt op basis van de geleverde data en methodebeschrijving en na inhoudelijke consultatie van de pool van experts in het VIP en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 380 was nr. 379 (25883). Ik stel vast dat wij hier nu over kunnen stemmen. In stemming komt de motie-Van Weyenberg c.s. (25883 nr. 376).De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie FvD en Van Haga voor deze motie hebben gestemd en de leden van de overige fracties ertegen zodat zij is aangenomen. De heer Van Weyenberg. De heer Van Weyenberg (D66): Voorzitter normaal doe ik dit niet maar deze motie was ontraden. Het doel van de motie is juist dat de staatssecretaris niet nog een paar maanden gaat studeren maar nu de wet gaat wijzigen. Dus ik zou graag binnen een week horen hoe het kabinet de motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de tweemaal nader gewijzigde motieVan Haga c.s. (25883 nr. 380 was nr. 379). De voorzitter: Ik constateer dat de leden van de fracties van GroenLinks DENK de SGP het CDA de ChristenUnie de PVV FvD en Van Haga voor deze tweemaal nader gewijzigde motie hebben gestemd en de leden van de overige fracties ertegen zodat zij is verworpen.