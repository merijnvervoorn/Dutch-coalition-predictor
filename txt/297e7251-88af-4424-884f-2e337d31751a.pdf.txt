11 Stemming motie Algemene Financiële Beschouwingen Aan de orde is de stemming over een aangehouden motie ingediend bij de Algemene Financiële Beschouwingen te weten: - de motie-Van Raan/Nijboer over de Monitor Brede Welvaart en de Klimaat- en Energie Verkenning dezelfde status geven als de Macro Economische Verkenning (35925 nr. 97). (Zie vergadering van 7 oktober 2021.) De voorzitter: De motie-Van Raan/Nijboer (35925 nr. 97) is in die zin gewijzigd dat zij thans luidt: Motie De Kamer gehoord de beraadslaging constaterende dat de Monitor Brede Welvaart (MBW) en de Klimaat- en Energie Verkenning (KEV) pas na het hoofdbesluitvormingsmoment komen; verzoekt de regering te verkennen op welke manier de MBW en de KEV gesynchroniseerd kunnen worden met de begrotingscyclus door de MBW en de KEV hetzelfde ritme te geven als de Macro Economische Verkenning (MEV) en de Kamer hier voor het einde van het jaar over te informeren en gaat over tot de orde van de dag. Zij krijgt nr. 140 was nr. 97 (35925). Ik stel vast dat wij hier nu over kunnen stemmen. In stemming komt de gewijzigde motie-Van Raan/Nijboer (35925 nr. 140 was nr. 97). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de SGP Lid Omtzigt het CDA en BBB voor deze gewijzigde motie hebben gestemd en de leden van de overige fracties ertegen zodat zij is aangenomen.