8 Stemmingen moties Meer ruimte voor nieuwe scholen Aan de orde zijn de stemmingen over moties ingediend bij de behandeling van het wetsvoorstel Wijziging van diverse onderwijswetten door het wijzigen van de systematiek van het in aanmerking brengen voor bekostiging van nieuwe openbare en bijzondere scholen zodat er meer ruimte is voor een nieuw onderwijsaanbod (Wet meer ruimte voor nieuwe scholen) te weten: - de motie-Kwint c.s. over onderzoek of lesmethodes op het gebied van seksuele diversiteit voldoen aan de kerndoelen en de wettelijke kaders (35050 nr. 31); - de motie-Rudmer Heerema/Rog over buitenlandse initiatiefnemers toetsen op de vormgeving van het burgerschapsonderwijs (35050 nr. 32). (Zie vergadering van 12 september 2019.) In stemming komt de motie-Kwint c.s. (35050 nr. 31). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS D66 de VVD het CDA de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. De heer Kwint. De heer Kwint (SP): Deze motie verzoekt om ook andere lesmethoden die over seksuele diversiteit gaan te onderzoeken. De minister is er al één aan het onderzoeken. Ik zou dus graag van hem willen weten of het nog lukt om deze motie bij zijn onderzoek te betrekken en wanneer we dat onderzoek dan kunnen krijgen. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Rudmer Heerema/Rog (35050 nr. 32). De voorzitter: Ik constateer dat deze motie met algemene stemmen is aangenomen.