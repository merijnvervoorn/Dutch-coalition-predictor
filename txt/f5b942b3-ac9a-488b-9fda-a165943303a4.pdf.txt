9 Regeling van werkzaamheden De voorzitter: Voordat wij gaan stemmen wil een aantal leden een verzoek doen tot wijziging van de stemmingslijst. De heer Jasper van Dijk (SP): Voorzitter. Bij punt 5 de moties ingediend bij de behandeling van de begroting van Defensie wil ik graag mijn motie op stuk nr. 16 aanhouden. De voorzitter: Op verzoek van de heer Jasper van Dijk stel ik voor zijn motie (33750-X nr. 16) aan te houden. Daartoe wordt besloten. Mevrouw Yücel (PvdA): Voorzitter. Ik wil bij punt 22 de moties ingediend bij het VAO Integratieonderwerpen mijn motie op stuk nr. 35 aanhouden. De voorzitter: Op verzoek van mevrouw Yücel stel ik voor haar motie (32824 nr. 35) aan te houden. Daartoe wordt besloten. Mevrouw Ouwehand (PvdD): Voorzitter. Ik heb begin vorige week een motie ingediend over onze verantwoordelijkheid om te voorkomen dat natuurrampen zich steeds vaker en heviger zullen voordoen als gevolg van klimaatverandering. Het betreft de motie op stuk nr. 83 op de stemmingslijst vermeld onder punt 11 het VAO Klimaat. Ik wil deze motie graag iets wijzigen en volgende week in stemming brengen. Ik kondig vast aan dat ik wil dat daarover hoofdelijk wordt gestemd. De voorzitter: Voor vandaag wordt de motie aangehouden en stemmen wij daar niet over. De voorzitter: Op verzoek van mevrouw Ouwehand stel ik voor haar motie (32813 nr. 83) aan te houden. Daartoe wordt besloten. De voorzitter: Dank u wel voor deze vooraankondiging.