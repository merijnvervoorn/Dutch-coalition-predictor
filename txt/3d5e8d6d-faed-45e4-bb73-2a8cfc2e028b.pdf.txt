39 Stemming motie Begroting Buitenlandse Handel en Ontwikkelingssamenwerking 2022 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2022 te weten: - de motie-Amhaouch c.s. over het in beeld brengen van de behoefte kansen en bedreigingen omtrent praktisch en technisch geschoold personeel in Europa (35925-XVII nr. 35). (Zie vergadering van 25 november 2021.) In stemming komt de motie-Amhaouch c.s. (35925-XVII nr. 35). De voorzitter: Ik constateer dat de leden van de fracties van GroenLinks BIJ1 Volt DENK de PvdA Fractie Den Haan D66 de ChristenUnie de VVD de SGP het CDA JA21 BBB FVD en Groep Van Haga voor deze motie hebben gestemd en de leden van de fracties van de SP de PvdD en de PVV ertegen zodat zij is aangenomen. Daarmee zijn we aan het einde … Of ik ga speechen? Ja ik heb een speech! Kijk het is altijd fijn wanneer iemand er zelf naar vraagt. Toevallig heb ik me daarop voorbereid. Dat u dat aan mij vraagt doet mij deugd. Ik heb inderdaad een hele korte toespraak want ik heb ook al een mail gestuurd met een filmpje erbij; een soort terugblik op het jaar. Nu mijn hele korte speech. Exact 100 dagen nadat ik de eerste vergadering in B67 opende sluit ik nu de laatste vergadering van 2021. Maar voordat ik dat doe wil ik graag wat korte woorden zeggen. Collega's en ... Normaal gesproken zitten er ook journalisten op de publieke tribune maar ik zie daar nu niemand. Als ze er zitten kunnen we ze ook niet zien denk ik. Maar er zit wel iemand van onze beveiliging. Dat geeft een veilig gevoel. Ik wil even stilstaan bij het bijzondere jaar dat achter ons ligt. Het was namelijk echt een heel bijzonder jaar. Virus verkiezingen verhuizing formatie — het was geen gemakkelijk jaar. Ondanks dat is ons parlementaire proces gewoon doorgegaan. Dat is aan u te danken maar vooral ook aan de grote steun en inzet van al onze ambtelijke diensten: de Facilitaire Dienst in het bijzonder het Restaurantbedrijf de Dienst Verslag en Redactie de Beveiligingsdienst en onze bodes. (Geroffel op de bankjes)De voorzitter: Ik realiseer me goed dat 2021 vooral in het teken stond van keihard werken en dat ook nog in een onzekere tijd met corona dat nog steeds niet wil wijken. Dat is ook de reden dat leden fractiemedewerkers en ambtenaren allemaal een tandje bij hebben gezet. Een korte vooruitblik zoals ik vanochtend ook heb gedaan toen ik het rapport van de werkgroep-Van der Staaij in ontvangst mocht nemen. Met een nieuw missionair kabinet — daar gaan we van uit ergens in januari — worden de parlementaire verhoudingen eindelijk hersteld. Dat is ook een goed moment om meer werk te maken van de versterking van de Tweede Kamer. Het is ook een mooi moment om slimmer gebruik te maken van de instrumenten die we hebben en deze zorgvuldiger in te zetten. Ik zeg daarbij ook: een motie indienen hoeft niet altijd. Volgens mij hebben we dit jaar 4.400 moties ingediend in een demissionair jaar ook nog eens een keer. Ik zou u willen zeggen: een motie hoeft niet altijd. Vanochtend was de presentatie van de werkgroep-Van der Staaij die ik nogmaals wil danken en ook de leden van de werkgroep. Ik weet zeker dat het rapport met heel veel interessante aanbevelingen ons verder gaat helpen. Het is nu tijd om uit te rusten en misschien ook een beetje te reflecteren op het jaar. Ik wens u allemaal een heel gezond 2022 en hele fijne feestdagen. En speciaal dank ook aan de heer Knapen. Volgens mij de laatste keer dat hij in deze plenaire zaal zal zitten. Hartelijk dank dat juist u degene bent die ons op deze toch wel bijzondere avond wilde vergezellen. Het ga u goed. Dank voor uw inzet en alles. Ik sluit deze vergadering. (Geroffel op de bankjes)