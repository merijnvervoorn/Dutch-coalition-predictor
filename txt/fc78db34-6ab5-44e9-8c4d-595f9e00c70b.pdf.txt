7 Stemmingen overige moties Verzamelwet SZW 2022 Aan de orde zijn de stemmingen over moties ingediend bij de behandeling van het wetsvoorstel Wijziging van enkele wetten van het Ministerie van Sociale Zaken en Werkgelegenheid (Verzamelwet SZW 2022) te weten: - de motie-Gijs van Dijk c.s. over het indexeren van pensioenfondsen met een beleidsdekkingsgraad van 105% (35897 nr. 17); - de motie-Maatoug over ambtshalve kwijtschelding van restschuld als er geen sprake is van aantoonbare opzet of grove schuld (35897 nr. 18); - de motie-Léon de Jong over het niet schrappen van de nationaliteitsvereiste in de AOW (35897 nr. 20); - de motie-Léon de Jong over aanpassing van de rekenrente voor pensioenfondsen (35897 nr. 21). (Zie vergadering van 11 november 2021.) De voorzitter: De heer Léon de Jong verzoekt om eerst te stemmen over zijn motie op stuk nr. 21 alvorens te stemmen over de overige moties maar we gaan eerst luisteren naar de stemverklaring van de heer Omtzigt. De heer Omtzigt (Lid Omtzigt): Voorzitter. Ik ben een beetje een spijtoptant want ik had niet begrepen dat het wetsvoorstel Verzamelwet gebruikt zou worden om een pensioendiscussie te voeren. Die pensioendiscussie voer ik bijzonder graag zoals u mij kent. Er ligt een motie voor van het lid Van Dijk om te indexeren. Het is zeker sympathiek om te gaan indexeren want er is al jarenlang geen indexatie. Echter de wijze waarop die motie wordt uitgelegd betekent dat we vooruit gaan lopen op de invoering van het nieuwe pensioenstelsel. Het nieuwe pensioenstelsel is buitengewoon ingrijpend voor de gepensioneerden en we moeten heel goed weten wat we daar doen. Dat dient niet overgelaten te worden aan de sociale partners. Dit zijn de grootste eigendomsrechten die Nederlanders hebben: meer dan 1.500 miljard euro. Voor de meeste mensen is dat hun allergrootste bezit. Als dat in één keer juridisch in iets heel anders om wordt gezet wat heel volatiel is kun je daar beter eerst zelf een besluit over nemen dan er op deze manier mee instemmen. Daarom zal ik hier niet mee instemmen. Ik zal ook niet instemmen met de motie-De Jong maar ik vind het wel tijd dat hier een keer snel een discussie gevoerd wordt over hoe we verdergaan met het pensioenstelsel en de indexatie. Dank u wel. De voorzitter: Dank u wel meneer Omtzigt.In stemming komt de motie-Léon de Jong (35897 nr. 21). De voorzitter: Ik constateer dat de leden van de fracties van de SP BIJ1 Volt DENK Fractie Den Haan JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Gijs van Dijk c.s. (35897 nr. 17). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Maatoug (35897 nr. 18). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de SGP Lid Omtzigt JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Léon de Jong (35897 nr. 20). De voorzitter: Ik constateer dat de leden van de fracties van JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. Dan gaan we naar de stemmingen over de Wijziging van de Wet publieke gezondheid in verband met aanpassing van de tijdelijke regels over de inzet van coronatoegangsbewijzen bij niet-essentiële detailhandel en niet-essentiële dienstverlening op publieke plaatsen (35961). De heer Dassen van Volt. De heer Dassen (Volt): Ik ging enthousiast met mijn hand omhoog bij de motie op stuk nr. 21 net maar daar hadden wij tegen moeten stemmen. De voorzitter: Dank u wel. We zullen dit opnemen in de Handelingen.