10 Noten Noot 1 (zie item 4) In handen van de commissie is gesteld behalve de geloofsbrief van de heer J. de Lange te Broek in Waterland. De volgende missive van de voorzitter van het Centraal Stembureau voor de verkiezing van de leden van de Tweede Kamer der Staten-Generaal: een afschrift van zijn besluit van 2. januari 2012 waarbij in de vacature die is ontstaan door het ontslag van de heer J.L. Spekman te Utrecht wordt benoemd verklaard tot lid van de Tweede Kamer der Staten-Generaal de heer J. de Lange te Broek in Waterland. Uit de bij de geloofsbrief gevoegde stukken blijkt dat hij de vereiste leeftijd heeft bereikt. Voorts blijkt uit een verklaring van de benoemde dat hij geen betrekkingen bekleedt welke onverenigbaar zijn met het lidmaatschap der Kamer terwijl aan de commissie ten aanzien van hem niets is gebleken van enige omstandigheid welke zijn Nederlanderschap in twijfel zou moeten doen trekken noch van enige omstandigheid ten gevolge waarvan hij op grond van artikel 54 der Grondwet van het kiesrecht ontzet zou zijn. De commissie stelt derhalve voor als lid der Kamer toe te laten nadat hij de bij de wet van 27 februari 1992 Stb. 120 voorgeschreven eden zal hebben afgelegd de heer J. de Lange te Broek in Waterland.