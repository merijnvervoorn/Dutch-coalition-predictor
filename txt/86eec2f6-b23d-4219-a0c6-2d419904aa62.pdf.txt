12 Stemmingen moties Aanvullende maatregelen accountantsorganisaties Aan de orde zijn de stemmingen over moties ingediend bij de behandeling van het wetsvoorstel Wet aanvullende maatregelen accountantsorganisaties te weten: - de motie-Aukje de Vries over het onafhankelijker inrichten van de bezwaarprocedure bij AFM en DNB (34677 nr. 10); - de motie-Tony van Dijck over de inwerkingtreding van het wetsvoorstel op 1 januari 2018 laten (34677 nr. 12); - de motie-Nijboer c.s. over de impasse doorbreken door voorstellen voor het verdienmodel uit te werken (34677 nr. 13). (Zie vergadering van 6 september 2017.) De voorzitter: De motie-Nijboer c.s. (34677 nr. 13) is in die zin gewijzigd dat zij thans luidt: Motie De Kamer gehoord de beraadslaging overwegende dat de kwaliteit van accountantsverklaringen nog te vaak onder de maat is; overwegende dat de sector al ruim drie jaar de tijd heeft gehad om zijn werk te verbeteren; overwegende dat de door de sector zelf ingestelde monitoringscommissie in november 2016 stelde dat fundamentele problemen onvoldoende worden onderkend en dat er nog geen zicht is op oplossingen; verzoekt de regering deze impasse te doorbreken en bij de nadere uitwerking van fundamenteel andere alternatieve verdienmodellen in ieder geval ook het afscheiden van de accountancytak van de fiscale en adviestak te betrekken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 16 was nr. 13 (34677). Ik stel vast dat wij hier nu over kunnen stemmen. In stemming komt de motie-Aukje de Vries (34677 nr. 10). De voorzitter: Ik constateer dat de leden van de fracties van de PvdA DENK 50PLUS de VVD de SGP het CDA de ChristenUnie de PVV en FvD voor deze motie hebben gestemd en deleden van de overige fracties ertegen zodat zij is aangenomen. In stemming komt de motie-Tony van Dijck (34677 nr. 12). De voorzitter: Ik constateer dat de leden van de fracties van de SP de PvdA de PvdD 50PLUS de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Nijboer c.s. (34677 nr. 16 was nr. 13). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de SGP en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.