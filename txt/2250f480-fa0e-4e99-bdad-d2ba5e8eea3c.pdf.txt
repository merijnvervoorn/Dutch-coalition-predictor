10 Stemming moties Sterk beroepsonderwijs Aan de orde zijn de stemmingen over moties ingediend bij de behandeling van het wetsvoorstel Wijziging van onder andere de Wet op het voortgezet onderwijs de Wet educatie en beroepsonderwijs en de Leerplichtwet 1969 in verband met de versterking van het beroepsonderwijs door het wettelijk mogelijk maken van doorlopende leerroutes vmbo-mbo (sterk beroepsonderwijs) te weten: - de motie-Kwint c.s. over een passende plek op vmbo of mbo niveau 2 voor leerlingen uit de ge誰ntegreerde route (35336 nr. 15); - de motie-Van den Berge/Rog over het burgerschapsonderwijs in het mbo (35336 nr. 16). (Zie wetgevingsoverleg van 21 april 2020.) De voorzitter: De motie-Kwint c.s. (35336 nr. 15) is in die zin gewijzigd dat zij thans is ondertekend door de leden Kwint Van den Hul Van den Berge Rog en Van Meenen en luidt: Motie De Kamer gehoord de beraadslaging constaterende dat het voor de ge誰ntegreerde route vmbobasisberoepsopleiding mogelijk wordt gemaakt om de vmbo examens achterwege te laten; overwegende dat scholieren en studenten die deze ge誰ntegreerde route volgen geen vmbo-examen doen en daardoor geen formele toegang hebben tot een mbo-opleiding niveau 2 in het geval zij op een later moment afhaken; verzoekt de regering samen met de MBO Raad afspraken te maken dat in het geval een leerling of student afhaakt in de ge誰ntegreerde route vmbo-basisberoepsopleiding zij altijd gegarandeerd zijn van een passende plek op vmbo entree-opleiding of mbo niveau 2 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 20 was nr. 15 (35336). In stemming komt de gewijzigde motie-Kwint c.s. (35336 nr. 20 was nr. 15). De voorzitter: Ik constateer dat deze gewijzigde motie met algemene stemmen is aangenomen.In stemming komt de motie-Van den Berge/Rog (35336 nr. 16). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie de PVV en Van Haga voor deze motie hebben gestemd en de leden van de fractie van FvD ertegen zodat zij is aangenomen.