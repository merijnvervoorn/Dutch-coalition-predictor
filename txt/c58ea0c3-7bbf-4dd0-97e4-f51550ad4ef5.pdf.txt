56 Stemmingen moties Spoorveiligheid/ERTMS Aan de orde zijn de stemmingen over moties ingediend bij het VAO Spoorveiligheid/ERTMS te weten: - de motie-De Boer/Hoogland over voorwaarden voor de aanbestedingsstrategie (29893 nr. 193); - de motie-Bashir over invoering van het ORBIT-systeem (29893 nr. 194); - de motie-Hoogland/De Boer over de spoorwegovergang Vierpaardjes (29893 nr. 195). (Zie vergadering van 1 juli 2015.) De voorzitter: De motie-Hoogland/De Boer (29893 nr. 195) is in die zin gewijzigd dat zij thans luidt: Motie De Kamer gehoord de beraadslaging overwegende dat er sprake is van dichtligtijden van de spoorwegovergang Vierpaardjes waar veel bewoners overlast door ervaren; roept het provinciebestuur van Limburg op met gedragen plannen te komen die de verkeerscirculatie verbeteren; verzoekt de regering om op basis van de voorwaarden en beschikbare middelen van het LVO (zoals 50% cofinanciering door de regio en een gezamenlijk gedragen integrale probleemanalyse) nog dit jaar actie te ondernemen op de overweg Vierpaardjes bij Venlo in het kader van het LVO en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 196 was nr. 195 (29893). Ik stel vast dat wij hier nu over kunnen stemmen. In stemming komt de motie-De Boer/Hoogland (29893 nr. 193). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP de VVD Klein de Groep Kuzu/Öztürk Houwers Van Vliet 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de PVV ertegen zodat zij is aangenomen.In stemming komt de motie-Bashir (29893 nr. 194). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Klein de Groep Kuzu/Öztürk Van Vliet 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Hoogland/De Boer (29893 nr. 196 was nr. 195). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Klein de Groep Kuzu/Öztürk Houwers Van Vliet 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de Groep Bontes/Van Klaveren ertegen zodat zij is aangenomen.