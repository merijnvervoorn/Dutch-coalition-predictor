26 Stemmingen moties Verlaging leeftijd volwassenminimumloon Aan de orde zijn de stemmingen over moties ingediend bij de behandeling van het wetsvoorstel Wijziging van de Wet minimumloon en minimumvakantiebijslag en enige andere wetten te weten: - de motie-Öztürk over afrekenbare streefcijfers met betrekking tot de werkloosheid onder jongeren met een migrantenachtergrond (34573 nr. 13); - de motie-Öztürk over de monitor van de arbeidsmarktpositie van jongeren (34573 nr. 14). (Zie vergadering van 15 december 2016.) De voorzitter: Op verzoek van de heer Öztürk stel ik voor zijn motie (34573 nr. 14) aan te houden. Daartoe wordt besloten. In stemming komt de motie-Öztürk (34573 nr. 13). De voorzitter: Ik constateer dat de aanwezige leden van de fractie van de Groep Kuzu/Öztürk voor deze motie hebben gestemd en de aanwezige leden van de overige fracties ertegen zodat zij is verworpen.