22 Stemmingen moties Energiebesparing gebouwen Aan de orde zijn de stemmingen over moties ingediend bij het VAO Energiebesparing / energieprestatie gebouwen te weten: - de motie-Van Eijs/Sienot over het wegnemen van drempels voor energiebesparende maatregelen (30196 nr. 696); - de motie-Ronnes/Koerhuis over de gevolgen van de stapeling van gemeentelijke eisen bij bouw- en renovatieprojecten (30196 nr. 697); - de motie-Ronnes/Smeulders over de toepassing van ledverlichting door het Rijk (30196 nr. 698); - de motie-Koerhuis over een betaalbaar energielabel (30196 nr. 699); - de motie-Beckerman over onderzoek naar het sjoemelen met energielabels (30196 nr. 700). (Zie vergadering van 23 januari 2020.) De voorzitter: Op verzoek van de heer Ronnes stel ik voor zijn motie (30196 nr. 697) aan te houden. Daartoe wordt besloten. De voorzitter: De motie-Koerhuis (30196 nr. 699) is in die zin gewijzigd dat zij thans luidt: Motie De Kamer gehoord de beraadslaging van mening dat de prijs voor het nieuwe energielabel niet te hoog mag zijn voor woningeigenaren; overwegende dat de minister met partijen uit de sector oplossingsrichtingen voor een betaalbaar energielabel verkent; overwegende dat onvoldoende beschikbaarheid van energieprestatieadviseurs de prijs van een energielabel doet stijgen; overwegende dat de invoeringsdatum van het nieuwe energielabel met een halfjaar wordt uitgesteld tot 1 januari 2021; overwegende dat het argument om geen vereenvoudigd energielabel te behouden gebaseerd is op een praktijktest op slechts zes testpersonen; verzoekt de regering om in de extra beschikbaar gekomen tijd een second opinion uit te laten voeren naar hoe deVEL-methode op basis van NTA 8800 er voor woningeigenaren op hoofdlijnen uit zou kunnen komen te zien zodat dit betaalbare label nog steeds gebruikt kan worden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 702 was nr. 699 (30196). Ik stel vast dat wij hier nu over kunnen stemmen. In stemming komt de motie-Van Eijs/Sienot (30196 nr. 696). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ronnes/Smeulders (30196 nr. 698). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Koerhuis (30196 nr. 702 was nr. 699). De voorzitter: Ik constateer dat de leden van de fracties van DENK 50PLUS de VVD de SGP FvD en Van Haga voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman (30196 nr. 700). De voorzitter: Ik constateer dat deze motie met algemene stemmen is aangenomen.