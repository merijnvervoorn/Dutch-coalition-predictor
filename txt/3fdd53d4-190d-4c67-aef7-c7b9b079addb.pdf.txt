14 Stemming motie Prijsplafond energie Aan de orde is de stemming over een aangehouden motie ingediend bij het debat over het prijsplafond energie te weten: - de motie-Stoffer/Van der Plas over voor de begrotingsbehandeling LNV een steunregeling voor de kottervisserij aan de Kamer voorleggen (36200 nr. 145). (Zie notaoverleg van 10 november 2022.) De voorzitter: De motie-Stoffer/Van der Plas (36200 nr. 145) is in die zin gewijzigd dat zij thans is ondertekend door de leden Stoffer Van der Plas en Bisschop en luidt: Motie De Kamer gehoord de beraadslaging constaterende dat de Kamer heeft gevraagd om een tijdelijke steunregeling voor de kottervisserij in verband met de hoge brandstofprijzen (motie-Grinwis 21501-32 nr. 1448) en dat deze inmiddels is aangekondigd met een plafond van €30.000 per bedrijf; overwegende dat omliggende lidstaten hun visserijbedrijven al compenseren voor de hoge brandstofprijzen en een ongelijk speelveld is ontstaan; overwegende dat het aangekondigde plafond van €30.000 beperkt is gezien de hoge kosten die gemaakt worden en ver onder het tijdelijke Europese steunplafond van €300.000 voor visserijbedrijven ligt; verzoekt de regering voor de begrotingsbehandeling LNV de Kamer te informeren over de steunplafonds die Duitsland België en Frankrijk voor hun visserijbedrijven hanteren en een aangepast voorstel voor een steunregeling aan de Kamer voor te leggen waarbij aangesloten wordt op de steunplafonds die omliggende landen hanteren en gaat over tot de orde van de dag. Zij krijgt nr. 168 was nr. 145 (36200). Ik stel vast dat wij hier nu over kunnen stemmen. In stemming komt de gewijzigde motie-Stoffer c.s. (36200 nr. 168 was nr. 145). De voorzitter: Ik constateer dat de leden van de fracties van Lid Omtzigt de SGP BBB JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is verworpen.