32 Stemming motie Initiatiefnota van de leden Ploumen Van Gerven en Ellemeet: "Big Farma: niet gezond!" Aan de orde is de stemming over een aangehouden motie ingediend bij het debat over de initiatiefnota van de leden Ploumen Van Gerven en Ellemeet: "Big Farma: niet gezond!" te weten: - de motie-Van den Berg over onderzoek naar biomarkers (34834 nr. 9). (Zie notaoverleg van 10 december 2018.) De voorzitter: De motie-Van den Berg (34834 nr. 9) is in die zin gewijzigd dat zij thans luidt: Motie De Kamer gehoord de beraadslaging van mening dat het effect van nieuwe geneesmiddelen veel strakker geregistreerd moet worden; overwegende dat biomarkers nuttig kunnen zijn als indicatoren om te bepalen of en hoe iemand zal reageren op een bepaald medicijn; verzoekt de regering het Zorginstituut opdracht te geven dat (oncologische) geneesmiddelen die de sluis ingaan dan wel meer dan €50.000 per patiënt per jaar kosten in beginsel zijn voorzien van een biomarker en dat indien deze niet aanwezig is de reden daarvoor dient te worden toegelicht door de farmaceut en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 17 was nr. 9 (34834). Ik stel vast dat wij hier nu over kunnen stemmen. In stemming komt de gewijzigde motie-Van den Berg (34834 nr. 17 was nr. 9). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen.Hiermee zijn we aan het einde gekomen van de stemmingen. De vergadering wordt enkele ogenblikken geschorst.