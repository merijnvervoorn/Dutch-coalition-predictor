10 Stemmingen moties Racisme en discriminatie in de politieorganisatie Aan de orde zijn de stemmingen over moties ingediend bij het debat over racisme en discriminatie in de politieorganisatie te weten: - de motie-Azarkan c.s. over het leed van medewerkers erkennen en de hulp- en zorgkosten die door niet tijdig ingrijpen zijn ontstaan vergoeden (29628 nr. 1162); - de motie-Azarkan c.s. over alle begeleiders docenten en leidinggevenden op structurele basis trainen op het gebied van diversiteit en voor nieuwe medewerkers harde criteria opstellen (29628 nr. 1163); - de motie-Azarkan c.s. over bij de politie geen nieuwe medewerkers aannemen die zich schuldig hebben gemaakt aan discriminatie racisme of intimidatie (29628 nr. 1165); - de motie-Helder over de huidige korpsleiding bij koninklijk besluit naar huis sturen (29628 nr. 1166); - de motie-Van der Werf c.s. over het door een bestaand instituut monitoren van de implementatie van de aanbevelingen uit het Plan aanpak uitsluiting discriminatie & racisme (29628 nr. 1167); - de motie-Mutluer c.s. over een niet-vrijblijvend sociaal veiligheidsplan of protocol opstellen voor eenduidigheid in de aanpak van discriminatie en racisme binnen de politie (29628 nr. 1168); - de motie-Mutluer c.s. over de afhandeling van meldingen van normoverschrijdend gedrag bij een externe organisatie neerleggen (29628 nr. 1169); - de motie-Sylvana Simons over onderzoek naar de aanwezigheid en effecten van rechts-extremistische en racistische denkbeelden binnen de politieorganisatie (29628 nr. 1171). (Zie vergadering van 9 mei 2023.) De voorzitter: Op verzoek van mevrouw Mutluer stel ik voor haar motie (29628 nr. 1168) aan te houden. Daartoe wordt besloten. De voorzitter: Voordat we gaan stemmen geef ik eerst het woord aan mevrouw Van der Plas van BBB voor een stemverklaring en de heer Omtzigt. Mevrouw Van der Plas (BBB): Dank u wel voorzitter. Ik heb een stemverklaring bij de motie op stuk nr. 1166 van collega Helder over het naar huis sturen van de korpsleiding bij de politie. Voorzitter. De politieagenten in dit land zijn helden. Ze zijn dienstbaar professioneel en betrouwbaar. In het PTSSdossier bij de politie wordt maar eens bevestigd dat wij die eigenschappen in de politiek soms weleens missen. Hetgaat om mannen en vrouwen die zorgen voor onze veiligheid en dat met permanente mentale schade moesten bekopen niet alleen met grote gevolgen voor hen maar ook voor hun families. Het is diep onrechtvaardig dat de overheid tegenover deze mensen haar afspraken niet nakomt. De rol die de korpsleiding speelt in het frustreren van de uitbetaling van deze ereschuld aan hun eigen collega's — hun eigen collega's nota bene — is hen te verwijten. Daarom zal BBB voor deze motie stemmen. Dank u wel. De voorzitter: Dank u wel mevrouw Van der Plas. Ik geef het woord aan de heer Omtzigt. De heer Omtzigt (Lid Omtzigt): Voorzitter. De voorgaande motie zal ik niet steunen. Hoewel ik wel heel veel van de bezwaren deel vind ik de maatregel te erg. Mijn stemverklaring gaat over de motie op stuk nr. 1171 van mevrouw Sylvana Simons. Die verzoekt de regering te laten onderzoeken of en zo ja in hoeverre rechts-extremistische en racistische denkbeelden binnen de politieorganisatie aanwezig zijn. Ik steun dat onderzoek. Echter in de overwegingen staat dat korpschef Huyzer recentelijk heeft aangegeven dat uit onderzoek blijkt dat er binnen de Nederlandse politie sprake is van een overwegend rechtse politieke oriëntatie. Daarna gaat de indiener meteen verder met: van mening dat rechts-extremistische denkbeelden binnen een handhavende organisatie met een geweldsmonopolie uiterst ongewenst zijn. Er is wat mij betreft een sterk onderscheid tussen "rechtse politieke oriëntatie" en "rechts-extremistische denkbeelden". Dat zijn twee totaal verschillende dingen. Met die aantekening ben ik wel voor het onderzoek. Die dingen zou ik dus alleen niet met elkaar verwarren. Dat zou ik ook niet met "links" en "links-extremistisch" doen want die zijn ook niet op één lijn te stellen. Dank u wel. De voorzitter: Dank u wel meneer Omtzigt. In stemming komt de motie-Azarkan c.s. (29628 nr. 1162). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA en de PvdD voor deze motie hebben gestemd en de leden van de fracties van D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga ertegen zodat zij is verworpen. In stemming komt de motie-Azarkan c.s. (29628 nr. 1163). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD en hetCDA voor deze motie hebben gestemd en de leden van de fracties van de SGP BBB JA21 de PVV FVD en Groep Van Haga ertegen zodat zij is aangenomen. Mevrouw Van der Plas BBB. Mevrouw Van der Plas (BBB): Dank u wel. Bij de motie op stuk nr. 1162 had ik mijn hand niet opgestoken maar dat had ik wel moeten doen. Ik wil dus worden geacht voor deze motie te hebben gestemd. De voorzitter: Dank u wel. We zullen dit opnemen in de Handelingen. In stemming komt de motie-Azarkan c.s. (29628 nr. 1165). De voorzitter: Ik constateer dat de leden van de fracties van de SP BIJ1 DENK Fractie Den Haan en de PvdD voor deze motie hebben gestemd en de leden van de fracties van GroenLinks Volt de PvdA D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga ertegen zodat zij is verworpen. In stemming komt de motie-Helder (29628 nr. 1166). De voorzitter: Ik constateer dat de leden van de fracties van de SP BIJ1 BBB de PVV en FVD voor deze motie hebben gestemd en de leden van de fracties van GroenLinks Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA JA21 en Groep Van Haga ertegen zodat zij is verworpen. In stemming komt de motie-Van der Werf c.s. (29628 nr. 1167). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie de VVD de SGP het CDA en BBB voor deze motie hebben gestemd en de leden van de fracties van JA21 de PVV FVD en Groep Van Haga ertegen zodat zij is aangenomen. In stemming komt de motie-Mutluer c.s. (29628 nr. 1169). De voorzitter: Ik constateer dat de leden van de fracties van GroenLinks BIJ1 Volt DENK Fractie Den Haan de PvdA de PvdD Lid Omtzigt en BBB voor deze motie hebben gestemd en de leden van de fracties van de SP D66 de ChristenUnie de VVD de SGP het CDA JA21 de PVV FVD en Groep Van Haga ertegen zodat zij is verworpen. In stemming komt de motie-Sylvana Simons (29628 nr. 1171).De voorzitter: Ik constateer dat de leden van de fracties van GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de ChristenUnie en BBB voor deze motie hebben gestemd en de leden van de fracties van de SP de VVD de SGP het CDA JA21 de PVV FVD en Groep Van Haga ertegen zodat zij is verworpen.