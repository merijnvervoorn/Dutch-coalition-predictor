23 Stemmingen moties Samenwerkingscollege en unieke beroepsopleidingen Aan de orde zijn de stemmingen over moties ingediend bij de behandeling van het wetsvoorstel Wijziging van de Wet educatie en beroepsonderwijs en de Wet educatie en beroepsonderwijs BES vanwege met name de wettelijke verankering van het samenwerkingscollege en de instandhouding van unieke beroepsopleidingen (samenwerkingscollege en unieke beroepsopleidingen) te weten: - de motie-Westerveld/Özdil over de medezeggenschap bij samenwerkingscolleges (34691 nr. 11); - de motie-El Yassini/Van Meenen over vergemakkelijken van publiek-private samenwerking (34691 nr. 12). (Zie vergadering van 18 januari 2018.) In stemming komt de motie-Westerveld/Özdil (34691 nr. 11). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-El Yassini/Van Meenen (34691 nr. 12). De voorzitter: Ik constateer dat de leden van de fracties van DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen.