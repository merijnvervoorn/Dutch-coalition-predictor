11 Stemmingen moties Resultaten JOBmonitor en toelatingsbeleid mbo Aan de orde zijn de stemmingen over moties ingediend bij het debat over de resultaten van de JOB-monitor en over het toelatingsbeleid in het mbo te weten: - de motie-Özdil/Kuik over het stimuleren van het terugnemen van ongebruikte onderwijsbenodigdheden (31524 nr. 409); - de motie-Van den Hul over de garantieverplichting voor onderwijsinstellingen ten aanzien van stageplaatsen omzetten in een leveringsplicht (31524 nr. 411); - de motie-El Yassini/Kwint over scholen verplichten lesmaterialen terug te kopen (31524 nr. 413); - de motie-Kwint/Van den Hul over de numerus fixus opheffen voor sectoren met zowel een groot personeelstekort als een groot maatschappelijk belang (31524 nr. 415). (Zie vergadering van 9 april 2019.) De voorzitter: De motie-Kwint/Van den Hul (31524 nr. 415) is in die zin gewijzigd dat zij thans luidt: Motie De Kamer gehoord de beraadslaging constaterende dat er grote tekorten zijn in de sectoren onderwijs zorg en kinderopvang; overwegende dat een numerus fixus niet bijdraagt aan de oplossing maar dat de capaciteit van de opleiding moet worden vergroot; verzoekt de regering samen met mbo-opleidingen ervoor zorg te dragen dat in sectoren met zowel een groot personeelstekort als een groot maatschappelijk belang zoals onderwijs zorg en kinderopvang de numerus fixus zo snel mogelijk wordt opgeheven en de capaciteit van deze opleidingen wordt uitgebreid en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 417 was nr. 415 (31524). Ik stel vast dat wij hier nu over kunnen stemmen. De heer El Yassini verzoekt om eerst te stemmen over zijn motie op stuk nr. 413 alvorens te stemmen over de overige moties. Ik zie dat niemand daar bezwaar tegen heeft. Dan gaan we dat doen.In stemming komt de motie-El Yassini/Kwint (31524 nr. 413). De voorzitter: Ik constateer dat de leden van de fracties van de SP de PvdA de PvdD DENK 50PLUS de VVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Özdil/Kuik (31524 nr. 409). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS D66 de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van den Hul (31524 nr. 411). De voorzitter: Ik constateer dat de leden van de fracties van de SP de PvdA GroenLinks de PvdD DENK en de SGP voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Kwint/Van den Hul (31524 nr. 417 was nr. 415). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen.