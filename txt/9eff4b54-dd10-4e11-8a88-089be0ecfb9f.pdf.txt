14 Stemmingen moties Videoconferentie EU Landbouw- en Visserijministers 29 juni 2020 Aan de orde zijn de stemmingen over moties ingediend bij het VAO Videoconferentie EU Landbouw- en Visserijministers 29 juni 2020 te weten: - de motie-Wassenberg over een verbod op sulfoxaflor voor open teelten (21501-32 nr. 1264); - de motie-Wassenberg over het openbaar maken van de posities van de lidstaten na stemmingen in de SCoPAFF (21501-32 nr. 1265); - de motie-Bisschop c.s. over het aankaarten van inhoudelijke bezwaren en nadelen van de aanvullende derogatievoorwaarden (21501-32 nr. 1266). (Zie vergadering van 8 december 2020.) De voorzitter: De motie-Wassenberg (21501-32 nr. 1264) is in die zin gewijzigd dat zij thans is ondertekend door de leden Wassenberg en Graus en luidt: Motie De Kamer gehoord de beraadslaging overwegende dat het bewijs zich opstapelt dat de nieuwegeneratieneonicotino√Øde sulfoxaflor zeer schadelijk is voor honingbijen en wilde bijen; overwegende dat de Europese Commissie op basis van een wetenschappelijke beoordeling door de Europese Voedselveiligheidsautoriteit (EFSA) voor zal stellen om het gebruik van sulfoxaflor voor open teelten te verbieden; verzoekt de regering om voor een verbod op sulfoxaflor voor open teelten te stemmen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1269 was nr. 1264 (21501-32). Ik stel vast dat wij hier nu over kunnen stemmen. In stemming komt de gewijzigde motie-Wassenberg/Graus (21501-32 nr. 1269 was nr. 1264). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de PVV en FvD voor deze gewijzigde motiehebben gestemd en de leden van de overige fracties ertegen zodat zij is verworpen. In stemming komt de motie-Wassenberg (21501-32 nr. 1265). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de SGP de PVV en FvD voor deze motie hebben gestemd en de leden van de overige fracties ertegen zodat zij is aangenomen. Die motie gaat over de SCoPAFF. Iedereen weet wat dat is zo te zien behalve ik. En de VVD ook niet zie ik. Gelukkig. In stemming komt de motie-Bisschop c.s. (21501-32 nr. 1266). De voorzitter: Ik constateer dat de leden van de fracties van Krol de VVD de SGP het CDA de PVV en FvD voor deze motie hebben gestemd en de leden van de overige fracties ertegen zodat zij is aangenomen. Meneer Wassenberg. De heer Wassenberg (PvdD): Voorzitter. Nu de motie op stuk nr. 1265 is aangenomen zou ik graag van de regering een brief willen ontvangen waarin staat hoe ze die gaat uitvoeren en wat haar standpunt zal zijn in die overleggen. De voorzitter: Ja. Ik stel voor het stenogram van dit deel van de vergadering door te geleiden naar het kabinet.