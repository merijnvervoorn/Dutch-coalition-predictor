21 Stemmingen Zorgverzekeringswet Aan de orde zijn de stemmingen over moties ingediend bij het debat over de Zorgverzekeringswet te weten: - de motie-Van Gerven/Leijten over acceptatieplicht voor de aanvullende zorgverzekering (29689 nr. 369); - de motie-Van Gerven/Leijten over onderzoek naar risicoselectie door zorgverzekeraars (29689 nr. 370); - de motie-Van Gerven/Leijten over hulpmiddelen voor zicht- en gehoorproblemen voor kinderen opnemen in basisverzekering (29689 nr. 371); - de motie-Wiegman-van Meppelen Scheppink/Dijkstra over nog geen pakketbeslissingen over dure geneesmiddelen en weesgeneesmiddelen (29689 nr. 372); - de motie-Wiegman-van Meppelen Scheppink over zorg aan ongedocumenteerde vreemdelingen bij GGD (29689 nr. 373); - de motie-Wiegman-van Meppelen Scheppink/Smilde over websites zorgverzekeraars toegankelijk voor ouderen en mensen met verstandelijke beperking (29689 nr. 374). (Zie vergadering van 8 februari 2012.) De voorzitter: De motie-Van Gerven/Leijten (29689 nr. 370) is in die zin gewijzigd dat zij thans luidt: Motie De Kamer gehoord de beraadslaging constaterende dat zorgverzekeringen zoals Besured en Promovendum bepaalde verzekerden uitsluiten op grond van criteria als leeftijd of opleidingsniveau; verzoekt de regering een onafhankelijk onderzoek door een wetenschappelijke instelling in te laten stellen naar deze en vergelijkbare vormen van risicoselectie door zorgverzekeraars en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 377 (29689). Ik stel vast dat wij hier nu over kunnen stemmen. In stemming komt de motie-Van Gerven/Leijten (29689 nr. 369). De voorzitter: Ik constateer dat de aanwezige leden van de fracties van de SP de PvdD en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Gerven/ Leijten (29689 nr. 377).De voorzitter: Ik constateer dat de aanwezige leden van de fracties van de SP de PvdD de PvdA GroenLinks en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Gerven/Leijten (29689 nr. 371). De voorzitter: Ik constateer dat de aanwezige leden van de fracties van de SP de PvdD en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Wiegman-van Meppelen Scheppink/Dijkstra (29689 nr. 372). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Wiegman-van Meppelen Scheppink (29689 nr. 373). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Wiegman-van Meppelen Scheppink/Smilde (29689 nr. 374). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie het CDA en de PVV voor deze motie hebben gestemd en de aanwezige leden van de fractie van de VVD ertegen zodat zij is aangenomen.