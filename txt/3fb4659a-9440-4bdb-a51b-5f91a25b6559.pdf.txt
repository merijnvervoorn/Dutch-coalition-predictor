2 Kort stilstaan bij de aanslagen in Brussel Aan de orde is een kort stilstaan door de Voorzitter bij de aanslagen in Brussel. De voorzitter: Vanochtend werden we opgeschrikt door berichten over een reeks van aanslagen op de luchthaven en op verschillende metrostations. Daarbij zijn doden en gewonden gevallen. Hoeveel precies is nog onduidelijk. De paniek en de chaos zijn groot. Hoe dichterbij het komt hoe onveiliger het voelt. In een open en vrije samenleving als de onze zullen we nooit wijken voor dit soort geweld. Hier in de Kamer zijn onze gedachten bij al die mensen in Brussel en in de rest van BelgiÃ« die betrokken zijn bij deze vreselijke en laffe aanslagen; bij de slachtoffers en hun nabestaanden. Wij hopen dat er snel meer duidelijkheid komt en zullen deze schokkende aanslagen op een later moment herdenken.