14 Stemmingen Aan de orde zijn de stemmingen over moties ingediend bij de behandeling van het wetsvoorstel Wijziging van de Telecommunicatiewet in verband met de aanpassing van de bewaartermijn voor telecommunicatiegegevens met betrekking tot internettoegang e-mail over het internet en internettelefonie (32185) en het wetsvoorstel Wijziging van de Wet bescherming persoonsgegevens in verband met de vermindering van administratieve lasten en nalevingskosten wijzigingen teneinde wetstechnische gebreken te herstellen en enige andere wijzigingen (31841) te weten: - de motie-Van der Steur c.s. over kostenvergoedingen aan ISP's (32185 nr. 12); - de motie-Van der Steur/Çörüz over eigen verantwoordelijkheid directmarketingbedrijven (31841 nr. 18); - de motie-Berndsen c.s. over intrekking van de dataretentierichtlijn (31841 nr. 19). (Zie vergadering van 15 juni 2011.) De heer Van der Steur (VVD): Voorzitter. Nu het amendement-Schouten c.s. op stuk nr. 17 (31841) is aangenomen wil ik mijn motie op stuk nr. 18 (31841) intrekken. De voorzitter: Aangezien de motie-Van der Steur/Çörüz (31841 nr. 18) is ingetrokken maakt zij geen onderwerp van behandeling meer uit. In stemming komt de motie-Van der Steur c.s. (32185 nr. 12). De voorzitter: Ik constateer dat deze motie met algemene stemmen is aangenomen. In stemming komt de motie-Berndsen c.s. (31841 nr. 19). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.