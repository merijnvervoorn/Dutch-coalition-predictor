Voorzitter Het woord is aan de heer Omtzigt. De heer Omtzigt (CDA): Voorzitter. Op 27 februari hebben collega De Pater-van der Meer en ik aan de ministers van Binnenlandse Zaken en van Financien vragen gesteld over cross border leasing door overheidsbedrijven en overheden. De vragen betroffen dus ook de energiebedrijven. De nummer twee is expliciet genoemd. Met het oog op het spoeddebat over Essent en Nuon willen wij graag alle vragen voor 12.00 uur beantwoord hebben en anders in ieder geval die vragen die betrekking hebben op de energiebedrijven. De voorzitter: Wij zullen het stenogram van dit gedeeite van de vergadering doorgeleiden naar het kabinet. Het woord is aan de heer Zijlstra. De heer Zijlstra (VVD): Voorzitter. Naar aanleiding van het mondelinge vragenuur wil de VVD mede namens het CDA en de PvdA een spoeddebat aanvragen over de zout- en gaswinning in Noordwest-Friesland. Aan ruim een minuut spreektijd hebben wij genoeg. De voorzitter: U hebt voor het houden van dit spoeddebat de steun van de meerderheid van de Kamer. Ik zal het debat plannen voor een nader te bepalen tijdstip. Ik kan nu niet overzien hoe de agenda er gaat uitzien. De heer Zijlstra (VVD): Het debat heeft wel enige spoed. Wij willen graag de minister van Economische Zaken verzoeken om in ieder geval niet tot vergunningverlening over te gaan totdat dit debat heeft plaatsgevonden. De voorzitter: Wij zullen het stenogram doorgeleiden naar het kabinet. Ik heb voor het debat dus een minuut spreektijd per fractie genoteerd. Daar ga ik u ook aan houden. Hiermee zijn wij gekomen aan het eind van de regeling van werkzaamheden. Ik zie dat de heer Van Bommel nog iets wil vragen. De heer Van Bommel (SP): Voorzitter. Ik verkeerde in de veronderstelling dat mijn verzoek was aangemeld voor de regeling. De voorzitter: Niet bij mij maar zegt u het maar. De heer Van Bommel (SP): Ik wil het kabinet vragen om een brief over de instemming die de minister van Buitenlandse Zaken de heer Verhagen heeft gegeven naar aanleiding van het verzoek van zijn Amerikaanse ambtgenoot om in Nederland een conference te organiseren over de toekomst van Afghanistan. De voorzitter: Brieven worden in de commissies gevraagd. Daarom stond uw verzoek waarschijnlijk niet op de lijst. Dan kunnen wij nu gaan stemmen. Ik vind het fijn dat de staatssecretaris van Defensie hierbij aanwezig is.Aan de orde zijn de stemmingen in verband met het wetsvoorstel Implementatie van Europese regelgeving betreffende het verkeer van diensten op de interne markt (Dienstenwet) (31579) en over: - de motie-Jan Jacob van Dijk c.s. over het naleven van de bepalingen uit de Dienstenrichtlijn door decentrale overheden (31579 nr. 9); - de motie-Van der Ham/Jan Jacob van Dijk over een constructieve opstelling ten aanzien van aanpassingen en uitbreidingen van de Dienstenrichtlijn (31579 nr. 12); - de motie-Van der Ham/Elias over evaluatie van de werking van het virtuele "een loket" (31579 nr. 13); - de motie-Elias over toepassing van de lex silencio op meer vergunningtrajecten (31579 nr. 16); - de motie-Jan Jacob van Dijk c.s. over invoering van de lex silencio positivo in vergunningstelsels die niet vallen onder de Dienstenwet (31579 nr. 17). (Zie vergadering van 5 maart 2009.) De voorzitter: De motie-Jan Jacob van Dijk c.s. (31579 nr. 17) is in die zin gewijzigd dat zij thans luidt: Motie De Kamer gehoord de beraadslaging overwegende dat er brede steun bestaat voor de invoering van de lex silencio positivo bij de vergunningstelsels die vallen onder de Dienstenwet; overwegende dat er daarnaast nog meer dan 500 vergunningstelsels bestaan die niet vallen onder de Dienstenwet; constaterende dat de discussie over de invoering van de lex silencio positivo al lange tijd wordt gevoerd maar naast de vergunningstelsels die vallen onder de Dienstenwet weinig vooruitgang is geboekt; verzoekt derhalve de regering de Kamer voor 15 juni 2009 te informeren over hoe de lex silencio positivo in de buiten de Dienstenwet vallende vergunningstelsels wordt ingevoerd dan wel welke doorslaggevende redenen er bestaan om hier niet toe over te gaan en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 18(31579). Ik stel vast dat wij hierover nu kunnen stemmen. In stemming komt het amendement-Vos/Jan Jacob van Dijk (stuk nr. 14 I) tot het invoegen van artikel 27a. De voorzitter: Ik constateer dat de aanwezige leden van de fracties van de PvdA GroenLinks D66 de VVD de ChristenUnie de SGP het CDA de PVV en het lid Verdonk voor dit amendement hebben gestemd en de aanwezige leden van de overige fracties ertegen zodat het is aangenomen.Voorzitter Ik stel vast dat door de aanneming van dit amendement het andere op stuk nr. 14 voorkomende amendement als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de amendementenVos/Jan Jacob van Dijk (stuk nrs. 14 I en II). De voorzitter: Ik constateer dat de aanwezige leden van de fracties van de PvdA GroenLinks D66 de VVD de ChristenUnie de SGP het CDA de PVV en het lid Verdonk voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de motie-Jan Jacob van Dijk c.s. (31579 nr. 9). De voorzitter: Ik constateer dat de aanwezige leden van de fracties van de PvdA GroenLinks D66 de VVD de ChristenUnie de SGP het CDA de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van der Ham/Jan Jacob van Dijk (31579 nr. 12). De voorzitter: Ik constateer dat de aanwezige leden van de fracties van de PvdA GroenLinks D66 de VVD de ChristenUnie de SGP en het CDA voor deze motie hebben gestemd en die van de overige fracties ertegen zodat zij is aangenomen. In stemming komt de motie-Van der Ham/Elias (31579 nr. 13). De voorzitter: Ik constateer dat deze motie met algemene stemmen is aangenomen. In stemming komt de motie-Elias (31579 nr. 16). De voorzitter: Ik constateer dat de aanwezige leden van de fracties van de VVD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Jan Jacob van Dijk c.s. (31579 nr. 18). De voorzitter: Ik constateer dat de aanwezige leden van de fracties van de PvdA GroenLinks D66 de VVD de ChristenUnie de SGP het CDA de PVV en het lid Verdonk voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. Aan de orde zijn de stemmingen over moties ingediend bij het debat over toepassing van de Mosquito te weten: - de motie-Smits/Kuiken over het alleen na goedkeuring van het lokale bestuur plaatsen van de Mosquito (28684 nr. 200); - de motie-Qörüz c.s. over het bij wet regelen van het gebruik van de Mosquito (28684 nr. 201).(Zie vergadering van 17 februari 2009.) In stemming komt de motie-Smits/Kuiken (28684 nr. 200). De voorzitter: Ik constateer dat de aanwezige leden van de fracties van de SP de PvdA GroenLinks D66 de PvdD de VVD en de ChristenUnie voor deze motie hebben gestemd en die van de overige fracties ertegen zodat zij is aangenomen. In stemming komt de motie-Qörüz c.s. (28684 nr. 201). De voorzitter: Ik constateer dat de aanwezige leden van de fracties van de VVD de SGP het CDA de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. Aan de orde zijn de stemmingen over moties ingediend bij het debat over AWACS te weten: - de motie-De Wit/Van Gent over het reduceren van het aantal AWACS-vluchten tot 2340 (31700-XI nr. 76); - de motie-De Wit over het afzien van een aanbod om 160 vluchten van Geilenkirchen te verplaatsen naar een Nederlands vliegveld (31700-XI nr. 77); - de motie-Neppérus/Samsom over een vermindering van de geluidsoverlast van de AWACS-vluchten met 35% (31700-XI nr. 78); - de motie-Madlener over het afsluiten van het Nederlandse luchtruim voor opstijgende en landende AWACS-vliegtuigen (31700-XI nr. 79). (Zie vergadering van 3 maart 2009.) De voorzitter: De motie-De Wit (31700-XI nr. 77) is in die zin gewijzigd dat zij thans luidt: Motie De Kamer gehoord de beraadslaging overwegende dat de regering in het kader van de vermindering van de overlast van de vliegbasis Geilenkirchen aan de NAVO wil aanbieden om 160 vluchten van Geilenkirchen te verplaatsen naar een ander - Nederlands - militair vliegveld; overwegende dat de Nederlandse militaire vliegvelden vrijwel allemaal gelegen zijn in of nabij dichtbevolkte regio's; van mening dat verplaatsing op deze manier geen oplossing is maar slechts de export van het probleem naar nóg een regio; verzoekt de regering af te zien van een aanbod om 160 vluchten van Geilenkirchen te verplaatsen naar een ander - Nederlands - vliegveld en gaat over tot de orde van de dag.Voorzitter Naar mij blijkt wordt de indiening van deze gewijzigde motie voldoende ondersteund. Zij krijgt nr. 81 (31700-XI). Ik stel vast dat wij hierover nu kunnen stemmen. In stemming komt de motie-De Wit/Van Gent (31700-XI nr. 76). De voorzitter: Ik constateer dat de aanwezige leden van de fracties van de SP GroenLinks de PvdD en de PVV voor deze motie hebben gestemd en die van de overige fracties ertegen zodat zij is verworpen. In stemming komt de gewijzigde motie-De Wit (31700-XI nr. 81). De voorzitter: Ik constateer dat de aanwezige leden van de fracties van de SP GroenLinks de PvdD en de PVV voor deze gewijzigde motie hebben gestemd en die van de overige fracties ertegen zodat zij is verworpen. In stemming komt de motie-Neppérus/Samsom (31700-XI nr. 78). De voorzitter: Ik constateer dat de aanwezige leden van de fracties van de SP de PvdA GroenLinks D66 de PvdD de VVD de SGP de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Madlener (31700-XI nr. 79). De voorzitter: Ik constateer dat de aanwezige leden van de fracties van de SP GroenLinks de PvdD en de PVV voor deze motie hebben gestemd en die van de overige fracties ertegen zodat zij is verworpen. Aan de orde zijn de stemmingen over moties ingediend bij het debat over uitvoering van de Nota Ruimte te weten: - de motie-Van Heugten c.s. over het ruimtelijk beleid voor bedrijventerreinen (29435 nr. 221); - de motie-Van Leeuwen/Van Gent over het pas beslissen over een nieuw bedrijventerrein Moerdijk als de SER-ladder serieus is toegepast (29435 nr. 222); - de motie-Van Leeuwen/Van Gent over het opnemen van indirecte ruimtelijke kwaliteiten in de kernkwaliteiten van Nationale Landschappen (29435 nr. 223); - de motie-Wiegman-van Meppelen Scheppink c.s. over het als randvoorwaarde stellen van het Transatlantic Market-scenario (29435 nr. 224); - de motie-Van Gent/Van Leeuwen over een studie naar de haalbaarheid en wenselijkheid van een alternatief tracé (29435 nr. 225); - de motie-Vermeij/Van Gent over het niet nemen van onomkeerbare besluiten ten aanzien van het bedrijventerrein Quatrebras (29435 nr. 226). (Zie vergadering van 3 maart 2009.) De voorzitter: Op verzoek van de heer Van Heugten stel ik voor zijn motie (29435 nr. 221) van de agenda af te voeren. Daartoe wordt besloten.In stemming komt de motie-Van Leeuwen/Van Gent (29435 nr. 222). De voorzitter: Ik constateer dat de aanwezige leden van de fracties van de SP GroenLinks D66 en de PvdD voor deze motie hebben gestemd en die van de overige fracties ertegen zodat zij is verworpen. In stemming komt de motie-Van Leeuwen/Van Gent (29435 nr. 223). De voorzitter: Ik constateer dat de aanwezige leden van de fracties van de SP GroenLinks D66 en de PvdD voor deze motie hebben gestemd en die van de overige fracties ertegen zodat zij is verworpen. In stemming komt de motie-Wiegman-van Meppelen Scheppink c.s. (29435 nr. 224). De voorzitter: Ik constateer dat de aanwezige leden van de fracties van de SP de PvdA GroenLinks D66 de PvdD de ChristenUnie de SGP en het CDA voor deze motie hebben gestemd en die van de overige fracties ertegen zodat zij is aangenomen. In stemming komt de motie-Van Gent/Van Leeuwen (29435 nr. 225). De voorzitter: Ik constateer dat de aanwezige leden van de fracties van de SP GroenLinks D66 en de PvdD voor deze motie hebben gestemd en die van de overige fracties ertegen zodat zij is verworpen. In stemming komt de motie-Vermeij/Van Gent (29435 nr. 226). De voorzitter: Ik constateer dat de aanwezige leden van de fracties van de SP de PvdA GroenLinks D66 de PvdD en de ChristenUnie voor deze motie hebben gestemd en die van de overige fracties ertegen zodat zij is aangenomen. Aan de orde zijn de stemmingen in verband met het wetsvoorstel Wijziging van de Werkloosheidswet in verband met het vergroten van kansen op werk voor langdurig werklozen (31767) en over: - de motie-Ortega-Martijn over een werkaanbod van minimaal drie functies door het UWV (31767 nr. 8); - de motie-Ortega-Martijn over het begrip "redelijkheid" in het kader van passende arbeid (31767 nr. 9); - de motie-Koser Kaya over het opstellen van controleerbare doelen (31767 nr. 10). (Zie vergadering van 3 maart 2009.) De voorzitter: De motie-Ortega-Martijn (31767 nr. 8) is in die zin gewijzigd dat zij thans luidt: Motie De Kamer gehoord de beraadslaging.Voorzitter overwegende dat langdurig werklozen na 52 weken onafgebroken werkloosheid van UWV een werkaanbod krijgen dat ze niet mogen weigeren; overwegende dat dit verplichte werkaanbod van invloed kan zijn op de motivatie van werknemers; van mening dat werk te verkiezen is boven een uitkering maar dat het ook in het belang van werkgevers is om over gemotiveerd personeel te beschikken; van mening dat de motivatie van werknemers vergroot kan worden door ze een keuze te bieden bij het werkaanbod en hen daarbij maximaal te betrekken; verzoekt de regering het UWV op te dragen een maatwerkaanbod te doen dat in het voortraject goed is afgestemd met de betrokken klant en gaat over tot de orjde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 11 (31767). De motie-Ortega-Martijn (31767 nr. 9) is in die zin gewijzigd dat zij thans luidt: Motie De Kamer gehoord de beraadslaging overwegende dat op grond van de Richtlijn passende arbeid 2008 het UWV dient na te gaan of het aangeboden werk in redelijkheid van de betrokkene kan worden gevraagd; van mening dat het begrip "redelijkheid" ertoe leidt dat er een belangenafweging plaatsvindt en dit van groot belang is; van mening dat het UWV intern zodanig moet werken dat in gelijke gevallen ook gelijke behandeling plaatsvindt; verzoekt de regering te bevorderen dat het UWV via interne richtlijnen bovenstaande werkwijze hanteert voor werkzoekenden bij de start van het traject naar passende arbeid zodat hier helderheid over bestaat en de Kamer hierover nader te informeren en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 12(31767). Ik stel vast dat wij nu over de gewijzigde moties kunnen stemmen. Op verzoek van mevrouw Koser Kaya stel ik voor haar motie (31767 nr. 10) van de agenda af te voeren. Daartoe wordt besloten. In stemming komt het wetsvoorstel.De voorzitter: Ik constateer dat de aanwezige leden van de fracties van de SP de PvdA GroenLinks de ChristenUnie de SGP het CDA de PVV en het lid Verdonk voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de gewijzigde motie-Ortega-Martijn (31767 nr. 11). De voorzitter: Ik constateer dat de aanwezige leden van de fractie van de VVD tegen deze gewijzigde motie hebben gestemd en die van de overige fracties ervoor zodat zij is aangenomen. In stemming komt de gewijzigde motie-Ortega-Martijn (31767 nr. 12). De voorzitter: Ik constateer dat de aanwezige leden van de fractie van de VVD tegen deze gewijzigde motie hebben gestemd en die van de overige fracties ervoor zodat zij is aangenomen. Aan de orde zijn de stemmingen in verband met het wetsvoorstel Goedkeuring van het op 18 oktober 2007 te Velsen totstandgekomen Verdrag tussen het Koninkrijk Spanje de Franse Republiek de Italiaanse Republiek het Koninkrijk der Nederlanden en de Portugese Republiek tot oprichting van het Europees Gendarmeriekorps EUROGENDFOR (Trb. 2007 227) (31538). (Zie vergadering van 4 maart 2009.) De voorzitter: Ik constateer dat de aanwezige leden van de fracties van de PvdA GroenLinks D66 de VVD de ChristenUnie de SGP het CDA en het lid Verdonk voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. Aan de orde zijn de stemmingen in verband met het voorstel van wet van de leden Vermeij Koopmans en Neppérus tot aanvulling van de Algemene wet bestuursrecht met een regeling voor herstel van gebreken in een besluit hangende beroep bij de bestuursrechter (Wet bestuurlijke lus Awb) (31352). (Zie vergadering van 4 maart 2009.) In stemming komt het amendement-De Wit (stuk nr. 11). De voorzitter: Ik constateer dat de aanwezige leden van de fracties van de SP GroenLinks D66 en de PvdD voor dit amendement hebben gestemd en die van de overige fracties ertegen zodat het is verworpen. In stemming komt het gewijzigde amendement-De Wit (stuk nr. 13 I). De voorzitter: Ik constateer dat het lid Verdonk tegen dit gewijzigde amendement heeft gestemd en de aanwezigeVoorzitter leden van de overige fracties ervoor zodat het is aangenomen. Ik stel vast dat door de aanneming van dit gewijzigde amendement de overige op stuk nr. 13 voorkomende gewijzigde amendementen als aangenomen kunnen worden beschouwd. In stemming komt het amendement-De Wit (stuk nr. 12). De voorzitter: Ik constateer dat de aanwezige leden van de fracties van de SP GroenLinks de PvdD en D66 voor dit amendement hebben gestemd en die van de overige fracties ertegen zodat het is verworpen. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-De Wit (stuk nrs. 13 I tot en met VII). De voorzitter: Ik constateer dat dit wetsvoorstel met algemene stemmen is aangenomen. Mevrouw Ouwehand (PvdD): De PvdD wenst geacht te worden tegen dit wetsvoorstel te hebben gestemd. De voorzitter: Daar maken wij een aantekening van. Dan moet ik nu de initiatiefnemers in de persoon van mevrouw Vermeij diep in de ogen kijken. Mevrouw Vermeij bent u bereid tot verdediging van dit initiatiefwetsvoorstel in de Eerste Kamer? Mevrouw Vermeij (PvdA): Voorzitter. De voorstellers zijn daartoe bereid. De voorzitter: Wij hebben inderdaad geleerd dat het "voorstellers" wordt genoemd. Dan wensen wij de voorstellers heel veel succes bij hun werk in de Eerste Kamer. Aan de orde zijn de stemmingen over moties ingediend bij de interpellatie over de ontslagvergoeding van de voorzitter van het Productschap Vee en Vlees te weten: - de motie-Ulenbelt over een onafhankelijk onderzoek naar de gang van zaken rond de ontslagvergoeding (31881 nr. 1); - de motie-Aptroot over opheffing van de productschappen (31881 nr. 2). (Zie vergadering van 4 maart 2009.) In stemming komt de motie-Ulenbelt (31881 nr. 1). De voorzitter: Ik constateer dat de aanwezige leden van de fracties van de SP de PvdD de VVD en de PVV voor deze motie hebben gestemd en die van de overige fracties ertegen zodat zij is verworpen. In stemming komt de motie-Aptroot (31881 nr. 2). De voorzitter: Ik constateer dat de aanwezige leden van de fracties van de SP GroenLinks D66 de PvdD de VVD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen.Aan de orde is de stemming over een motie ingediend bij het debat over de vertrouwelijkheid van informatie over de vervanging van de F-16 (26488 nr. 144) te weten: - de motie-Van Velzen c.s. over advies van de Raad van State inzake vertrouwelijke informatie van de regering (26488 nr. 148). (Zie vergadering van 5 maart 2009.) De voorzitter: Ik constateer dat de aanwezige leden van de fracties van de SP de PvdA GroenLinks D66 de PvdD en de PVV voor deze motie hebben gestemd en die van de overige fracties ertegen zodat zij is aangenomen. Mevrouw Van Velzen (SP): Voorzitter. Deze ochtend hebben wij een uitgebreide brief van de staatssecretaris mogen ontvangen waarin staat waarom deze motie niet zou moeten worden aangenomen. Ik wil nu graag een uitgebreide brief ontvangen over de wijze waarop deze motie zal worden uitgevoerd. Mijn verzoek is om die brief voor morgen 12.00 uur te mogen ontvangen. Aangezien de staatssecretaris nu hier aanwezig is neem ik aan dat hij het heeft gehoord. De voorzitter: Desondanks zullen wij het stenogram van dit gedeelte van de vergadering doorgeleiden naar het kabinet. Aan de orde zijn de stemmingen over moties ingediend bij het debat over materieel te weten: - de motie-Van Velzen c.s. over uitvoering van de motie op stuk 26488 nr. 87 (31700-X nr. 92); - de motie-Eijsink c.s. over de ontwikkeling van het aantal geplande en het aantal gerealiseerde vlieguren (31700-X nr. 93). (Zie vergadering van 5 maart 2009.) In stemming komt de motie-Van Velzen c.s. (31700-X nr. 92). De voorzitter: Ik constateer dat de aanwezige leden van de fracties van de SP GroenLinks de PvdD en de PVV voor deze motie hebben gestemd en die van de overige fracties ertegen zodat zij is verworpen. In stemming komt de motie-Eijsink c.s. (31700-X nr. 93). De voorzitter: Ik constateer dat de aanwezige leden van de fracties van de SP de PvdA GroenLinks D66 de PvdD en de PVV voor deze motie hebben gestemd en die van de overige fracties ertegen zodat zij is aangenomen.Aan de orde zijn de stemmingen in verband met het voorstel van wet van de leden Ten Hoopen Aptroot en Vos houdende wijziging van de Mededingingswet ter versoepeling van de uitzondering op het verbod van mededingingsafspraken (versoepeling uitzondering verbod van mededingingsafspraken) (31531) en over: - de motie-Van der Vlies/Gesthuizen over de relevante markt voor het leveren van diensten in de eerste lijn (31531 nr. 11); - de motie-De Rouwe c.s. over verkorting van de termijnen in mededingingsprocedures (31531 nr. 12); - de motie-Van der Ham over verdere benutting van artikel 15 van de Mededingingswet (31531 nr. 14). (Zie vergadering van 5 maart 2009.) De voorzitter: De motie-Van der Vlies/Gesthuizen (31531 nr. 11) is in die zin gewijzigd dat zij thans luidt: Motie De Kamer gehoord de beraadslaging overwegende dat er ongelijke marktverhoudingen zijn met betrekking tot de inkoop van zorg door zorgverzekeraars ten gevolge van het bestaan van grote macht van ketens in de zorg en de veel kleinere macht van zelfstandige ondernemers in de zorg; overwegende dat daarom ernaar gezocht moet worden meer evenwicht te brengen in de marktverhoudingen bij inkoop van de zorg door ziektekostenverzekeraars; overwegende dat de markt waarop zorgverzekeraars hun inkoop doen voor levering van diensten in de eerstelijnszorg een regionale dan wel een nationale is; spreekt uit dat er in beginsel van wordt uitgegaan dat de relevante markt voor het leveren van diensten in de eerste lijn van de gezondheidszorg dientengevolge een regionale dan wel een nationale markt is en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 16(31531). Ik stel vast dat wij hierover nu kunnen stemmen. In stemming komt het gewijzigde amendement-Van der Ham (stuk nr. 15). De voorzitter: Ik constateer dat de aanwezige leden van de fracties van GroenLinks D66 de PvdD de ChristenUnie en de PVV voor dit gewijzigde amendement hebben gestemd en die van de overige fracties ertegen zodat het is verworpen. In stemming komt het amendement-De Rouwe/Smeets (stuk nr. 7).De voorzitter: Ik constateer dat de aanwezige leden van de fracties van de SP de PvdA GroenLinks de VVD de ChristenUnie de SGP het CDA de PVV en het lid Verdonk voor dit amendement hebben gestemd en de aanwezige leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendement-De Rouwe/Smeets (stuk nr. 7). De voorzitter: Ik constateer dat de aanwezige leden van de fracties van de SP de PvdA GroenLinks de VVD de SGP het CDA de PVV en het lid Verdonk voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. Nu het wetsvoorstel is aangenomen heb ik het verzoek aan de voorstellers om het wetsvoorstel te verdedigen in de Eerste Kamer. Zij worden vertegenwoordigd door de heer Ten Hoopen. De heer Ten Hoopen (CDA): Voorzitter. De voorstellers zijn bereid dit wetsvoorstel in de Eerste Kamer te verdedigen. De voorzitter: Dat is heel goed. Wij wensen u daar veel succes bij. In stemming komt de gewijzigde motie-Van der Vlies/Gesthuizen (31531 nr. 16). De voorzitter: Ik constateer dat de aanwezige leden van de fracties van de SP GroenLinks de PvdD de SGP en de PVV voor deze gewijzigde motie hebben gestemd en die van de overige fracties ertegen zodat zij is verworpen. In stemming komt de motie-De Rouwe c.s. (31531 nr. 12). De voorzitter: Ik constateer dat deze motie met algemene stemmen is aangenomen. In stemming komt de motie-Van der Ham (31531 nr. 14). De voorzitter: Ik constateer dat de aanwezige leden van de fractie van de VVD tegen deze motie hebben gestemd en die van de overige fracties ervoor zodat zij is aangenomen. Aan de orde zijn de stemmingen over moties ingediend bij het spoeddebat over de mogelijke verlaging van pensioenuitkeringen te weten: - de motie-Kant over een minder rigide voorstel (31371 nr. 133); - de motie-Kant over een opschortende bepaling in de ministeriële regeling (31371 nr. 134); - de motie-Tony van Dijck over uitstel voor pensioenfondsen van het besluit over verhoging van de pensioenpremies of verlaging van de pensioenuitkeringen (31371 nr. 135). (Zie vergadering van 5 maart 2009.)Voorzitter In stemming komt de motie-Kant (31371 nr. 133). De voorzitter: Ik constateer dat de aanwezige leden van de fracties van de SP GroenLinks de PvdD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Kant (31371 nr. 134). De voorzitter: Ik constateer dat de aanwezige leden van de fracties van de SP GroenLinks de PvdD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Tony van Dijck (31371 nr. 135). De voorzitter: Ik constateer dat de aanwezige leden van de fracties van de SP GroenLinks de PvdD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele ogenblikken geschorst. Aan de orde is de interpellatie-Rutte gericht tot de minister-president en de minister van Buitenlandse Zaken over het niet uitvoeren van een motie over de weigering van het Verenigd Koninkrijk om toegang te verlenen aan het lid Wilders. Tot het houden van deze interpellatie is verlof verleend in de vergadering van 3 maart 2009. (De vragen zijn opgenomen aan het eind van deze editie.)1 De voorzitter: Ik deel aan de Kamer mee dat het lid Verdonk zich heeft afgemeld. Zij heeft op ditzelfde moment een algemeen overleg. U kent de gang van zaken. De heer Rutte houdt zijn eerste termijn waarin niet geïnterrumpeerd mag worden. De regering geeft haar antwoord op de vragen waarin ook niet geïnterrumpeerd mag worden. Daarna volgt de tweede termijn van de heer Rutte. U kunt hem en later ook de regering dan wel interrumperen. D De heer Rutte (VVD): Voorzitter. Ik sta hier vandaag opnieuw om de vrijheid van meningsuiting te verdedigen tegenover het kabinet. Eerst was er de weigering van de Britse regering om een collega-volksvertegenwoordiger toe te laten. Nu is er de weigering van de Nederlandse regering om deze kwestie in Europa aan te kaarten. Uit de brief blijkt dat het kabinet een door de Kamer breed aangenomen motie simpelweg naast zich neerlegt terwijl staatssecretaris Timmermans voor Europese Zaken vandaag nog in de media zegt dat hij het uitstekend vindt dat de Kamer in het geweer komt. Dat geldt in ieder geval niet voor de twee bewindslieden van Buitenlandse Zaken en Algemene Zaken.Welke argumenten gebruiken zij? In een brief aan de Kamer motiveert het kabinet de weigering met juridische bezwaren. Het gaat hier niet om juridische bezwaren maar om een principiële zaak die de vrijheid van meningsuiting raakt. De VVD-fractie heeft geen bezwaar tegen de immigratiewetgeving op zichzelf; dat staat ook niet in de motie. De VVD-fractie heeft bezwaar tegen de manier waarop het Verenigd Koninkrijk die wetgeving invult door een EU-burger te weigeren uit angst voor aantasting van de openbare orde. De radicale islam krijgt de ruimte maar een collegaparlementariër wordt de mond gesnoerd. Minister Verhagen noemde dit zelf een onterecht en verkeerd besluit. Dit onterechte en verkeerde besluit zorgt er echter wel voor dat de vrijheid van meningsuiting een fundamentele waarde van Europa onder druk staat. Juist een premier die de mond vol heeft over normen en waarden hoort voorop te lopen als het Europese fundament wordt aangetast. Niks onzinnige juridische bezwaren. Niks Wilders moet zelf zijn recht maar halen. De enige adequate reactie van het kabinet had moeten zijn: wij nemen dit hoog op en stellen het formeel aan de orde. Kan het kabinet de motie niet uitvoeren of wil het de motie niet uitvoeren? Ik zet mijn geld op het laatste. Toen het kabinet de gevolgen van Fitna vreesde was Europa te klein. Toen liepen de minister-president en de minister van Buitenlandse Zaken met megafoons door Europa om te waarschuwen voor een filmpje dat nog moest verschijnen. Dat het punt niet formeel was geagendeerd maakte de minister-president toen niets uit. Voor zijn vertrek naar de Europese Top zei hij dat het merkwaardig zou zijn als je elkaar treft en dan niet spreekt over iets wat iedereen zo bezig houdt. Een Europese solidariteitsverklaring met Nederland was toen het gevolg. Waar komt dat verschil vandaan? Het kabinet is de vriend van de vrijheid van godsdienst maar lijkt de vijand van de vrijheid van meningsuiting. Wie terugkijkt naar de houding van de regering tegenover het vrije woord ontdekt een patroon. Het patroon begon met de wens om het verbod op godslastering uit te breiden nota bene in de week van de moord op Van Gogh. Na het verschijnen van Fitna stelde Verhagen direct dat kwetsende opvattingen niet onder de vrije meningsuiting vallen. Vervolgens brak hij wel een lans voor de absolute vrijheid van godsdienst in een Arabische krant. Dit kabinet wil indirecte belediging strafbaar stellen en laat cartoonisten met grof geschut van hun bed lichten. In deze Kamer heeft de CDA-fractie als enige geweigerd om het vrije woord te verdedigen door onze motie niet te steunen. Voor de VVD stond en staat het vrije woord voorop. Ik heb vier vragen aan de regering. Ten eerste de vraag of de minister het met mij eens is dat tijdens de JBZ-Raad en ook tijdens de laatste Razeb de kwestie door dit kabinet niet formeel aan de orde is gesteld. Ten tweede de vraag of de minister het met mij eens is dat het kabinet de motie wel kan uitvoeren maar niet wil uitvoeren. Ten derde de vraag of de minister het met mij eens is dat hij minder waarde hecht aan de vrijheid van meningsuiting dan de Kamer. Ten vierde de vraag of de minister gezien de brede wens van de Kamer alsnog bereid is om de motie uit te voeren.