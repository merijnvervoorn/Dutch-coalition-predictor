43 Stemming motie Begroting Buitenlandse Handel en Ontwikkelingssamenwerking 2022 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2022 te weten: - de gewijzigde motie-Stoffer/Koekkoek over het formuleren van doelen op het gebied van menstruele gezondheid (35925-XVII nr. 56 was nr. 49). (Zie vergadering van 25 november 2021.) De voorzitter: De gewijzigde motie-Stoffer/Koekkoek (35925-XVII nr. 56 was nr. 49) is in die zin nader gewijzigd dat zij thans luidt: Motie De Kamer gehoord de beraadslaging constaterende dat vrouwen en meisjes wereldwijd te maken krijgen met beperkingen en uitsluiting rondom menstruatie als gevolg van stigmatisering een gebrek aan informatie beperkte beschikbaarheid van of toegang tot schone hulpmiddelen; verzoekt de regering als onderdeel van de bredere inzet op SDG6 ook in te zetten op het bevorderen van menstruele gezondheid bijvoorbeeld middels het beschikbaar stellen van informatie en hulpmiddelen; verzoekt de regering voorts te bezien hoe in navolging van recente aanpassingen in het VN Joint Monitoring Programme for Water Supply Sanitation and Hygiene de Kamer explicieter ge√Ønformeerd kan worden over de Nederlandse inspanningen en resultaten op het gebied van menstruele gezondheid en gaat over tot de orde van de dag. Zij krijgt nr. 58 was nr. 56 (35925-XVII). Ik stel vast dat wij hier nu over kunnen stemmen. Ik geef eerst het woord aan de heer Omtzigt. De heer Omtzigt (Lid Omtzigt): Ik heb een wat rare stemverklaring maar er zijn allemaal stukken die toegevoegd zijn. Ik ben hier als eenmansgroep. Dat betekent dat ik 15 medewerker heb. Ik heb gister in andere wetgevingsoverleggen gezeten. Ik heb me erop gefocust om juist te stemmen bij de begrotingen van dik300 miljard. Ik zal dus zeer weinig moties steunen maar dat is niet een afwezigheid van steun maar een afwezigheid van tijd om na pagina 25 nog alles vast te kunnen stellen. De voorzitter: Dank u wel voor deze mededeling. In stemming komt de nader gewijzigde motie-Stoffer/Koekkoek (35925-XVII nr. 58 was nr. 56). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de SGP Lid Omtzigt het CDA JA21 en BBB voor deze nader gewijzigde motie hebben gestemd en de leden van de overige fracties ertegen zodat zij is aangenomen.