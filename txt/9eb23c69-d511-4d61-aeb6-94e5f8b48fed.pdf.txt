8 Stemming motie "Leverancierskrediet na twee maanden niet langer gratis" Aan de orde is de stemming over een motie ingediend bij het debat over de initiatiefnota van de leden Agnes Mulder/Omtzigt over late betalingen "Leverancierskrediet na twee maanden niet langer gratis" te weten: - de motie-Ronnes over een wettelijke rente bij overschrijding van de betalingstermijn (34172 nr. 6). (Zie notaoverleg van 1 februari 2016.) De voorzitter: De motie-Ronnes (34172 nr. 6) is in die zin gewijzigd dat zij thans is ondertekend door de leden Ronnes en Vermue. Naar mij blijkt wordt de indiening ervan voldoende ondersteund. Zij krijgt nr. 7 was nr. 6 (34172). Ik stel vast dat wij hier nu over kunnen stemmen. In stemming komt de motie-Ronnes/Vermue (34172 nr. 7 was nr. 6). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk Klein de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Ronnes (CDA): Dank voor de brede steun van de Kamer. Nu dit voorstel met betrekking tot het initiatiefvoorstel van de collega's Omtzigt en Agnes Mulder is aangenomen krijg ik graag een brief van de minister waarin hij aangeeft wanneer wij het gewijzigde wetsvoorstel kunnen verwachten op dit terrein en hoe hij dat wil gaan aanpakken. De voorzitter: Ik zal het stenogram van dit deel van de vergadering doorgeleiden naar het kabinet.