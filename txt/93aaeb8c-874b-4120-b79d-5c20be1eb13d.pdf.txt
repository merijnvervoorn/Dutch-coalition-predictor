16 Stemmingen gezinsmigratie Aan de orde zijn de stemmingen over moties ingediend bij het debat over opschorting aanscherping eisen gezinsmigratie te weten: - de motie-Van Ojik c.s. over niet definitief beslissen over ingediende aanvragen totdat een nieuwe regering is gevormd (32175 nr. 43); - de motie-Van Dam/Van Nieuwenhuizen-Wijbenga over een rapportage op 1 december over aanvragen die na 1 oktober zijn ingediend (32175 nr. 44); - de motie-Schouw c.s. over restitutie van leges (32175 nr. 44). (Zie vergadering van heden.) In stemming komt de motie-Van Ojik c.s. (32175 nr. 43). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de SP en de PvdD voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Dam/Van Nieuwenhuizen-Wijbenga (32175 nr. 44). De voorzitter: Ik constateer dat de aanwezige leden van de fracties van de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Schouw c.s. (32175 nr. 45). De voorzitter: Ik constateer dat de aanwezige leden van de fracties van de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.