14 Stemming motie Bevordering digitale weerbaarheid bedrijven Stemming motie Bevordering digitale weerbaarheid bedrijven Aan de orde is de stemming over een motie ingediend bij de behandeling van het wetsvoorstel Regels ter bevordering van de digitale weerbaarheid van bedrijven (Wet bevordering digitale weerbaarheid bedrijven) te weten: - de motie-Kathmann over sturen op meer bedrijven met een aangewezen digitalehulpverlener (36270 nr. 8). (Zie vergadering van 12 maart 2024.) De voorzitter: De motie-Kathmann (36270 nr. 8) is in die zin gewijzigd dat zij thans luidt: Motie De Kamer gehoord de beraadslaging overwegende dat iedereen de ruimte moet voelen om binnen een bedrijf melding te doen als ze een risico voor de digitale veiligheid vermoeden of signaleren; van mening dat een dergelijke werkcultuur niet vanzelf gaat maar bedrijven al veel kunnen doen door een medewerker te benoemen als digitale hulpverlener (dhv) met geringe gevolgen voor de regeldruk; constaterende dat er vanuit de NIS2-securityrichtlijn ook nieuwe verplichtingen zullen gelden voor midden- en grootbedrijven waarvan het aanwijzen van een dhv'er alvast een laagdrempelige en concrete invulling is; verzoekt de regering om in de jaarlijkse Cybersecuritymonitor het aantal bedrijven met een aangewezen digitale hulpverlener voor medewerkers op te nemen; verzoekt de regering om bedrijven gericht te informeren over deze digitale hulpverleners voor medewerkers vanuit het Digital Trust Center en gaat over tot de orde van de dag. Zij krijgt nr. 9 was nr. 8 (36270). Ik stel vast dat wij hier nu over kunnen stemmen. In stemming komt de gewijzigde motie-Kathmann (36270 nr. 9 was nr. 8). De voorzitter:Ik constateer dat de leden van de fracties van de SP GroenLinks-PvdA de PvdD DENK Volt D66 NSC het CDA en FVD voor deze gewijzigde motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. We beginnen gewoon overnieuw. In stemming komt de gewijzigde motie-Kathmann (36270 nr. 9 was nr. 8). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC het CDA en FVD voor deze gewijzigde motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Dan moeten we het hoofdelijk doen. Maar mevrouw Kathmann krijgt ineens een ingeving. Soms hebben mensen dat nodig! Mevrouw Kathmann (GroenLinks-PvdA): Voorzitter ik zou de motie graag aanhouden. De voorzitter: U bent een schat. Het is in de Handelingen opgenomen. Op verzoek van mevrouw Kathmann stel ik voor haar gewijzigde motie (36270 nr. 9 was nr. 8) aan te houden. Daartoe wordt besloten.