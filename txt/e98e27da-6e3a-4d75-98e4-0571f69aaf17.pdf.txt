36 Stemmingen moties Ruimtelijke Ordening Aan de orde zijn de stemmingen over moties ingediend bij het VAO Ruimtelijke Ordening te weten: - de motie-Smaling over het zonder voorbehoud volgen van het provinciale beleid bij vergunningverlening voor mijnbouw (33118 nr. 86); - de motie-Smaling over het uitsluiten van schaliegaswinning (33118 nr. 88); - de motie-Vermue c.s. over geen verdere medewerking verlenen aan het project Brouwerseiland (33118 nr. 90). (Zie vergadering van 22 februari 2017.) De voorzitter: De motie-Smaling (33118 nr. 88) is in die zin gewijzigd dat zij thans luidt: Motie De Kamer gehoord de beraadslaging van mening dat de Structuurvisie Ondergrond (STRONG) een kader biedt waarbinnen mijnbouwactiviteiten en drinkwaterwinning ruimtelijk met elkaar in verband worden gebracht maar dat deze nog geen handvatten biedt om als afwegingskader te dienen; overwegende dat commerciële winning van schaliegas tot 2023 niet aan de orde is en dat de planMER voor de periode daarna winning uitsluit voor aangewezen gebieden; verzoekt de regering in STRONG op te nemen dat schaliegaswinning voor het gehele Nederlandse grondgebied op land wordt uitgesloten en het in de toekomst slechts aan de orde te stellen wanneer daar zwaarwegende redenen voor zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 91 was nr. 88 (33118). De voorzitter: De motie-Vermue c.s. (33118 nr. 90) is in die zin gewijzigd dat zij thans is ondertekend door de leden Vermue Albert de Vries en Koşer Kaya. Naar mij blijkt wordt de indiening ervan voldoende ondersteund. Zij krijgt nr. 92 was nr. 90 (33118).Ik stel vast dat wij nu over deze gewijzigde moties kunnen stemmen. In stemming komt de motie-Smaling (33118 nr. 86). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de Groep Kuzu/Öztürk Monasch en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Smaling (33118 nr. 91 was nr. 88). De voorzitter: Ik constateer dat de aanwezige leden van de fracties van de SP de PvdD de PvdA D66 50PLUS Klein Monasch de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Vermue c.s. (33118 nr. 92 was nr. 90). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS de Groep Kuzu/Öztürk en Monasch voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.