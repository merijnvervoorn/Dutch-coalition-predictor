67 Stemming motie Auto Aan de orde is de stemming over een aangehouden motie ingediend bij het tweeminutendebat Auto te weten: - de motie-Van Ginneken over verlenging van de tijdelijke vrijstelling voor de rijbewijs C-plicht voor zero-emissie bedrijfsvoertuigen (31305 nr. 421). (Zie vergadering van 28 september 2023.) De voorzitter: De motie-Van Ginneken (31305 nr. 421) is in die zin gewijzigd dat zij thans is ondertekend door de leden Van Ginneken De Hoop Van der Graaf en Krul en luidt: Motie De Kamer gehoord de beraadslaging overwegende dat de tijdelijke vrijstelling voor rijbewijs Cplicht voor nieuwe zero-emissie bedrijfsvoertuigen boven de 3.500 kg tot 4.250 kg op 1 oktober 2024 verlopen is; constaterende dat een blijvende juridische oplossing er nog niet is en ondernemers hierdoor niet weten waar ze aan toe zijn en geremd kunnen worden in hun verduurzamingsambities; van mening dat het een onwenselijke prikkel creëert tot aanschaf van fossiele bedrijfsvoertuigen; verzoekt de regering de tijdelijke vrijstelling voor rijbewijs C-plicht voor zero-emissie bedrijfsvoertuigen te verlengen tot een blijvend Europees juridisch kader is vastgesteld en gaat over tot de orde van de dag. Zij krijgt nr. 431 was nr. 421 (31305). Ik stel vast dat wij hier nu over kunnen stemmen. In stemming komt de gewijzigde motie-Van Ginneken c.s. (31305 nr. 431 was nr. 421). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA Groep Van Haga de PVV en BBB voor deze gewijzigde motie hebben gestemd en de leden van de fracties van JA21 en FVD ertegen zodat zij is aangenomen. Mevrouw Van Ginneken D66.Mevrouw Van Ginneken (D66): Voorzitter. Dit is goed nieuws voor al die ondernemers die nu in onzekerheid zitten over hoe ze met de verduurzaming van hun mobiliteit aan de slag moeten. Ik had deze motie aanvankelijk aangehouden omdat de minister toen beloofde om snel duidelijkheid te geven. Dat heeft hij niet gedaan; vandaar dat ik 'm opnieuw in stemming heb gebracht. Ik zou graag binnen een week een brief krijgen van de minister waarin staat hoe hij deze motie gaat uitvoeren. De voorzitter: Dank u wel mevrouw Van Ginneken. We geleiden dit door richting het kabinet.