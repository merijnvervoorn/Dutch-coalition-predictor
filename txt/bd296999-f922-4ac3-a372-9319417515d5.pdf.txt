40 Stemmingen Stichting Depositogarantiefonds Aan de orde zijn de stemmingen over moties ingediend bij het debat over de oprichting van de Stichting Depositogarantiefonds te weten: - de motie-Klaver over loonmatiging bij banken (33227 nr. 7); - de motie-Van Hijum over uitstellen van de invoering van het depositogarantiefonds (33227 nr. 8); - de motie-Graus over een risicolabel voor banken (33227 nr. 9); - de motie-Koolmees/Van Hijum over verlaging van kwartaalbedragen bij een negatief effect van maatregelen (33227 nr. 10). (Zie vergadering van heden.) De voorzitter: De motie-Klaver (33227 nr. 7) is in die zin gewijzigd dat zij thans luidt: Motie De Kamer gehoord de beraadslaging overwegende dat de kredietverlening onder druk staat; overwegende dat loonmatiging kan bijdrage aan het op peil houden van de kredietverlening; roept de regering op om banken aan te sporen hun lonen te matigen om de kredietverlening te versterken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 11 was nr. 7 (33227). Ik stel vast dat wij hier nu over kunnen stemmen. In stemming komt de gewijzigde motie-Klaver (33227 nr. 11 was nr. 7). De voorzitter: Ik constateer dat de aanwezige leden van de fracties van de SGP de ChristenUnie de VVD 50PLUS GroenLinks de PvdA en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Hijum (33227 nr. 8). De voorzitter: Ik constateer dat de aanwezige leden van de fracties van de SGP het CDA de ChristenUnie en 50PLUS voor de-ze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Graus (33227 nr. 9). De voorzitter: Ik constateer dat deze motie met algemene stemmen is aangenomen. In stemming komt de motie-Koolmees/Van Hijum (33227 nr. 10). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie de VVD 50PLUS D66 en de PvdA voor deze motie hebben gestemd en de aanwezige leden van de overige fracties ertegen zodat zij is aangenomen.