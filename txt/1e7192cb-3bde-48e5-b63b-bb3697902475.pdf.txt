5 Regeling van werkzaamheden De voorzitter: Ik stel voor toe te voegen aan de agenda van de Kamer: - het tweeminutendebat Circulaire economie (CD d.d. 08/11) met als eerste spreker het lid Hagen van D66; - het tweeminutendebat Rechtspraak (CD d.d. 09/11) met als eerste spreker het lid Van Nispen van de SP. Op verzoek van de fractie van de PvdA benoem ik in de vaste commissie voor Binnenlandse Zaken het lid Mohandis tot plaatsvervangend lid in plaats van het lid Thijssen. Ik stel voor dinsdag 15 november aanstaande ook te stemmen over de ingediende moties bij het wetgevingsoverleg over de begrotingsonderdelen Materieel en Personeel van de begroting van het ministerie van Defensie voor het jaar 2023. Ik deel aan de Kamer mee dat de fractie van Volt bij de stemmingen op 8 november jongstleden over de motie-Van der Plas/Omtzigt (36236 nr. 12) geacht wenst te worden tegen deze motie te hebben gestemd. De Groep Van Haga wenst geacht te worden tegen de motie-Tjeerd de Groot (30252 nr. 51) te hebben gestemd. Dan hebben we dat ook weer rechtgezet. Overeenkomstig de voorstellen van de voorzitter wordt besloten.