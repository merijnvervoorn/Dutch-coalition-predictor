6 Regeling van werkzaamheden We gaan meteen over naar de regeling van werkzaamheden. Ik hoop dat daar ook belangstelling voor is — ook van u meneer Wilders. Ik stel voor toe te voegen aan de agenda van de Kamer: - het tweeminutendebat Maritiem (CD d.d. 30/05) met als eerste spreker het lid Kröger van GroenLinks; - het tweeminutendebat Zorg en onderwijs (CD d.d. 31/05) met als eerste spreker het lid Paul van Meenen van D66; - het tweeminutendebat Justitiële jeugd (CD d.d. 31/05) met als eerste spreker het lid Mutluer van de PvdA. Daartoe wordt besloten. De voorzitter: Op verzoek van de fractie van de VVD benoem ik in de vaste commissie voor Buitenlandse Handel en Ontwikkelingssamenwerking het lid Aartsen tot lid in plaats van het lid Van den Hil en het lid Van den Hil tot plaatsvervangend lid in plaats van het lid Aartsen. Ik deel aan de Kamer mee dat voor het dertigledendebat over een bezuiniging van 16 miljard euro op de verpleeghuizen de termijn voor toekenning is verlengd. Daarmee zijn we aan het einde gekomen van deze regeling van werkzaamheden. Ik schors de vergadering tot 14.15 uur en daarna gaan we verder met het debat. De vergadering wordt van 14.13 uur tot 14.16 uur geschorst.