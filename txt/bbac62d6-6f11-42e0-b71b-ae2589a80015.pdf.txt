16 Stemmingen overige moties Ontwikkelingen rondom het coronavirus d.d. 4 november 2020 Aan de orde zijn de stemmingen over moties ingediend bij het debat over de ontwikkelingen rondom het coronavirus d.d. 4 november 2020 te weten: - de motie-Wilders over een structurele reserve van icbedden en klinische ziekenhuisbedden (25295 nr. 690); - de motie-Wilders over niet overgaan tot een avondklok (25295 nr. 691); - de motie-Wilders/Pieter Heerma over een nationale reserve aan zorgmedewerkers (25295 nr. 692); - de motie-Klaver/Segers over afspraken met gemeenten over opvang voor dak- en thuislozen (25295 nr. 694); - de motie-Marijnissen c.s. over de beoogde effecten van maatregelen op volksgezondheid samenleving en economie inzichtelijk maken (25295 nr. 695); - de motie-Marijnissen over het niet toestaan van sluiting van ziekenhuizen (25295 nr. 697); - de motie-Marijnissen/Jetten over het testen zonder klachten zo spoedig mogelijk starten (25295 nr. 698); - de motie-Asscher/Pieter Heerma over het voorkomen van onderwijsachterstanden (25295 nr. 699); - de motie-Asscher c.s. over ondersteuning bij het voorkomen van besmettingen en het volhouden van de beperkingen (25295 nr. 700); - de motie-Ouwehand over een meldplicht voor bedrijven met een COVID-19-cluster (25295 nr. 701); - de motie-Kuzu over het afwenden van regionale aanscherpingen (25295 nr. 703); - de motie-Kuzu over het opstellen van regionale ondersteuningsmaatregelen (25295 nr. 704); - de motie-Van Kooten-Arissen over een ruimere aanvraagmogelijkheid voor de zorgbonus voor zzp'ers en freelancers (25295 nr. 705); - de motie-Van Kooten-Arissen over de zorgbonus vrijstellen van loonbeslag (25295 nr. 706); - de motie-Van Haga/Baudet over niet spreken van "besmetting" bij een positieve PCR-test (25295 nr. 707). (Zie vergadering van 4 november 2020.) De voorzitter: De motie-Van Kooten-Arissen (25295 nr. 705) is in die zin gewijzigd dat zij thans luidt: Motie De Kamer gehoord de beraadslaging constaterende dat de Nederlandse ggz met het ministerie van VWS heeft afgesproken dat het voor de aangesloten zorgaanbieders bij de aanvraag van de zorgbonus vol-doende is om een realistische schatting van het aantal zzp'ers en freelancers op te geven en na het verstrijken van de aanvraagtermijn in goed overleg met het ministerie nadere administratieve precisering van de aanvraag volgt; overwegende dat dergelijke afspraken veel zorgaanbieders kunnen helpen en zo de zorgbonus voor meer zzp'ers en freelancers aangevraagd kan worden; verzoekt de regering in lijn met de afspraken met de Nederlandse ggz alle zorgaanbieders een ruimere zorgbonusaanvraagmogelijkheid te bieden voor zzp'ers en freelancers en dit actief naar alle zorgaanbieders te communiceren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 710 was nr. 705 (25295). Ik stel vast dat wij hier nu over kunnen stemmen. In stemming komt de motie-Wilders (25295 nr. 690). De voorzitter: Ik constateer dat deze motie met algemene stemmen is aangenomen. In stemming komt de motie-Wilders (25295 nr. 691). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de SGP de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Wilders/Pieter Heerma (25295 nr. 692). De voorzitter: Ik constateer dat deze motie met algemene stemmen is aangenomen. Ik geef het woord aan de heer Wilders. Dan kan ik even een slokje water nemen. De heer Wilders (PVV): Voorzitter. Veel gekker moet het niet worden: drie moties aangenomen. Dank aan de collega's. Ik zou voor alle drie de moties willen vragen hoe wanneer en op welke wijze ze zullen worden uitgevoerd en ik zou daarover deze week nog een brief van het kabinet willen krijgen. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Klaver/Segers (25295 nr. 694).De voorzitter: Ik constateer dat deze motie met algemene stemmen is aangenomen. In stemming komt de motie-Marijnissen c.s. (25295 nr. 695). De voorzitter: Ik constateer dat deze motie met algemene stemmen is aangenomen. In stemming komt de motie-Marijnissen (25295 nr. 697). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Ik kijk naar de heer Van Gerven. De heer Van Gerven (SP): Voorzitter. Dan houden we de motie aan. De voorzitter: Op verzoek van mevrouw Marijnissen stel ik voor haar motie (25295 nr. 697) aan te houden. Daartoe wordt besloten. In stemming komt de motie-Marijnissen/Jetten (25295 nr. 698). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Asscher/Pieter Heerma (25295 nr. 699). De voorzitter: Ik constateer dat deze motie met algemene stemmen is aangenomen. In stemming komt de motie-Asscher c.s. (25295 nr. 700). De voorzitter: Ik constateer dat deze motie met algemene stemmen is aangenomen. In stemming komt de motie-Ouwehand (25295 nr. 701).De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de SGP en de PVV voor deze motie hebben gestemd en de leden van de overige fracties ertegen zodat zij is aangenomen. Meneer Wassenberg. De heer Wassenberg (PvdD): Voorzitter. Dank aan de collega's voor de steun voor deze motie. Ik zou graag een brief van het kabinet krijgen over hoe de motie wordt uitgevoerd. En dat vraag ik namens mevrouw Ouwehand. De voorzitter: Ik stel voor het stenogram van dit deel van de vergadering door te geleiden naar het kabinet. In stemming komt de motie-Kuzu (25295 nr. 703). De voorzitter: Ik constateer dat de leden van de fracties van Krol DENK de SGP de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kuzu (25295 nr. 704). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Ik kijk naar de heer Öztürk. De heer Öztürk (DENK): Voorzitter. Laten we er dan volgende week hoofdelijk over stemmen. De voorzitter: Op verzoek van de heer Kuzu stel ik voor zijn motie (25295 nr. 704) aan te houden. Daartoe wordt besloten. In stemming komt de gewijzigde motie-Van Kooten-Arissen (25295 nr. 710 was nr. 705). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV FvD en Van Haga voor deze gewijzigde motie hebben gestemd en de leden vande overige fracties ertegen zodat de uitslag bij handopsteken niet kan worden vastgesteld. Ik zie dat mevrouw Van Kooten-Arissen bereid is deze motie aan te houden. Op verzoek van mevrouw Van Kooten-Arissen stel ik voor haar gewijzigde motie (25295 nr. 710 was nr. 705) aan te houden. Daartoe wordt besloten. In stemming komt de motie-Van Kooten-Arissen (25295 nr. 706). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Mevrouw Van Kooten-Arissen. Mevrouw Van Kooten-Arissen (vKA): Voorzitter. We gaan vanmiddag al hoofdelijk stemmen over mijn motie over de aanvraagtermijn van de zorgbonus. Het onderwerp van deze moties is daaraan gelieerd. Is het ook mogelijk over deze twee moties hoofdelijk te stemmen? De voorzitter: Is dit iets wat aan termijnen is gebonden? Alleen u of de woordvoerders kan dat beoordelen. Dan zouden we de moties meenemen bij de hoofdelijke stemmingen van volgende week. Dat geldt voor heel veel moties. Mevrouw Van Kooten-Arissen (vKA): De aanvraagtermijn voor de zorgbonus eindigt vanavond om 0.00 uur. De voorzitter: Ja daar gaan we zo hoofdelijk over stemmen. Mevrouw Van Kooten-Arissen (vKA): Precies. Als die motie verworpen wordt dan eh … Ik houd de moties even aan. De voorzitter: Dank daarvoor. Op verzoek van mevrouw Van Kooten-Arissen stel ik voor haar motie (25295 nr. 706) aan te houden. Daartoe wordt besloten. In stemming komt de motie-Van Haga/Baudet (25295 nr. 707).De voorzitter: Ik constateer dat de leden van de fracties van Krol de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen.