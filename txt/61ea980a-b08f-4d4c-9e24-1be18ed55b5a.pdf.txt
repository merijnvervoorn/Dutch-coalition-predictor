13 Stemming motie Raad Algemene Zaken d.d. 12 november 2018 Aan de orde is de stemming over een aangehouden motie ingediend bij het VAO Raad Algemene Zaken d.d. 12 november 2018 te weten: - de motie-Leijten over dezelfde rechten voor Britten in Nederland in geval van uitblijven van een uittredingsakkoord (21501-02 nr. 1918). (Zie vergadering van 8 november 2018.) De voorzitter: De motie-Leijten (21501-02 nr. 1918) is in die zin gewijzigd dat zij thans luidt: Motie De Kamer gehoord de beraadslaging overwegende dat in het huidige conceptakkoord de rechten van EU-burgers in het VK en Britten in de EU goed geborgd worden; overwegende dat burgers geen slachtoffer mogen worden van mogelijk falende onderhandelingen tussen de Europese Unie en het VK over de brexit; constaterende dat op de website van het IND nog altijd staat aangegeven dat het onduidelijk is of en hoe het verblijfrecht voor Britten wordt geregeld mocht er geen akkoord worden bereikt; verzoekt de regering in het geval van het uitblijven van een uittredingsakkoord dezelfde rechten voor Britten in Nederland te handhaven zoals heden verwoord in het concept terugtredingsakkoord en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1926 was nr. 1918 (21501-02). Ik stel vast dat wij hier nu over kunnen stemmen. In stemming komt de gewijzigde motie-Leijten (21501-02 nr. 1926 was nr. 1918). De voorzitter: Ik constateer dat de leden van de fracties van de SP de PvdA GroenLinks de PvdD D66 de SGP de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is verworpen.Daarmee zijn wij aan het einde gekomen van de stemmingen. De vergadering wordt enkele ogenblikken geschorst.