10 Regeling van werkzaamheden (stemmingen) De voorzitter: Aan de orde zijn de stemmingen. Maar voordat we gaan stemmen geef ik mevrouw Lodders namens de VVD het woord. Mevrouw Lodders (VVD): Voorzitter. We gaan stemmen over een wetsvoorstel maar ik zou u graag willen vragen om eerst te stemmen over de motie op stuk nr. 12 (35208) die staat bij punt 2 van de stemmingslijst de stemmingen over moties betreffende wijziging van de Meststoffenwet en daarna over het wetsvoorstel. Dank u wel. De voorzitter: Heeft iemand daar bezwaar tegen? Dat is niet het geval. Voordat we gaan naar de stemmingen in verband met wijziging van de Meststoffenwet in verband met tijdelijke verhoging van het afromingspercentage bij overgang van een fosfaatrecht (35208) gaan we naar de motie op stuk nr. 12 bij agendapunt 2.