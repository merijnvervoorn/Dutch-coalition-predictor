3 Vragenuur: Vragen Bromet Vragen van het lid Bromet aan de staatssecretaris van Infrastructuur en Waterstaat bij afwezigheid van de minister van Infrastructuur en Waterstaat over het bericht "Waterbedrijven: binnen enkele jaren dreigt tekort aan drinkwater". De voorzitter: Ik nodig de staatssecretaris van Infrastructuur en Waterstaat uit om plaats te nemen. Ik nodig ook mevrouw Bromet uit. Zij heeft een vraag aan de staatssecretaris bij afwezigheid van de minister over het bericht "Waterbedrijven: binnen enkele jaren dreigt tekort aan drinkwater". Het woord is aan mevrouw Bromet van GroenLinks. Mevrouw Bromet (GroenLinks): Voorzitter. Alhoewel ik deze vraag had aangemeld heb ik daar vanochtend toen ik de kraan openzette om mijn tanden te poetsen om te douchen en om mijn gisteren geboren kuikentjes wat water te geven helemaal niet aan gedacht. Dat is ook hoe wij kijken naar drinkwater: wij zien het als iets heel vanzelfsprekends. In de troonrede zei de koning vorige week dat we tegen de grenzen aanlopen van onze manier van leven. Dat had ook te maken met ecologie. De drinkwaterbedrijven zeiden dat de koning na. Ze zeiden: we lopen tegen de grenzen aan van het watersysteem en er moet echt iets veranderen. Mijn eerste vraag aan de staatssecretaris gaat over de vervuiling van het water waardoor het steeds moeilijker wordt om drinkwater schoon te maken. Waar komt die vervuiling vandaan? En wat gaat het kabinet eraan doen om die te stoppen? De voorzitter: Het woord is aan de staatssecretaris. Staatssecretaris Heijnen: Voorzitter. Allereerst dank aan mevrouw Bromet voor de vraag. Laat me gelijk beginnen met de kern van de vraag namelijk dat schoon en voldoende water uit de kraan van levensbelang is. Dat is nu zo en dat blijft ook in de toekomst zo. Ik wil mensen ook wel graag geruststellen want wij zullen er in Nederland altijd voor zorgen dat iedereen toegang heeft tot voldoende en schoon drinkwater. "Wij" zijn de drinkwaterbedrijven de provincies mijn ministerie en vooral minister Harbers namens wie ik hier vandaag sta. Hij is degene die het onderwerp water in portefeuille heeft. We werken met al die partijen al lange tijd heel erg goed samen. We hebben in ons land heel erg veel ambities. We willen bijvoorbeeld graag nieuwe woningen bouwen. Die vragen ook allemaal om aansluiting voor drinkwater. De vraag naar drinkwater stijgt. Om terug te komen op de vraag van mevrouw Bromet: wij houden in ons beleid natuurlijk rekening met de manier waarop schoon drinkwater gewonnen kan worden. Dat doen wij samen met de provincies en de drinkwaterbedrijven. Ook sturen we via ons beleid op manieren om wateren bodem schoon te houden. Er komt binnenkort een brief naar de Kamer over Water en bodem sturend. Daarin gaan we ook in op het belang van het omgaan met water en bodem om bijvoorbeeld de kwaliteit van het drinkwater op een goede manier te borgen. Daarnaast hebben we de Beleidsnota Drinkwater. Voor het behoud van voldoende drinkwaterbronnen die schoon zijn gaan provincies en drinkwaterbedrijven samen op zoek naar nieuwe bronnen indien dat nodig is. Mevrouw Bromet (GroenLinks): Je kunt natuurlijk steeds op zoek gaan naar nieuwe bronnen maar je kunt er ook voor zorgen dat de bronnen die je al hebt niet verder vervuilen. Mijn vraag was — ik herhaal 'm nog maar eens — waar de vervuiling vandaan komt en wat het kabinet eraan gaat doen om de vervuiling te stoppen. Staatssecretaris Heijnen: Ik wil toch niet vooruitlopen op de brief die wij gaan sturen over Water en bodem sturend. Daarin zal ook wat meer toelichting worden gegeven op hoe wij in de toekomst met onze water en bodem willen omgaan. Ik snap de achterliggende vraag van mevrouw Bromet. We kennen natuurlijk een aantal bronnen van vervuiling maar ik denk ook dat het belangrijk is om in deze hele discussie mee te nemen hoe we omgaan met ons drinkwater. Mevrouw Bromet gaf net zelf een aantal goede dingen aan die je doet met drinkwater. Je doucht en je drinkt het uit de kraan. Maar we gebruiken ook nog steeds heel veel drinkwater voor bijvoorbeeld het koelen van bedrijfsinstallaties. We gebruiken ook drinkwater voor het bewateren van onze tuinen. In landen als België is dat niet meer toegestaan. Als je het hebt over het op peil houden van de voorraden drinkwater zul je ook moeten kijken naar manieren om daar zorgvuldig mee om te gaan misschien op een slimmere manier dan we tot nu toe hebben gedaan. Mevrouw Bromet (GroenLinks): Dan zullen wij in de brief lezen wat de vervuilingsbronnen zijn en hoe het kabinet die gaat wegnemen. Ik heb een vraag over de 900.000 woningen die we gaan bouwen en die ook allemaal een wateraansluiting krijgen. Hoe gaat het kabinet deze woningen voorzien van water? Is het kabinet ook bereid om het Bouwbesluit aan te passen zodat je bijvoorbeeld de wc niet hoeft door te spoelen met drinkwater? Staatssecretaris Heijnen: Ik denk wel dat het een belangrijk punt is dat mevrouw Bromet nu aanhaalt. De aansluiting van nieuwe huizen zit in de portefeuille van minister De Jonge. Hij is in gesprek met minister Harbers en met drinkwaterbedrijven om te kijken hoe ook die nieuwe woningen op een goede manier op het drinkwaternet kunnen worden aangesloten. Hoe ze dat precies gaan vormgeven en of daarbij al rekening wordt gehouden met bepaalde extra voorwaarden die je aan woningen stelt is uiteindelijk iets waarover de drinkwaterbedrijven samen met de verantwoordelijke ministers nadere afspraken maken.Mevrouw Bromet (GroenLinks): Dat schikt want we hebben vanmiddag een debat met minister De Jonge. GroenLinks zal dus met een voorstel komen om dit gewoon te regelen in plaats van er verder over te bakkeleien want die woningen worden nu gebouwd. Een ander aspect dat ik zou willen aanroeren is de prijs van drinkwater. Het idiote is dat in Nederland de consument relatief heel veel betaalt voor drinkwater maar bedrijven veel en veel minder betalen. Zo betaalt een gemiddeld huishouden €60 voor drinkwater en betaalt Tata voor al zijn watergebruik €100. Wat gaat het kabinet daaraan doen? Staatssecretaris Heijnen: Dat is natuurlijk een hele specifieke vraag. Ik denk dat mevrouw Bromet mij daarmee enigszins overvraagt. Ik zou deze vraag graag doorgeleiden naar de minister ook om te kijken of een en ander op een goede manier met elkaar in verhouding staat. Als ik hoor dat het €60 kost om één huishouden en €100 om een heel bedrijf van drinkwater te voorzien moet ik zeggen dat het mij lijkt dat daar goed naar gekeken moet worden. Mevrouw Bromet (GroenLinks): Daar wordt al jaren naar gekeken dus ik had eigenlijk gehoopt dat u voorbereid zou zijn op deze vraag. Ik heb hiertoe ook al diverse voorstellen gedaan en keer op keer wordt het vooruitgeschoven terwijl het zo logisch is om de vervuiler te laten betalen. Maar dat bespreken we dan verder met de heer Harbers. Dan heb ik nog een vraag. Ik heb vier minuten dus ik kan nog even doorgaan. Waterschap gemeente provincie Rijkswaterstaat en het Rijk zijn allemaal verantwoordelijk voor de drinkwatervoorziening. Hoe ziet de staatssecretaris de rol van de rijksoverheid hierin? Heeft de staatssecretaris voldoende doorzettingsmacht bij al deze partijen? Staatssecretaris Heijnen: Het klopt dat de minister de systeemverantwoordelijkheid heeft voor de drinkwatervoorziening. Bij de uitvoering zijn met name de drinkwaterbedrijven en de provincies betrokken. Mevrouw Bromet (GroenLinks): Ja maar het gaat over belangentegenstellingen. Je moet als overheid heel vaak bepaalde belangen afwegen. Je moet bijvoorbeeld het belang van het gebruik van pesticiden afwegen tegen het beschikbaar hebben van drinkwater of je moet de vergunningverlening voor het maken van nieuwe bronnen afwegen tegen andere belangen. Hoe kijkt de staatssecretaris daarnaar? Want het gevaar is natuurlijk dat iedereen erover gaat en dat de verantwoordelijkheid uiteindelijk nergens komt te liggen. Staatssecretaris Heijnen: Voldoende bronnen hebben voor drinkwater is een beleidsprioriteit van ons. Met een toenemende vraag heeft dat natuurlijk extra onze aandacht. Het kabinet werkt daar ook aan via beleid waarbij water en bodem sturend zijn en via de uitvoering van de Beleidsnota Drinkwater. Dus opdie manieren houden wij een vinger aan de pols en proberen we een goede balans te vinden tussen de verschillende manieren waarop je met je grondwater en uiteindelijk ook een deel van het drinkwater omgaat. Mevrouw Bromet (GroenLinks): Ik hoor de staatssecretaris allemaal beleidsdocumenten opnoemen die aangeven wat het kabinet nu al allemaal doet en dat het kabinet ontzettend goed bezig is maar ondertussen is de noodkreet deze week van de waterleidingbedrijven zelf gekomen. Is er bij het kabinet iets veranderd door die noodkreet? Staatssecretaris Heijnen: Ja wij zijn continu in gesprek met de drinkwaterbedrijven. Dat heb ik net ook aangegeven. Minister Harbers en minister De Jonge kijken ook naar de aansluiting van drinkwatervoorzieningen in nieuwe woningen. We moeten er op allerlei manieren voor zorgen dat nieuwe woningen op een goede manier worden ingepast ook in de bestaande infrastructuur. Drinkwater is daarbij natuurlijk hartstikke belangrijk en noodzakelijk dus natuurlijk hebben wij daar gesprekken over. Het beleid is ingericht zoals het is ingericht omdat we zien dat de ondergrond in Nederland heel verschillend is. Dus heel veel verschillende gebieden hebben verschillende oplossingen nodig. Dat is een extra reden om te zeggen: laat het nou aan de provincies om samen met drinkwaterbedrijven te kijken naar de specifieke invulling van het gebruik en de toegankelijkheid van drinkwater per streek. Mevrouw Bromet (GroenLinks): Dan mijn laatste vraag. Is het kabinet bereid iets te veranderen aan de manier waarop ze toch al van plan waren om alle andere dingen te doen of zegt de staatssecretaris dat ze gewoon hartstikke goed bezig zijn en dat het vanzelf goed komt? Staatssecretaris Heijnen: Ik heb aangegeven dat mensen zich geen zorgen hoeven te maken over de toegankelijkheid van goed en schoon drinkwater in Nederland nu niet en ook richting de toekomst niet. Ik heb er alle vertrouwen in dat minister Harbers en de drinkwaterbedrijven op een goede manier met elkaar in gesprek zullen blijven om ervoor te zorgen dat dat ook in de toekomst zo zal blijven. Mevrouw Bromet (GroenLinks): Voorzitter tot slot. GroenLinks maakt zich wel grote zorgen over de kwaliteit van het drinkwater. Wij willen echt dat er dingen gaan veranderen namelijk dat de vervuiling ophoudt dat de verspilling teruggebracht wordt en dat de vervuiler gaat betalen. Daar zullen we alles aan doen. Dank u wel. De voorzitter: Dank u wel mevrouw Bromet. Mevrouw Bromet had inderdaad vier minuten. U hebt maximaal 30 seconden.Daar ga ik u ook aan houden zoals u net merkte. Mevrouw Van Esch Partij voor de Dieren. Mevrouw Van Esch (PvdD): Voorzitter dat gaat vast lukken! Ik heb het gevoel dat de staatssecretaris met de antwoorden tot nu toe een beetje om de hete brij heen draait. Dat zeg ik omdat deze oproep van de drinkwaterbedrijven deze week zeer dringend was. Met "om de hete brij heen draaien" bedoel ik het volgende. Een van de grootverbruikers in Nederland is gewoon de veehouderij. Zij gebruiken ruim de helft van het drinkwater in de gehele landbouw in Nederland. Ik ben benieuwd hoe deze staatssecretaris dat gaat aanpakken. Ziet zij in dat we daarin stappen moeten zetten? Ziet zij ook in dat er een fundamenteel andere landbouw moet zijn als we de drinkwatervoorziening daadwerkelijk willen behouden? Als dat goed is wil ik meteen mijn tweede vraag stellen dan kan de staatssecretaris één antwoord geven. De voorzitter: Ja dat is goed. Mevrouw Van Esch (PvdD): Het andere probleem is de vervuiling van de waterwinlocaties door meststoffen. Volgens mij gaf mevrouw Bromet dat ook aan. Laten wij ook op dat punt niet om de hete brij heen draaien. In 2017 sloegen diezelfde drinkwaterbedrijven al alarm. Toen moesten er al waterputten worden gesloten door de vervuiling met die meststoffen. Ik ben benieuwd in hoeverre dit kabinet ook dat probleem gaat aanpakken. Ziet de staatssecretaris bijvoorbeeld in dat een vermindering van het aantal dieren noodzakelijk is om te stoppen met het moeten sluiten van die putten omdat de vervuiling zo groot is? De voorzitter: Dank. Het is een goede methode om twee vragen na elkaar te stellen. Maar goed de staatssecretaris. Staatssecretaris Heijnen: Allereerst zou ik willen zeggen dat het natuurlijk wel van belang is dat we op een slimme manier met ons drinkwater omgaan. Als je ziet voor welke toepassingen het op dit moment voor een deel wordt gebruikt kun je je afvragen of dat verstandig is. Ik noemde net al het bewateren van de tuinen. Toiletten worden met schoon drinkwater doorgespoeld. Ook het koelen van bedrijfsinstallaties gebeurt met schoon drinkwater. Moeten we dat in de toekomst willen? Dat zijn echt vragen die wij ons op dit moment volop aan het stellen zijn. Ik denk dat elke sector kritisch moet kijken naar het eigen gebruik en naar de eigen impact die het gebruik van water en het verder verwerken van water hebben. We moeten ons natuurlijk wel realiseren dat we naast een drinkwatervoorziening ook een droogteprobleem hebben in Nederland. Dat betekent ook dat je heel zorgvuldig moet kijken naar de manier waarop je met je grondwater en je drinkwater omgaat. Er zullen ook andere manieren van bijvoorbeeld drinkwaterwinning besproken worden. Maar wij zijn daar dus met de drinkwaterbedrijven op een goede manier over in gesprek. Het hoeft wat mij betreft ookniet altijd en-en-en te zijn. Je hoeft niet alleen maar nieuwe dingen aan te boren en steeds meer grondwater en drinkwater te hebben. Je moet ook bekijken hoe je er op een zo slim mogelijke manier mee omgaat. Dat zal iets vragen van de verschillende sectoren waar we ook mee in gesprek zijn. De heer Minhas (VVD): Het bericht van begin deze week verbaasde me helemaal niet. Afgelopen maart sloegen de drinkwaterbedrijven ook al alarm vanwege een dreigend tekort aan drinkwater. Ik heb daar schriftelijke vragen over gesteld. Uit de beantwoording bleek dat u goed in gesprek bent met die waterbedrijven. Mijn vraag is eigenlijk heel concreet. Kunnen we aan de Nederlanders toezeggen dat er ook de komende jaren voldoende drinkwater beschikbaar is? Staatssecretaris Heijnen: Ja ik wil dat vanaf deze plek heel graag toezeggen. Ik kan me namelijk voorstellen dat de berichtgeving mensen best wel even kan hebben verontrust. Er is sowieso op dit moment echt geen probleem. We hebben voldoende drinkwater ter beschikking voor huishoudens. Ik vind wel dat we op een slimme manier moeten bekijken hoe we met ons drinkwater omgaan. Daarvoor hebben we ook verschillende beleidsstukken waarin dat wordt ingepast. Bij Water en bodem sturend zijn we ook wat meer betrokken bij de kwaliteit van zowel water als bodem want dat staat allemaal met elkaar in verband. De bodem wordt gebruikt. Vervolgens zakt het water via de bodem het grondwater in. Het is dus belangrijk om dat allemaal in samenhang te bekijken. Dat doen we ook bij de brief die gaat over Water en bodem sturend. Daarover zal dus ook ongetwijfeld nog uitgebreider met de Kamer worden gesproken. De heer Tjeerd de Groot (D66): Ik vind de beantwoording toch nog wat vaag met verwijzingen naar beleidsnota's intenties en goede gesprekken die plaatsvinden. Maar we hebben op dit moment een probleem. Ik kan u zeggen dat het aantal waterputten de laatste jaren verhonderdvoudigd is en dat we daar geen overzicht van hebben. Mijn simpele vraag aan de staatssecretaris is: komt er een vergunningplicht voor het slaan van waterputten? Staatssecretaris Heijnen: Dat is een vraag die ik graag op een later moment zou willen beantwoorden. Ik kan me voorstellen dat het heel belangrijk is om ervoor te zorgen dat we voldoende goede waterbronnen hebben. Het is volgens mij veel meer aan de bevoegd gezagen per provincie of daar een vergunning voor nodig is en hoe dat is geregeld. Als dit landelijk geldt dan zal ik de minister vragen om daar bij de heer De Groot op terug te komen. Ik word op dit punt overvraagd. Ik heb me voorbereid op vragen over de concrete actie van de drinkwaterbedrijven omdat daar nu de noodzaak ligt om daar een antwoord op te geven. Het antwoord op de vraag hoe het precies zit met de vergunningen voor het slaan van drinkwaterputten moet ik schuldig blijven.De heer Tjeerd de Groot (D66): Dan lees ik dat graag nog in een brief. Want uit één put wordt soms per dag meer water gehaald dan een heel huishouden in een jaar gebruikt. Dit heeft dus wel degelijk te maken met de oproep van de waterbedrijven. Ik heb nog een vraag over het beleidsterrein van de staatssecretaris zelf namelijk over de bodem. Onlangs heeft het ministerie van LNV een uitzondering aangevraagd op de voorwaarden die worden gesteld aan het uitbetalen van Europees landbouwgeld in Nederland. Dat zijn precies voorwaarden die gaan over een gezonde bodem zodat je ook het grondwater gezond houdt zoals de staatssecretaris net aangaf. Waarom heeft het ministerie van IenW daarmee ingestemd? Waarom hebt u daarmee ingestemd? Want ondertussen gaat die waterkwaliteit maar omlaag. Staatssecretaris Heijnen: Als het gaat om derogatie zou ik graag ook willen verwijzen naar de derogatiebrief die er binnenkort aankomt. Daarin zullen we ook een verdere toelichting geven op de voorwaarden en het plan van aanpak. Ik zou meneer De Groot dus toch graag naar die derogatiebrief willen verwijzen. De voorzitter: Het is niet anders meneer De Groot. De heer Tjeerd de Groot (D66): Voorzitter maar ... De voorzitter: Nee het is niet anders. We gaan door ook gezien de tijd. Het is bijna 15.00 uur en we hebben nog een vervolgvraag. De heer Stoffer (SGP): In tegenstelling tot sommige collega's was ik wél heel verbaasd dat er deze week een bericht kwam van de drinkwaterbedrijven. Ik ken ze vrij goed. Ze zijn over het algemeen heel professioneel en een beetje saai; daar houd ik wel van. Ik hoor ondertussen dat het ministerie met de drinkwaterbedrijven heel goed in gesprek is. Als die drinkwaterbedrijven goed met u in gesprek zijn dan zouden ze naar mijn beleving niet met iets naar buiten komen maar dat pas doen op het moment dat de goede uitkomst er is. Dus eigenlijk is mijn vraag wat er aan de hand is. Gaat het niet goed? Komt het niet tot een goed eindresultaat? Is het ministerie het niet eens met de drinkwaterbedrijven of andersom? Kunt u daar iets meer over zeggen? Want het verbaast mij echt heel erg. Staatssecretaris Heijnen: Ik denk dat de drinkwaterbedrijven ervoor hebben gekozen een signaal af te geven; dat mag natuurlijk altijd. Maar wat ik echt kan toezeggen is dat wij op een goeie manier in gesprek zijn en dat wij er ook van overtuigd zijn dat wij samen zowel met lokale overheden als met die drinkwaterbedrijven op een goeie manier Nederland van drinkwater blijven voorzien. Wat wel een belangrijke discussie zal zijn is hoe je omgaat met het drinkwater dat je wint. Want ik heb net ook al in mijn eerdere beantwoording aangegevendat er op een aantal punten drinkwater wordt gebruikt voor toepassingen waar je ook ander water voor zou kunnen gebruiken. De koeling van installaties bijvoorbeeld hoeft echt niet per se met schoon drinkwater. Dat zijn dus keuzes die gemaakt kunnen worden ook door de drinkwaterbedrijven lijkt mij. Het zijn dus discussies die we ongetwijfeld ook nog snel met ze zullen voeren om te bekijken hoe we nou op een slimme duurzame manier met dat drinkwater kunnen omgaan in Nederland. De heer Grinwis (ChristenUnie): Ik vind het eigenlijk wel goed dat de drinkwaterbedrijven een keer de stormbal hijsen. Water is hartstikke waardevol en drinkwater is helemaal kostbaar. Zonde hoe het wordt verspild dus ik heb een vraag die aansluit bij wat mevrouw Bromet zei. We verspillen het door er de wc mee door te spoelen en het wordt op andere manieren verspild. Ik noem één voorbeeld waarvan ik graag wil weten hoe de staatssecretaris en de minister dat gaan oplossen: een datacentrum in de Wieringermeer met een vergunning voor 12 tot 20 miljoen liter drinkwater om te koelen. Zonde natuurlijk. In 2021 is er 84 miljoen liter gebruikt: vier vijf keer zo veel als in de vergunning was geregeld. En dat spoelen we gewoon zomaar weg. Is de staatssecretaris bereid om dit soort toepassingen eens heel serieus onder de loep te nemen en daar paal en perk aan te stellen? Staatssecretaris Heijnen: Het is altijd goed om te blijven kijken hoe je op een zorgvuldige manier met je drinkwater omgaat. Ik zal zeker ook aan de minister doorgeven dat dit signaal vanuit de ChristenUnie is gekomen. Ik denk dat het alleen maar heel terecht is dat we nadenken over goede manieren om drinkwater te gebruiken. Mevrouw Koekkoek (Volt): We hebben het terecht gehad over het aanpakken van vervuild water en het op een andere manier gebruiken van drinkwater. Een derde element dat ik de staatssecretaris net even in een bijzin hoorde noemen zijn toekomstige manieren van waterwinning. Daar gaat mijn vraag over. In een aantal landen in Europa onder andere Spanje en Italië wordt al veel gesproken over ontziltingsinstallaties. Dat is een techniek die in Nederland nog in de kinderschoenen staat. Ik zal mijn twee vragen hierover combineren. In hoeverre is Nederland hier al mee bezig en dan bedoel ik niet zozeer alleen de techniek voor Nederland zelf maar juist ook het ontwikkelen van die kennis en die techniek in Europees verband. Mijn tweede vraag is of we daar ook verder op gaan inzetten. Zit dat ook in de toekomstvisie specifiek ook die Europese aanpak zodat we niet alleen in Nederland bezig zijn met iets kleins en in Spanje met iets kleins maar dat we dat echt breed uitzetten? Staatssecretaris Heijnen: Het is natuurlijk altijd heel belangrijk om te leren van innovaties die andere landen toepassen. Ook wij zijn hier in Nederland altijd aan het zoeken naar goede manieren. We zijn een waterland bij uitstek. Ook zijn we een land dat over het algemeen heel slim met water omgaat. Dus ik denk dat het alleen maar heel erg goed bij ons past om na te denken over slimme manieren om drinkwater te winnen of teextraheren uit bijvoorbeeld water dat voorheen geen drinkwater zou zijn. Ik zal de suggesties ook meenemen richting de minister om te kijken of dat nog in de water- en bodemsturende brief kan worden aangehaald. Mocht dat niet zo zijn dan ga ik er zeker van uit dat dat in het waterbeleid wordt meegenomen want dat is ook een plek waar alle beleid rondom water en ook innovaties landen. De voorzitter: Dan wil ik de staatssecretaris bedanken voor haar beantwoording.