7 Regeling van werkzaamheden (stemmingen) De voorzitter: Ik wil graag wat stilte in de zaal! Voordat we gaan stemmen geef ik het woord aan de heer Ceder van de ChristenUnie en daarna aan de heer Omtzigt. Gaat uw gang meneer Ceder. De heer Ceder (ChristenUnie): Voorzitter. Ik wil als het mag graag uitstel van de stemmingen onder punt 4 over de moties ingediend bij het wetgevingsoverleg over de begrotingsonderdelen die zien op digitalisering. De voorzitter: Ik kijk of daar bezwaar tegen is. Dat is niet het geval. Dan gaan we nu niet stemmen over punt 4. De heer Omtzigt. De heer Omtzigt (Lid Omtzigt): Voorzitter. Op verzoek van een aantal collega's houd ik de motie op stuk nr. 126 (36202) aan. Dat is bij de stemmingen onder punt 3 over aangehouden moties ingediend bij het Pakket Belastingplan. De voorzitter: Op verzoek van de heer Omtzigt stel ik voor zijn motie (36202 nr. 126) aan te houden. Daartoe wordt besloten. De voorzitter: De heer Mohandis PvdA. De heer Mohandis (PvdA): Voorzitter. Onder punt 6 stemmingen over de moties ingediend bij het wetgevingsoverleg over het begrotingsonderdeel Cultuur wil ik mijn motie op stuk nr. 24 (36200VIII) aanhouden gezien nadere informatie die nog gaat volgen. Onder punt 13 … De voorzitter: Wacht even. Op verzoek van de heer Mohandis stel ik voor zijn motie (36200-VIII nr. 24) aan te houden. Daartoe wordt besloten.De heer Mohandis (PvdA): Onder punt 13 stemmingen over de moties ingediend bij het tweeminutendebat Ggz/Suïcidepreventie wil ik mijn motie op stuk nr. 631 (25424) intrekken gezien de toezegging gisteren bij het WGO Jeugd. De voorzitter: Aangezien de motie-Mohandis (25424 nr. 631) is ingetrokken maakt zij geen onderwerp van behandeling meer uit. Dan de heer Van Baarle van DENK. De heer Van Baarle (DENK): Voorzitter. Onder punt 14 stemmingen over moties ingediend bij de Vaststelling van de begrotingsstaten van het Ministerie van Justitie en Veiligheid (VI) voor het jaar 2023 zou ik graag de motie-Azarkan/Van Baarle op stuk nr. 84 (36200-VI) over een verkennend onderzoek naar de inzet van de Wet Bibob nog even willen aanhouden. De voorzitter: Op verzoek van de heer Azarkan stel ik voor zijn motie (36200-VI nr. 84) aan te houden. Daartoe wordt besloten. De voorzitter: Ik hoorde net dat de heer Ceder ook een motie wil aanhouden. Of hoeft dat niet meer? Wel? We weten hier alles. Het gaat om de motie op stuk nr. 35 (36200-VI) onder punt 9 de stemmingen over moties ingediend bij het wetgevingsoverleg over het begrotingsonderdeel Migratie. Het hoeft niet maar … De heer Ceder (ChristenUnie): Voorzitter ik verifieer even of we het over dezelfde motie hebben. De voorzitter: Het gaat over de motie-Ceder/Bisschop over het evalueren van … De heer Ceder (ChristenUnie): Ja dat is 'm. Dank u wel. Die wil ik graag aanhouden. De voorzitter: Op verzoek van de heer Ceder stel ik voor zijn motie (36200VI nr. 35) aan te houden. Daartoe wordt besloten. De voorzitter: Dan klopt onze administratie weer. We gaan van start met de stemmingen.