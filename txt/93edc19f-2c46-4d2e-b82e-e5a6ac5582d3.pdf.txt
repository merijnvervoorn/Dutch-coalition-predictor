25 Stemmingen moties Wet langdurige zorg (Wlz) Aan de orde zijn de stemmingen over moties ingediend bij het VAO Wet langdurige zorg (Wlz) te weten: - de motie-Dik-Faber/Voordewind over aanvullend onderzoek naar de aansluiting tussen de verschillende wetten voor jongeren van 18 tot 23 jaar met een beperking (34104 nr. 113); - de motie-Dik-Faber/Bergkamp over mogelijkheden om het maatwerkprofiel breed in te zetten (34104 nr. 114); - de motie-Dik-Faber over de mogelijkheid om de meerzorgregeling meerjarig te indiceren (34104 nr. 115); - de motie-Otwin van Dijk/Bergkamp over een apart afwegingskader voor toegang van kinderen tot de Wet langdurige zorg (34104 nr. 116); - de motie-Amhaouch/Keijzer over zorgkantoren verbieden om extra eisen stellen aan de kwaliteit van de zorg (34104 nr. 117). (Zie vergadering van 17 maart 2016.) De voorzitter: De motie-Otwin van Dijk/Bergkamp (34104 nr. 116) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 119 was nr. 116 (34104). Ik stel vast dat wij hier nu over kunnen stemmen. Motie De Kamer gehoord de beraadslaging overwegende dat er voor kinderen geen apart toegangskader is tot de Wet langdurige zorg; constaterende dat dit in de praktijk tot problemen leidt voor de toegang tot passende zorg voor kinderen met een ernstig complexe meervoudige handicap omdat onder andere de grondslag voor hun aandoening moeilijk te bepalen is; van mening dat gezien de ernst en zwaarte van de zorgvraag van deze kinderen toegang tot de Wet langdurige zorg gewenst is en hiervoor mogelijk andere toelatingscriteria dienen te gelden dan voor volwassenen; verzoekt de regering onderzoek te doen naar de ontwikkeling van een apart afwegingskader voor kinderen voor de toegang tot de Wet langdurige zorg en de Kamer hierover dit jaar (2016) te informeren en gaat over tot de orde van de dag.In stemming komt de motie-Dik-Faber/Voordewind (34104 nr. 113). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet de Groep Kuzu/Öztürk Klein de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de fractie van Houwers ertegen zodat zij is aangenomen. In stemming komt de motie-Dik-Faber/Bergkamp (34104 nr. 114). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet de Groep Kuzu/Öztürk Klein de VVD de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Dik-Faber (34104 nr. 115). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de VVD de SGP de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de fractie van het CDA ertegen zodat zij is aangenomen. In stemming komt de gewijzigde motie-Otwin van Dijk/Bergkamp (34104 nr. 119 was nr. 116). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Amhaouch/Keijzer (34104 nr. 117). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk de SGP het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.