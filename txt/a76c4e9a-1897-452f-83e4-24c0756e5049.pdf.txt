11 Stemmingen moties "Wereldwijd jezelf kunnen zijn" Aan de orde zijn de stemmingen over moties ingediend bij het debat over de initiatiefnota van het lid Sjoerdsma: "Wereldwijd jezelf kunnen zijn" te weten: - de motie-Pia Dijkstra over het openstellen van het burgerlijk huwelijk voor bruidsparen zonder de Nederlandse nationaliteit of woonplaats (34102 nr. 5); - de motie-Pia Dijkstra over juridische ondersteuning van lhbt-activisten in landen met antihomowetgeving (34102 nr. 6); - de motie-Ten Broeke c.s. over legalisering van het huwelijk voor paren van hetzelfde geslacht in Aruba Curaçao en Sint-Maarten (34102 nr. 7). (Zie notaoverleg van 15 juni 2015.) De voorzitter: Op verzoek van mevrouw Pia Dijkstra stel ik voor haar motie (34102 nr. 6) aan te houden. Daartoe wordt besloten. De voorzitter: De heer Ten Broeke heeft verzocht de aangehouden motieTen Broeke c.s. (34102 nr. 7) in stemming te brengen. De voorzitter: De motie-Ten Broeke c.s. (34102 nr. 7) is in die zin gewijzigd dat zij thans is ondertekend door de leden Ten Broeke Pia Dijkstra en Servaes. Naar mij blijkt wordt de indiening ervan voldoende ondersteund. Zij krijgt nr. 8 was nr. 7 (34102). Ik stel vast dat wij hier nu over kunnen stemmen. In stemming komt de motie-Pia Dijkstra (34102 nr. 5). De voorzitter: Ik constateer dat de aanwezige leden van de fracties van de VVD Klein de Groep Kuzu/Öztürk 50PLUS Van Vliet D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Ten Broeke c.s. (34102 nr. 8 was nr. 7). De voorzitter: Ik constateer dat de aanwezige leden van de fracties van het CDA de VVD Houwers Klein 50PLUS Van Vliet D66 GroenLinks de PvdA de PvdD en de SP voor deze gewij-zigde motie hebben gestemd en de aanwezige leden van de overige fracties ertegen zodat zij is aangenomen. Mevrouw Pia Dijkstra (D66): Voorzitter. Nu mijn motie op stuk nr. 5 (34102) is aangenomen krijg ik van het kabinet graag een brief over de wijze waarop deze motie wordt uitgevoerd met daarin een tijdspad voor de onderzoeken. De voorzitter: Ik zal het stenogram van dit gedeelte van de vergadering doorgeleiden naar het kabinet.