85 Stemmingen moties Raad Buitenlandse Zaken Aan de orde zijn de stemmingen over moties ingediend bij het tweeminutendebat Raad Buitenlandse Zaken te weten: - de motie-Jasper van Dijk over terugtrekken van investeringen van Nederlandse pensioenfondsen in bezet Palestijns gebied (21501-02 nr. 2379); - de motie-Jasper van Dijk over EU-maatregelen tegen de inzet van honger als wapen in Jemen (21501-02 nr. 2380); - de motie-Kuzu/Piri over internationale sancties tegen economische entiteiten die gelieerd zijn aan het Myanmarese leger (21501-02 nr. 2381); - de motie-Kuzu over een strategie tegen de vaccinatiediplomatie van Rusland en China (21501-02 nr. 2382); - de motie-Brekelmans over een snellere afname van strategische afhankelijkheden van China (21501-02 nr. 2383); - de gewijzigde motie-Brekelmans/Agnes Mulder over maatregelen tegen ransomwareaanvallen van hackersgroepen (21501-02 nr. 2387 was nr. 2384); - de motie-Brekelmans over aanvullende sancties tegen Wit-Rusland voorbereiden (21501-02 nr. 2385); - de motie-Piri c.s. over zo snel mogelijk reisvisums verstrekken aan Afghaanse tolken (21501-02 nr. 2386). (Zie vergadering van heden.) In stemming komt de motie-Jasper van Dijk (21501-02 nr. 2379). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Jasper van Dijk (21501-02 nr. 2380). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP en het CDA voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kuzu/Piri (21501-02 nr. 2381). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA BBB de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Kuzu (21501-02 nr. 2382). De voorzitter: Ik constateer dat de leden van de fracties van GroenLinks BIJ1 Volt DENK de PvdA Fractie Den Haan D66 en de VVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Brekelmans (21501-02 nr. 2383). De voorzitter: Ik constateer dat de leden van de fracties van GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga voor deze motie hebben gestemd en de leden van de fractie van de SP ertegen zodat zij is aangenomen. In stemming komt de gewijzigde motie-Brekelmans/Agnes Mulder (21501-02 nr. 2387 was nr. 2384). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA BBB FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. Meneer Kuzu. De heer Kuzu (DENK): Voorzitter. De minister had de motie op stuk nr. 2382 van mijn hand ontraden. Ik zou graag een brief willen ontvangen nog voor de Raad Buitenlandse Zaken die volgens mij op maandag plaatsvindt. Dat zou dus morgen nog even kunnen liefst. Dank u. De voorzitter: Dank u wel. We zullen het stenogram van dit onderdeel van de vergadering doorgeleiden naar het kabinet. In stemming komt de motie-Brekelmans (21501-02 nr. 2385). De voorzitter: Ik constateer dat de leden van de fracties van GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 BBB de PVV en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Piri c.s. (21501-02 nr. 2386). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP het CDAJA21 en Groep Van Haga voor deze motie hebben gestemd en de leden van de overige fracties ertegen zodat zij is aangenomen. De heer Dassen van Volt. De heer Dassen (Volt): Dank u voorzitter. Bij de stemmingen onder 17 over geneesmiddelenbeleid willen wij geacht worden voor de motie-Maeijer op stuk nr. 721 (29477) gestemd te hebben. De voorzitter: Dan gaan we dat opnemen in de Handelingen. Dank u wel.