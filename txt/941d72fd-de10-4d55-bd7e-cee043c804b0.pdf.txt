22 Stemmingen moties Verkiezingen Stemmingen moties Verkiezingen Aan de orde zijn de stemmingen over moties ingediend bij het tweeminutendebat Verkiezingen te weten: - de motie-Van Oostenbruggen over onderzoeken hoe de stemwijzers kunnen voldoen aan de waarborgen van de democratische rechtsstaat (35165 nr. 78); - de motie-Chakor over op korte termijn een voorstel doen voor de fiscale vrijstelling van vergoedingen van vrijwilligers op stembureaus (35165 nr. 79). (Zie vergadering van 12 juni 2024.) De voorzitter: De motie-Van Oostenbruggen (35165 nr. 78) is in die zin gewijzigd dat zij thans is ondertekend door de leden Van Oostenbruggen en Palmen en luidt: Motie De Kamer gehoord de beraadslaging overwegende dat stemhulpmiddelen zoals het Kieskompas of de StemWijzer een belangrijk hulpmiddel zijn om kiezers te ondersteunen bij het maken van hun keuze; constaterende dat de totstandkoming en het gebruik van stemhulpmiddelen echter niet altijd navolgbaar en uitlegbaar zijn; van mening dat stemhulpmiddelen moeten voldoen aan de vereiste transparantie volledigheid van informatie en eisen van de democratische rechtsstaat; verzoekt de regering om te onderzoeken welk voorstel gedaan kan worden om ook stemhulpmiddelen te laten voldoen aan de waarborgen van de democratische rechtsstaat in de vorm van bijvoorbeeld een kwaliteitseis voor een stemhulpmiddel en gaat over tot de orde van de dag. Zij krijgt nr. 80 was nr. 78 (35165). Ik stel vast dat wij hier nu over kunnen stemmen. Een stemverklaring van de heer Vermeer. De heer Vermeer (BBB): Voorzitter. Stemhulpen worden opgesteld door media en organisaties in het maatschappelijk middenveld. Dit doen zij onafhankelijk van de overheid en die onafhankelijkheid is cruciaal voor een open en eerlijk democratisch proces.De motie op stuk nr. 78 van Van Oostenbruggen en Palmen spreekt uit dat deze onafhankelijke organisaties zouden moeten voldoen aan eisen opgesteld door de overheid en verzoekt vervolgens de overheid in te grijpen in deze onafhankelijkheid door juridische eisen te stellen aan stemhulpen. Dit is volgens BBB in strijd met de rechtsstatelijke eis van vrije en onafhankelijke verkiezingen en het tast de persvrijheid aan. Daarom stemt BBB tegen dit voorstel. In stemming komt de gewijzigde motie-Van Oostenbruggen/Palmen (35165 nr. 80 was nr. 78). De voorzitter: Ik constateer dat de leden van de fracties van NSC en JA21 voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Chakor (35165 nr. 79). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 de ChristenUnie de SGP het CDA BBB JA21 en FVD voor deze motie hebben gestemd en de leden van de overige fracties ertegen zodat zij is verworpen.