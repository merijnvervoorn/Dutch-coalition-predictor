6 Stemmingen moties Raad Buitenlandse Zaken Aan de orde zijn de stemmingen over moties ingediend bij het VAO Raad Buitenlandse Zaken te weten: - de motie-Karabulut over het afkeuren van het tonen van begrip voor de Amerikaanse aanval op Irak (21501-02 nr. 2104); - de motie-Karabulut over informeren naar de betekenis van de resolutie van het Iraakse parlement (21501-02 nr. 2105); - de motie-Karabulut over het opschorten van het besluit om een schip naar de Straat van Hormuz te sturen (21501-02 nr. 2106); - de motie-De Roon over een veroordeling van Iran voor het doden van protesterende burgers (21501-02 nr. 2107). (Zie vergadering van 15 januari 2020.) De voorzitter: De motie-De Roon (21501-02 nr. 2107) is in die zin gewijzigd dat zij thans luidt: Motie De Kamer gehoord de beraadslaging verzoekt de regering om Iran te veroordelen voor het doden van honderden Iraanse burgers die protesteerden tegen het Iraanse regime; verzoekt de regering om haar afschuw uit te spreken over het door Iran neerhalen van de Oekra√Øense passagiersvlucht PS752 en op te roepen tot volledige medewerking met het onderzoek en tot het verlenen van alle steun aan de nabestaanden; verzoekt de regering voorts om Iran op te roepen om geen geweld te gebruiken tegen vreedzame demonstranten en hen te beschermen bij het uitoefenen van hun recht op vrijheid van vereniging vergadering en meningsuiting; verzoekt de regering vervolgens steun uit te spreken voor de vreedzame demonstranten in Iran hun roep om verantwoording en hun wens voor een Iraanse regering die vrijheden en mensenrechten respecteert en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 2108 was nr. 2107 (21501-02). Ik stel vast dat wij hier nu over kunnen stemmen.In stemming komt de motie-Karabulut (21501-02 nr. 2104). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Karabulut (21501-02 nr. 2105). De voorzitter: Ik constateer dat de leden van de fracties van de SP de PvdD DENK en Van Kooten-Arissen voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Karabulut (21501-02 nr. 2106). De voorzitter: Ik constateer dat de leden van de fracties van de SP de PvdD DENK en Van Kooten-Arissen voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-De Roon (21501-02 nr. 2108 was nr. 2107). De voorzitter: Ik constateer dat deze gewijzigde motie met algemene stemmen is aangenomen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.