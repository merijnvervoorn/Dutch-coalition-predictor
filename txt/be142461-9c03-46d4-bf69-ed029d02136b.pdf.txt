8 Stemming Benoeming Nationale ombudsman Aan de orde is de stemming in verband met de benoeming van een Nationale ombudsman op grond van artikel 2 vierde lid van de Wet Nationale ombudsman (33825 nr. 3). De voorzitter: Als er Kamerleden zijn die de presentielijst nog niet hebben getekend verzoek ik hun om dat nu alsnog te doen. Anders kunnen zij niet deelnemen aan de stemming. Dat zou zonde zijn want zij zijn er wel. De stemming vindt plaats conform de artikelen 74 tot en met 83 van het Reglement van Orde. Ik ga ervan uit dat iedereen de presentielijst heeft getekend. Ik benoem tot leden van het stembureau de leden Vermeij Van Gerven Van Ark en Bruins Slot. Ik verzoek mevrouw Vermeij om als voorzitter op te treden en ik verzoek de leden van het stembureau om plaats te nemen aan de tafel in het midden van de zaal. Ik verzoek de bodes om de gele stembriefjes uit te delen. U wordt geacht om op het stembriefje één naam te schrijven. U kunt uw stem uitbrengen op eenieder die voldoet of kan voldoen aan de in de Wet Nationale ombudsman genoemde voorwaarden. Briefjes met meer namen of niet of niet behoorlijk ingevulde briefjes zijn ongeldig en tellen niet mee voor de berekening van het aantal stemmen dat nodig is voor het behalen van de volstrekte meerderheid. Ik verzoek de griffier de namen van de leden die de presentielijst hebben getekend voor te lezen. Ik verzoek de leden om op die oproep te reageren door op te staan zich naar het stembureau te begeven en na het uitbrengen van de stem hun plaats opnieuw in te nemen. Ik verzoek de leden om bij het stembureau aan te sluiten bij de voorganger en om niet voor te dringen. Ik zit erbovenop om dat in de gaten te houden. Mijn stembriefje zal door de Kamerbewaarder bij de stemopnemers worden gebracht. De stemopnemers zullen aan het slot hun stem uitbrengen. Ik verzoek de griffier om te beginnen met het voorlezen van de namen waarna het stembureau de stemmen zal tellen. (Vervolgens roept de griffier de namen van de leden af voor het uitbrengen van hun stem.) De vergadering wordt van 15.08 uur tot 15.25 uur geschorst. De voorzitter: Het woord is aan de voorzitter van het stembureau mevrouw Vermeij. Mevrouw Vermeij (PvdA): Voorzitter. Er zijn 102 geldige stemmen uitgebracht. De voorzitter: De presentielijst is getekend door 144 leden.Mevrouw Vermeij (PvdA): Er is 1 stem uitgebracht op mevrouw Azough en 1 stem op de heer Pauka. Er zijn 9 stemmen uitgebracht op de heer Brenninkmeijer en 91 op de heer Van Woerkom. De voorzitter: Aangezien 52 stemmen de volstrekte meerderheid van het aantal geldig uitgebrachte stemmen moesten worden behaald om tot Nationale ombudsman te worden benoemd is de heer Van Woerkom hiermee benoemd tot Nationale ombudsman. Hij zal later dit jaar worden beëdigd. Ik dank het stembureau voor de inzet. De vergadering wordt van 15.27 uur tot 15.38 uur geschorst.