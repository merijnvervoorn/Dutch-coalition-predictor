12 Stemmingen moties Energieprestatievergoeding Aan de orde zijn de stemmingen over moties ingediend bij de behandeling van het wetsvoorstel Wijziging van Boek 7 van het Burgerlijk Wetboek en de Uitvoeringswet huurprijzen woonruimte te weten: - de motie-Albert de Vries over de systematiek van de woonlastenwaarborg opnemen in de AMvB (34228 nr. 10); - de motie-Bashir over daling van de woonlasten bij een energieprestatievergoeding (34228 nr. 11). (Zie vergadering van 13 januari 2016.) In stemming komt de motie-Albert de Vries (34228 nr. 10). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Van Vliet Houwers de Groep Kuzu/Öztürk Klein de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de fractie van de VVD ertegen zodat zij is aangenomen. In stemming komt de motie-Bashir (34228 nr. 11). De voorzitter: Ik constateer dat de aanwezige leden van de fracties van de SP de PvdD GroenLinks de Groep Kuzu/Öztürk en Klein voor deze motie hebben gestemd en de aanwezige leden van de overige fracties ertegen zodat zij is verworpen. De fractie van D66 heeft verzocht om eerst te stemmen over de moties onder punt 11 (moties ingediend bij de behandeling van het wetsvoorstel Goedkeuring van het voornemen tot opzegging van het op 14 februari 1972 te Rabat tot stand gekomen Algemeen Verdrag inzake sociale zekerheid tussen het Koninkrijk der Nederlanden en het Koninkrijk Marokko) alvorens te stemmen over het wetsvoorstel zelf onder punt 10.