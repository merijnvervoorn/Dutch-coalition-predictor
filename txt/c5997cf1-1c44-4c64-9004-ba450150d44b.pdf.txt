6 Regeling van werkzaamheden De voorzitter: Ik stel voor toe te voegen aan de agenda van de Kamer: - het wetsvoorstel Regels omtrent de basisregistratie grootschalige topografie (Wet basisregistratie grootschalige topografie) (33527); - het wetsvoorstel Wijziging van de Wet zeevarenden de Scheepvaartverkeerswet en de Wet op de economische delicten in verband met de implementatie van de wijziging van de bijlage bij het STCW-Verdrag en de STCW-Code en enige andere onderwerpen op het terrein van de zeevaartbemanning (33442); - het wetsvoorstel Wijziging van de Waterwet en enkele andere wetten (aanvulling en verbetering; vereenvoudiging van de verontreinigingsheffing; opheffing van de Commissie van advies inzake de waterstaatswetgeving) (33503); - het wetsvoorstel Aanvulling van Boek 7 van het Burgerlijk Wetboek met een nieuwe titel 2D (regels met betrekking tot pandbeleningen) (33334); - het wetsvoorstel Wijziging van de Wet structuur uitvoeringsorganisatie werk en inkomen en enige andere wetten in verband met fraudeaanpak door gegevensuitwisselingen en het effectief gebruik van binnen de overheid bekende zijnde gegevens (33579); - Wijziging van de Wet op het financieel toezicht ter implementatie van richtlijn 2011/89/EU van het Europees Parlement en de Raad van 16 november 2011 houdende wijziging van de Richtlijnen 98/78/EG 2002/87/EG 2006/48/EG en 2009/138/EG betreffende het aanvullende toezicht op financiële entiteiten in een financieel conglomeraat (PbEU 2011 L 326) (Implementatiewet richtlijn financiële conglomeraten I) (33575). Ik stel voor toestemming te verlenen tot het houden van wetgevings- c.q. notaoverleg met stenografisch verslag op maandag 18 november 2013 van 10.00 uur tot 17.00 uur van de vaste commissie voor Infrastructuur en Milieu over het begrotingsonderdeel Water. Op verzoek van de aanvragers stel ik voor het debat over de behoefte aan extra capaciteit voor de bestrijding van drugshandel en straatoverlast in Maastricht het dertigledendebat over het voortbestaan van het Ruwaard van Putten Ziekenhuis en het dertigledendebat over de e-privacyvisie van het kabinet van de agenda af te voeren. Overeenkomstig de voorstellen van de voorzitter wordt besloten. De voorzitter: Ik deel aan de Kamer mee dat de fractie van GroenLinks geacht wenst te worden tegen de motie-Van Haersma Buma/Bisschop (21501-20 nr. 803) te hebben gestemd. Ik stel voor dinsdag a.s. ook te stemmen over: - de brieven van de vaste commissie voor Europese Zaken over de subsidiariteitstoets inzake het EU-voorstel voor eenverordening met betrekking tot de productie en het op de markt aanbieden van teeltmateriaal (33643 nr. 3); - een parlementair behandelvoorbehoud bij het EU-voorstel: Verordening betreffende een raamwerk voor markttoegang voor havendiensten (33677 nr. 1); - de beëindiging van het parlementair behandelvoorbehoud bij het EU-voorstel: Netwerk- en informatiebeveiliging in de Unie (33602 nr. 2); - de brief van het Presidium over de instelling van een tijdelijke commissie Fyra. Ik stel voor toe te voegen aan de agenda van de Kamer: - het VSO over de opheffing van de publiekrechtelijke bedrijfsorganisatie; - het VAO Woningcorporaties naar aanleiding van een algemeen overleg gehouden op 26 juni met als eerste spreker de heer Paulus Jansen van de SP; - het VAO Politieonderwerpen naar aanleiding van een algemeen overleg gehouden op 26 juni met als eerste spreker mevrouw Berndsen-Jansen van D66; - het VAO Inburgering naar aanleiding van een algemeen overleg gehouden op 27 juni met als eerste spreker de heer Van Klaveren van de PVV. Overeenkomstig de voorstellen van de voorzitter wordt besloten. De voorzitter: Het woord is aan mevrouw Agema van de PVV. Ik hoop dat u haar kunt verstaan. Mevrouw Agema (PVV): Voorzitter. De Nederlandse Zorgautoriteit concludeert in het Advies Contracteerruimte 2013 "dat de totale landelijke omvang van de contracteerruimte op dit moment onvoldoende is om de zorgvraag in 2013 te bekostigen". Dat is ernstig. Ik vraag daarom een debat met de Kamer aan. De voorzitter: Een verzoek om steun voor het houden van een debat. De heer Krol (50PLUS): Het is inderdaad zeer ernstig. Ik steun het daarom van harte. De voorzitter: Steun voor het debat. Mevrouw Leijten (SP): We vragen al vanaf het begin van het jaar om deze cijfers. De staatssecretaris heeft die meerdere keren ontkend. Het lijkt me dus heel zinvol dat we hier snel over spreken. Mevrouw Voortman (GroenLinks): Ook wij willen hierover duidelijkheid dus steun van GroenLinks.Mevrouw Bergkamp (D66): Ik zou eerst een brief willen zien. Afhankelijk daarvan wil ik besluiten om wel of niet een debat te hebben. De voorzitter: Geen steun voor het debat maar wel een verzoek om een brief. De heer Van 't Wout (VVD): Ik sluit me van harte aan bij D66. De voorzitter: Geen steun voor het debat wel voor het ontvangen van een brief. De heer Otwin van Dijk (PvdA): Daar sluit ik mij ook bij aan. Geen steun voor een debat. Wij willen wel weten hoe het zit dus een brief. Mevrouw Dik-Faber (ChristenUnie): De ChristenUnie kan het verzoek om een debat steunen. Mevrouw Keijzer (CDA): Graag een brief om dit uiteen te zetten en daarnaast steun voor een debat. De voorzitter: Steun voor een debat en steun voor de brief. Mevrouw Agema u hebt geen meerderheid die u steunt. Er zijn wel veel partijen die het debat willen. U hebt dus voldoende steun voor een dertigledendebat. Mevrouw Agema (PVV): Dat begrijp ik voorzitter. Een brief hoeft voor mij niet; dit rapport is zo duidelijk als wat. Maar goed ik ga daar natuurlijk niet dwars voor liggen. Als we het tot die tijd moeten doen met een dertigledendebat wil ik u dus verzoeken dat op de lijst te plaatsen. Mocht de brief er zijn en mochten mijn collega’s tegen die tijd overtuigd zijn dan kunnen we er alsnog een volledig debat van maken. De voorzitter: Zo is dat. Ik zal het stenogram van dit gedeelte van de vergadering doorgeleiden naar het kabinet. Er zijn drie minuten spreektijd bij het dertigledendebat dat ik in het najaar op de agenda zal plaatsen tenzij eerder wordt besloten tot het houden van een meerderheidsdebat. Er hebben zich verder geen sprekers gemeld voor de regeling van werkzaamheden. Dan gaan we nu stemmen.