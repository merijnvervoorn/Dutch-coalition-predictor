10 Stemmingen moties Mijnbouw/Groningen Aan de orde zijn de stemmingen over moties ingediend bij het tweeminutendebat Mijnbouw/Groningen te weten: - de motie-Van Haga over een onderzoek naar Nederlandse energiesoevereiniteit (33529 nr. 1123); - de motie-Van Haga over op een veilige manier doorgaan met produceren uit het Groninger gasveld (33529 nr. 1124); - de motie-Van Haga over een tijdpad voor de uitrol van geothermie (33529 nr. 1125); - de motie-Beckerman over een rechtvaardige regeling voor immateriële schade (33529 nr. 1126); - de motie-Beckerman over de inzet van de landsadvocaat tegen gedupeerden opschorten (33529 nr. 1127); - de motie-Kops over de aanbevelingen van de parlementaire enquêtecommissie aardgaswinning Groningen overnemen en onmiddellijk implementeren (33529 nr. 1128); - de motie-Kröger/Nijboer over het uitsluiten van afvalwaterinjectie in Drenthe (33529 nr. 1129); - de motie-Kröger/Nijboer over extra randvoorwaarden voor borging van een goed lokaal milieu bij het besluit over de nieuwe eigenaren van de kleinere olie- en gasvelden (33529 nr. 1130); - de motie-Nijboer/Kröger over geen enkele vergunning verstrekken voor gaswinning onder de Wadden (33529 nr. 1131); - de motie-Van Wijngaarden over het gebruik door de NAM van elektrische boilers bij oliewinning (33529 nr. 1133). (Zie vergadering van 22 maart 2023.) De voorzitter: Op verzoek van mevrouw Kröger stel ik voor haar moties (33529 nrs. 1129 en 1130) aan te houden. Daartoe wordt besloten. De voorzitter: De heer Kops verzoekt om een hoofdelijke stemming over zijn motie op stuk nr. 1128. Voordat we gaan stemmen zijn er een aantal stemverklaringen allereerst mevrouw Beckerman dan de heer Nijboer de heer Omtzigt en de heer Baudet. Mevrouw Beckerman (SP): Dank u wel. De conclusies van de parlementaire enquête Gaswinning zijn terecht snoeihard. De belangen van de Staat Shell en Exxon en hun winst gingen boven onze veiligheid en onze toekomst nog steeds. De minister-president was twaalf jaar lang verantwoordelijk en heeft niet het verschil gemaakt voor Groningen nog steeds niet.Wij zien argumenten om voor de motie-Kops te stemmen. Een maand na het uitkomen van het rapport is er nog geen begin van een antwoord van het kabinet. De minister-president was eerst te moe om te reageren bood zijn excuses aan dat hij verkeerd had gereageerd maar komt nog steeds niet met een inhoudelijke reactie en dat doet pijn. Maar het dictum van de motie vraagt om alle aanbevelingen direct over te nemen. Daarin zit het probleem voor mijn partij. Waar de conclusies van de enquête hard zijn zijn de aanbevelingen voor de SP niet verregaand genoeg. Je kunt niet enerzijds concluderen dat er sprake is van ongekend systeemfalen en anderzijds het systeem intact laten. Er is veel meer nodig. Wij stemmen tegen de motie. Wat ons betreft komt het kabinet snel met een reactie en hebben we snel een inhoudelijk debat. Dank u. De voorzitter: Dank u wel. Dan de heer Nijboer PvdA. De heer Nijboer (PvdA): Dank u wel voorzitter. Ik doe de stemverklaring over de motie op stuk nr. 1128 van het lid Kops over de conclusies van de parlementaire enquêtecommissie. Een uur geleden kwam het Groninger Gasberaad met aanbevelingen naar aanleiding van de enquêtecommissie. Dat zei: gun ons tijd voor erkenning en dwing ons niet tot snelle conclusies. Voor Groningers duurt het allemaal veel te lang. Maar in een debatje over Groningen waar er meer dan 100 van zijn geweest een motie van de PVV in hoofdelijke stemming brengen doet in ieder geval geen recht aan de Groningers en de consequenties die het voor Groningers heeft. Om die reden en niet om inhoudelijke redenen stemmen de PvdAfractie de fractie van GroenLinks en de fractie van Volt … De voorzitter: Gaat u verder. De heer Nijboer (PvdA): "Ze" zitten te loeien. Ook de fractie van de Partij voor de Dieren de fractie van de VVD D66 en de ChristenUnie stemmen om die reden niet voor die motie. Ik doe een heel serieuze stemverklaring en de PVV zit erdoorheen te brullen. Zelfs de heer Wilders mengt zich erin. De voorzitter: Neeneenee we gaan daar niet op reageren. De heer Nijboer (PvdA): Maar het doet geen recht aan de Groningers om op zo'n manier met de enquête om te gaan. Daarom stemmen we tegen. De voorzitter: Dank u wel. Dan de heer Omtzigt. O het was ook namens het CDA hoor ik.De heer Omtzigt (Lid Omtzigt): Voorzitter. Ik heb een stemverklaring over dezelfde motie mede namens JA21. De voorliggende motie van de heer Kops vraagt om de aanbevelingen van het enquêterapport over te nemen en uit te voeren. We hebben sympathie voor het grote werk van de collega's van de enquêtecommissie die de enquête uitgevoerd hebben. We willen graag in debat over de aanbevelingen die daaruit volgen maar dat doen we pas nadat we met de commissie in debat zijn geweest en nadat we van het kabinet een reactie ontvangen hebben op deze aanbevelingen en in debat gegaan zijn. Pas dan kun je erover stemmen. Ik merk wel op richting het kabinet dat er bij de parlementaire ondervragingscommissie Kinderopvangtoeslag binnen een maand een kabinetsreactie lag. Die maand is voor Groningen nu verstreken. Ze zitten dus wel in de extra tijd om die kabinetsreactie te schrijven. De voorzitter: Dank u wel meneer Omtzigt. De heer Omtzigt (Lid Omtzigt): De tegenstem moet niet uitgelegd worden als een stem tegen de aanbevelingen zelf. De voorzitter: Helder. Dan de heer Baudet Forum voor Democratie. De heer Baudet (FVD): Dank u wel. Wij zullen stemmen voor het direct implementeren van de aanbevelingen om de Groningers per direct te compenseren om er vaart achter te zetten om druk achter de regering te zetten. Maar ik wil één ding heel duidelijk maken namelijk dat deze stem voor ons niet betekent dat wij tegen verdere gaswinning zouden zijn. Wij vinden dat de gaswinning moet worden opgeschroefd. We moeten de Groningers natuurlijk ruimschoots compenseren en de bodemstabiliteit herstellen maar dat gas moeten wij uit de grond blijven halen. Dat moet doorgaan. Dat zou wat ons betreft weleens versneld door mogen gaan. De voorzitter: Dank u wel. In stemming komt de motie-Van Haga (33529 nr. 1123). De voorzitter: Ik constateer dat de leden van de fracties van de SP DENK Fractie Den Haan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga (33529 nr. 1124).De voorzitter: Ik constateer dat de leden van de fracties van JA21 FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga (33529 nr. 1125). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Beckerman (33529 nr. 1126). De voorzitter: Ik constateer dat deze motie met algemene stemmen is aangenomen. In stemming komt de motie-Beckerman (33529 nr. 1127). De voorzitter: Ik constateer dat deze motie met algemene stemmen is aangenomen. In stemming komt de motie-Kops (33529 nr. 1128). Vóór stemmen de leden: Kops Madlener Maeijer Markuszower Van Meijeren Edgar Mulder De Roon Van Weerdenburg Wilders Agema Baudet Beertema Martin Bosma Tony van Dijck Ephraim Fritsma De Graaf Graus Helder Van Houwelingen Jansen en Léon de Jong. Tegen stemmen de leden: Kamminga Kat Kathmann Van Kent Klink Koerhuis De Kort Kröger Krul Kuik Kuiken Kuzu Kwint Van der Laan Van der Lee Leijten Maatoug Marijnissen Van Meenen Michon-Derkzen Minhas Mohandis Agnes Mulder Mutluer Nijboer Omtzigt Ouwehand Palland Paternotte Paul Paulusma Peters Piri Van der Plas Podt Pouw-Verweij Van Raan Raemakers Rahimi Rajkowski Sahla Chris Simons Sylvana Simons Sjoerdsma Slootweg Smals Sneller Van der Staaij Strolenberg Teunissen Thijssen Tielen Valstar Verkuijlen Wassenberg Van der Werf Werner Westerveld Van Wijngaarden Van der Woude Wuite Aartsen Alkaya Amhaouch Azarkan Van Baarle Becker Beckerman Van den Berg Bergkamp Van Beukering-Huijbregts Bevers Bikker Bisschop Bontenbal Boucke Boulakjar Boutkan Brekelmans Bushoff Van Campen Ceder Dassen DekkerAbdulaziz Inge van Dijk Drost Eerdmans El Yassini Ellemeet Ellian Eppink Erkens Van Esch Geurts Van Ginneken Van der Graaf Grevink Grinwis Peter de Groot Tjeerd de Groot Gündoğan Den Haan Hagen Haverkort Rudmer Heerema Heinen Hermans Hijink Van den Hil De Hoop Idsinga en Romke de Jong. De voorzitter: Ik constateer dat deze motie met 22 stemmen voor en 112 stemmen tegen is verworpen.Er ging net even iets mis bij het oplezen van de namen. Dat kan gebeuren. In stemming komt de motie-Nijboer/Kröger (33529 nr. 1131). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Lid Gündoğan en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Wijngaarden (33529 nr. 1133). De voorzitter: Ik constateer dat de leden van de fracties van DENK Fractie Den Haan Lid Gündoğan D66 de ChristenUnie de VVD de SGP het CDA BBB en Groep Van Haga voor deze motie hebben gestemd en de leden van de overige fracties ertegen zodat zij is aangenomen.