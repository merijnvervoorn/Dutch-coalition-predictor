7 Regeling van werkzaamheden (stemmingen) De voorzitter: Dan een korte regeling van werkzaamheden voor de stemmingen. Ik stel voor zo dadelijk ook te stemmen over de aangehouden motie-Mutluer/Westerveld (36200-VIII nr. 158) de aangehouden motie-Wassenberg/Van Raan (29684 nr. 227) en de aangehouden motie-Helder (36200-VI nr. 55). Ik geef mevrouw Van den Berg van het CDA even het woord. Mevrouw Van den Berg (CDA): Dank u wel voorzitter. Mede namens meneer Hijink van de SP vraag ik om uitstel van de stemmingen over de Verzamelwet VWS 2022. We hebben vrijdag nog een lange brief van zes kantjes gekregen van de minister en daar willen we even rustig met de juristen naar kunnen kijken. De voorzitter: Dank u wel. Het gaat om uitstel van punt 5 van de stemmingslijst Wijziging van een aantal wetten op het terrein van het Ministerie van Volksgezondheid Welzijn en Sport (Verzamelwet VWS 2022). Ik kijk even of daar bezwaar tegen is. Dat is niet het geval. Dan gaan we op een ander moment stemmen over punt 5 de Verzamelwet VWS 2022. Dan gaan we nu stemmen.