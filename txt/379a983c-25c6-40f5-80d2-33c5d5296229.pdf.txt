22 Stemmingen moties Arbeidsmarktbeleid Aan de orde zijn de stemmingen over moties ingediend bij het VAO Arbeidsmarktbeleid te weten: - de motie-Palland/Smeulders over de toepassing van de WAS uitbreiden naar de sector personenvervoer (29544 nr. 971); - de motie-Smeulders/Palland over verbetering van de mogelijkheden voor werknemersorganisaties in het kader van de WAS (29544 nr. 972); - de motie-Smeulders over een kwalitatieve analyse van de effecten van het verhogen van het minimumloon (29544 nr. 973); - de motie-Van Brenk/Jasper van Dijk over maatregelen om de WIA-instroom terug te dringen (29544 nr. 974); - de motie-Van Brenk over toedeling van STAP-budgetten voor mensen boven de 55 jaar (29544 nr. 975); - de motie-Van Brenk over het verruimen van het re-integratiebudget voor gemeenten (29544 nr. 976); - de motie-Nijboer c.s. over het beheersen van de externe inhuur in het onderwijs en de zorg (29544 nr. 977). (Zie vergadering van 30 januari 2020.) De voorzitter: Aangezien de motie-Van Brenk (29544 nr. 976) is ingetrokken maakt zij geen onderwerp van behandeling meer uit. De voorzitter: De motie-Van Brenk/Jasper van Dijk (29544 nr. 974) is in die zin nader gewijzigd dat zij thans luidt: Motie De Kamer gehoord de beraadslaging overwegende dat de WIA-instroom blijft stijgen en dat 60plussers circa de helft van de stijgende WIA-instroom vormen; overwegende dat de WIA-instroom van flexwerkers in de eerste acht maanden van 2019 met bijna 6% gestegen is; overwegende dat de WIA-instroom van werknemers met een vast contract in de eerste acht maanden van 2019 met ruim 8% gestegen is waarbij hun aandeel in de totale instroom is gestegen van 49% in 2016 naar 54% in 2019; overwegende dat werk niet ziek mag maken en niet mag leiden tot arbeidsongeschiktheid; verzoekt de regering waar nodig en mogelijk maatregelen te nemen om de WIA-instroom te analyseren en terug te dringenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 979 was nr. 974 (29544). Ik stel vast dat wij hier nu over kunnen stemmen. In stemming komt de motie-Palland/Smeulders (29544 nr. 971). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de ChristenUnie de PVV en Van Haga voor deze motie hebben gestemd en de leden van de fractie van FvD ertegen zodat zij is aangenomen. In stemming komt de motie-Smeulders/Palland (29544 nr. 972). De voorzitter: Ik constateer dat deze motie met algemene stemmen is aangenomen. In stemming komt de motie-Smeulders (29544 nr. 973). De voorzitter: Ik constateer dat deze motie met algemene stemmen is aangenomen. In stemming komt de nader gewijzigde motie-Van Brenk/Jasper van Dijk (29544 nr. 979 was nr. 974). De voorzitter: Ik constateer dat deze nader gewijzigde motie met algemene stemmen is aangenomen. In stemming komt de motie-Van Brenk (29544 nr. 975). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD de SGP het CDA de PVV FvD en Van Haga voor deze motie hebben gestemd en de leden van de fractie van de ChristenUnie ertegen zodat zij is aangenomen. In stemming komt de motie-Nijboer c.s. (29544 nr. 977). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen.