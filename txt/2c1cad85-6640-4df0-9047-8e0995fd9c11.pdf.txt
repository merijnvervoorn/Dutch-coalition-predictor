17 Stemming motie Luchtvaart Aan de orde is de stemming over een aangehouden motie ingediend bij het tweeminutendebat Luchtvaart te weten: - de motie-Wassenberg/Van Raan over bij de handel in stikstofvergunningen de betrokken mestproductierechten innemen en doorhalen (31936 nr. 1037). (Zie vergadering van 9 februari 2023.) De voorzitter: De motie-Wassenberg/Van Raan (31936 nr. 1037) is in die zin gewijzigd dat zij thans luidt: Motie De Kamer gehoord de beraadslaging constaterende dat bij de handel in stikstofvergunningen door bijvoorbeeld de Schiphol Group de verhandelbare fosfaatrechten niet uit de markt worden genomen; constaterende dat door ingebruikname van deze fosfaatrechten in combinatie met latente ruimte in een natuurvergunning de stikstofuitstoot mogelijk niet afneemt maar juist toeneemt; spreekt uit dat het onwenselijk is om bij de handel in stikstofvergunningen de fosfaatrechten in de markt te laten; verzoekt de regering bij de handel in stikstofvergunningen de betrokken mestproductierechten in te nemen en door te halen en gaat over tot de orde van de dag. Zij krijgt nr. 1115 was nr. 1037 (31936). Ik stel vast dat wij hier nu over kunnen stemmen. In stemming komt de gewijzigde motie-Wassenberg/Van Raan (31936 nr. 1115 was nr. 1037). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD D66 en de ChristenUnie voor deze gewijzigde motie hebben gestemd en de leden van de fracties van Lid Ephraim DENK Lid Omtzigt de VVD de SGP het CDA JA21 Groep Van Haga de PVV FVD en BBB ertegen zodat zij is verworpen.