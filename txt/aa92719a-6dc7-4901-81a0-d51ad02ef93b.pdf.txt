11 Stemmingen moties Defensie (Personeel) Aan de orde zijn de stemmingen over moties ingediend bij het debat over het onderdeel personeel van de begroting van het ministerie voor Defensie voor het jaar 2012 (33000-X) te weten: - de motie-Eijsink/Hachchi over het diversiteitsbeleid (33000-X nr. 22); - de motie-Jasper van Dijk over uitbesteding van taken (33000-X nr. 23); - de motie-Hernandez over de dienstplicht van Turkse Nederlanders (33000-X nr. 24). (Zie wetgevingsoverleg van 7 november 2011.) De voorzitter: De motie-Hernandez (33000-X nr. 24) is in die zin gewijzigd (33000-X nr. 54) en nader gewijzigd dat zij thans luidt: Motie De Kamer gehoord de beraadslaging constaterende dat de afgelopen jaren geen gebruikgemaakt is van de Regeling faciliteiten Turkse dienstplicht defensieambtenaren; verzoekt de regering per direct een einde te maken aan deze regeling en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 55 (33000-X). Ik stel vast dat wij hier nu over kunnen stemmen. In stemming komt de motie-Eijsink/Hachchi (33000-X nr. 22). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Jasper van Dijk (33000-X nr. 23). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP en de ChristenUnie voor deze motie hebben gestemd en de aan-wezige leden van de overige fracties ertegen zodat zij is verworpen. In stemming komt de nader gewijzigde motie-Hernandez (33000-X nr. 55). De voorzitter: Ik constateer dat de aanwezige leden van de fracties van de VVD de SGP het CDA en de PVV voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. De heer Hernandez (PVV): Nu mijn motie over het beëindigen van de regeling is aangenomen wil ik graag een brief van de regering ontvangen waarin zij aangeeft hoe zij deze regeling zal beëindigen. De voorzitter: We zullen stenogram doorgeleiden naar het kabinet.