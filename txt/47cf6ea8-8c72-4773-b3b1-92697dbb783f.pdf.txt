28 Stemmingen moties Wet op de Kamer van Koophandel Aan de orde zijn de stemmingen over moties ingediend bij de behandeling van het wetsvoorstel Wet op de Kamer van Koophandel te weten: - de motie-Agnes Mulder over een ketenaanpak in de regio (33553 nr. 11); - de motie-Öztürk c.s. over een vergoeding voor inschrijving in het handelsregister (33553 nr. 12); - de motie-Öztürk c.s. over de dienstverlening van de Ondernemerspleinen (33553 nr. 13). (Zie vergadering van 20 juni 2013.) De voorzitter: Ik geef gelegenheid tot het afleggen van een stemverklaring vooraf. Mevrouw Agnes Mulder (CDA): Voorzitter. Tijdens de behandeling van de Wet op de Kamer van Koophandel heeft een meerderheid van de Tweede Kamer minister Kamp opgeroepen om de inschrijfvergoeding voor het handelsregister in te voeren. Ook het CDA is voor invoering van deze inschrijfvergoeding op basis van het profijtbeginsel en het belang van dienstverlening en fraudebestrijding. Waar onze fractie bijzonder grote moeite mee heeft is het spel dat door minister Kamp gespeeld is. De brief die wij gisteren over de motie hebben ontvangen is helemaal verkeerd gevallen in onze fractie. De minister weet allang dat een meerderheid voor is en kan zonder enige moeite de motie de wens van de Kamer uitvoeren. Wij constateren dat de minister de Tweede Kamer voor zijn karretje wil spannen en deze houding belonen wij niet. Daarom stemmen wij tegen deze motie. In stemming komt de motie-Agnes Mulder (33553 nr. 11). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS de PvdA en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Öztürk c.s. (33553 nr. 12). De voorzitter: Ik constateer dat de aanwezige leden van de fracties van de SGP de ChristenUnie de VVD 50PLUS GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Öztürk c.s. (33553 nr. 13).De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.