15 Stemming motie Begroting Buitenlandse Handel en Ontwikkelingssamenwerking 2019 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2019 te weten: - de motie-Van Haga over het aandeel van het bedrijfslevenkanaal in de ODA-bestedingen (35000-XVII nr. 31). (Zie vergadering van 29 november 2018.) De voorzitter: De motie-Van Haga (35000-XVII nr. 31) is in die zin gewijzigd dat zij thans luidt: Motie De Kamer gehoord de beraadslaging constaterende dat het aandeel van Nederlands belastinggeld wordt besteed aan ontwikkelingshulp; constaterende dat het aandeel van het bedrijfslevenkanaal in de totale ODA-bestedingen relatief klein is zoals de Algemene Rekenkamer reeds eerder concludeerde en het bedrijfsleven Ã¼berhaupt een relatief kleine rol krijgt in de uitvoering van het Nederlandse OS-beleid; overwegende dat het een goede zaak is om bij de inzet van ontwikkelingshulp Nederlandse expertise en Nederlandse bedrijven actiever te betrekken: verzoekt de regering te bezien hoe het Nederlandse bedrijfsleven een grotere rol kan spelen bij het behalen van de duurzame ontwikkelingsdoelen bijvoorbeeld via innovatieve financieringsvormen die de realisatie van de SDG's in ontwikkelingslanden versnellen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 67 was nr. 31 (35000-XVII). Ik stel vast dat wij hier nu over kunnen stemmen. In stemming komt de gewijzigde motie-Van Haga (35000XVII nr. 67 was nr. 31). De voorzitter: Ik constateer dat de leden van de fracties van 50PLUS D66 de VVD de SGP het CDA en de ChristenUnie voor dezegewijzigde motie hebben gestemd en de leden van de overige fracties ertegen zodat zij is aangenomen.