32 Stemming motie Raad Buitenlandse Zaken d.d. 22 april 2024 Stemming motie Raad Buitenlandse Zaken d.d. 22 april 2024 Aan de orde is de stemming over een aangehouden motie ingediend bij het tweeminutendebat Raad Buitenlandse Zaken d.d. 22 april 2024 te weten: - de motie-Tuinman/Stoffer over proactief verkennen om samen met de Verenigde Staten op te trekken voor de verdediging van Israël tegen luchtaanvallen (21501-02 nr. 2885). (Zie vergadering van 18 april 2024.) De voorzitter: De motie-Tuinman/Stoffer (21501-02 nr. 2885) is in die zin gewijzigd dat zij thans luidt: Motie De Kamer gehoord de beraadslaging overwegende dat de Verenigde Staten geholpen hebben met de meer dan 300 Iraanse drones en raketten uit de lucht schieten; overwegende dat Nederland niet actief heeft bijgedragen aan de luchtverdediging van Israël; verzoekt de regering proactief te verkennen om in de toekomst samen met de Verenigde Staten op te trekken voor de verdediging van Israël tegen Iraanse luchtaanvallen binnen de geldende kaders van de artikel 100-procedure en gaat over tot de orde van de dag. Zij krijgt nr. 2890 was nr. 2885 (21501-02). Ik stel vast dat wij hier nu over kunnen stemmen. In stemming komt de gewijzigde motie-Tuinman/Stoffer (21501-02 nr. 2890 was nr. 2885). De voorzitter: Ik constateer dat de leden van de fracties van NSC de VVD de ChristenUnie de SGP BBB JA21 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.