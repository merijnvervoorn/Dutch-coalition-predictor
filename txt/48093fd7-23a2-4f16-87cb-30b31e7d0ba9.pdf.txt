8 Stemmingen moties Initiatiefnota-Van Haga inzake de bestrijding van weeshuistoerisme Aan de orde zijn de stemmingen over moties ingediend bij het debat over de initiatiefnota van het lid Van Haga inzake de bestrijding van weeshuistoerisme te weten: - de motie-Diks/Bosman over informeren over het risico op weeshuistoerisme in de reisadviezen (35069 nr. 6); - de motie-Alkaya over regels voor gepaste zorgvuldigheid door aanbieders van weeshuistoerisme (35069 nr. 8). (Zie notaoverleg van 8 april 2019.) De voorzitter: De motie-Diks/Bosman (35069 nr. 6) is in die zin gewijzigd dat zij thans luidt: Motie De Kamer gehoord de beraadslaging overwegende dat Nederlandse toeristen soms onbewust bijdragen aan het in stand houden van malafide en onwenselijke praktijken in weeshuizen en dat bewustwording hier een belangrijke remedie tegen kan zijn; constaterende dat de regering op haar website nederlandwereldwijd.nl de landen Cambodja India Filipijnen Nepal Kenia Suriname Uganda Zambia en Zuid-Afrika als bekende bestemmingen noemt voor weeshuistoerisme maar dat deze informatie niet terugkomt in de reisadviezen voor deze landen; verzoekt de regering voor landen waarvan reeds bekend is dat er weeshuistoerisme voorkomt en voor landen waarvan dit in de toekomst blijkt informatie in het reisadvies van Buitenlandse Zaken op te nemen over het risico op weeshuistoerisme en reizigers in het reisadvies te waarschuwen alert te zijn op mensenhandel slavernij en onvrijwillige prostitutie bij weeshuiskinderen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 9 was nr. 6 (35069). De voorzitter: De motie-Alkaya (35069 nr. 8) is in die zin gewijzigd dat zij thans is ondertekend door de leden Alkaya en Diks. Naar mij blijkt wordt de indiening ervan voldoende ondersteund. Zij krijgt nr. 10 was nr. 8 (35069).Ik stel vast dat wij nu over de gewijzigde moties kunnen stemmen. In stemming komt de gewijzigde motie-Diks/Bosman (35069 nr. 9 was nr. 6). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Alkaya/Diks (35069 nr. 10 was nr. 8). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen.