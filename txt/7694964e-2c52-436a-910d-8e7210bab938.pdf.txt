7 Spoor Aan de orde is het VAO Spoor (AO d.d. 22/01). De voorzitter: Ik benut de tijd waarin mevrouw Dik-Faber naar het spreekgestoelte loopt om nog eens te melden dat bij dit soort gelegenheden de spreektijd twee minuten bedraagt inclusief het indienen van moties. Mevrouw Dik-Faber (ChristenUnie): Voorzitter. Tijdens het algemeen overleg hebben we gesproken over het goederenvervoer door Oost-Nederland. Ik ben op één punt ontzettend blij met een toezegging van de staatssecretaris als het gaat om de noordtak voor de Betuweroute. Zij heeft daar een opening geboden door aan te geven dat zij de uitkomst van het onderzoek door beide provincies en de Rotterdamse haven met belangstelling afwacht. Ik beoordeel dat als positief en ik ben daar blij mee. Wat betreft Bathmen zijn wij helaas niet nader tot elkaar gekomen en daarover zal ik een motie indienen. Motie De Kamer gehoord de beraadslaging constaterende dat het Programma Hoogfrequent Spoor ten doel heeft ruimte op het spoor te creëren voor meer personentreinen op drukke trajecten en groeiend goederenvervoer; constaterende dat voor de goederenroutering Oost-Nederland wordt gestudeerd op diverse varianten; verzoekt de regering de varianten voor de goederenroutering met spoorbogen bij Bathmen te schrappen als mogelijke alternatieven waarbij de kerndoelen van het PHS overeind blijven en gaat over tot de orde van de dag. De voorzitter: Deze motie is voorgesteld door de leden Dik-Faber Van Veldhoven en Bisschop. Naar mij blijkt wordt de indiening ervan voldoende ondersteund. Zij krijgt nr. 448 (29984). Mevrouw Dik-Faber (ChristenUnie): Een ander punt betreft de Valleilijn. Ik heb er een werkbezoek aan afgelegd en op basis daarvan schriftelijke vragen ingediend. Mij lijkt het heel goed als erop de Valleilijn een kwartierdienst gaat rijden. In de regio liggen enorm mooie kansen voor het openbaar vervoer als de lijn wordt doorgetrokken naar Arnhem. In het debat hebben wij daarbij ookstilgestaan. Ik ga er nu geen motie over indienen. Eerst wacht ik het antwoord op mijn schriftelijke vragen af. Ik hoop dat de staatssecretaris hier haar gezonde verstand laat prevaleren. De beste en goedkoopste optie voor de reiziger is het doortrekken van de Valleilijn. Ik hoop dat de staatssecretaris onze schriftelijke vragen met die ogen wil beantwoorden. Mevrouw Van Tongeren (GroenLinks): Voorzitter. Ik dien de volgende moties in. Motie De Kamer gehoord de beraadslaging overwegende dat veiligheid vooropstaat bij het vervoer van gevaarlijke stoffen over het spoor; constaterende dat het streven moet zijn dat er geen gevaarlijke stoffen worden vervoerd over het gemengde spoorwegnet; verzoekt de regering om gevaarlijke stoffen bij voorkeur te vervoeren over de Betuweroute en te monitoren wanneer van dit principe wordt afgeweken en gaat over tot de orde van de dag. De voorzitter: Deze motie is voorgesteld door de leden Van Tongeren en Van Veldhoven. Naar mij blijkt wordt de indiening ervan voldoende ondersteund. Zij krijgt nr. 449 (29984). Motie De Kamer gehoord de beraadslaging overwegende dat de gele borden op de stations volgens schattingen van de consumentenorganisaties gebruikt worden door 7 tot 10% van de reizigers; constaterende dat van de 3.400 gele informatieborden er nog maar 700 blijven staan verzoekt de regering er in samenspraak met de NS voor te zorgen dat er op alle stations meer dan een setje gele borden blijft staan en gaat over tot de orde van de dag. De voorzitter: Deze motie is voorgesteld door het lid Van Tongeren. Naar mij blijkt wordt de indiening ervan voldoende ondersteund. Zij krijgt nr. 450 (29984).Motie De Kamer gehoord de beraadslaging constaterende dat met het verminderen van het aantal gele borden en informatiepunten treinreizigers afhankelijker worden van reisinformatie op mobiele dragers; overwegende dat het nog een lange tijd gaat duren voordat ook de tweedeklastreincoupés zijn voorzien van stopcontacten; verzoekt de regering om samen met de NS te bezien of het mogelijk is om als tussenoplossing in elk geval laadpalen op de stations en perrons te plaatsen waar reizigers hun tablets telefoons en laptops kunnen opladen en gaat over tot de orde van de dag. De voorzitter: Deze motie is voorgesteld door de leden Van Tongeren en Van Veldhoven. Naar mij blijkt wordt de indiening ervan voldoende ondersteund. Zij krijgt nr. 451 (29984). De heer De Graaf (PVV): Voorzitter. Vanmorgen is tijdens de procedurevergadering over het spoor onder andere besloten om binnenkort te gaan praten over de concessie en om die los te trekken van een ander onderdeel zodat we er meer tijd voor hebben. Als we dan over die concessie gaan praten komt er al wel een definitief voorstel te liggen. Daarom dien ik de volgende motie in. Wij willen graag het liefst volgende week al een soort tussenstand zodat we naar voren kunnen halen wat er tot nu toe over de concessie onderhandeld of besloten is en wat er dus voor komt te liggen. Motie De Kamer gehoord de beraadslaging verzoekt de regering tijdens de onderhandelingen over de concessie voor het hoofdrailnet 2015-2025 een tussentijdse rapportage aangaande de onderhandelingen aan de Kamer voor te leggen en niet slechts te wachten tot de definitieve versie en gaat over tot de orde van de dag. De voorzitter: Deze motie is voorgesteld door het lid De Graaf. Naar mij blijkt wordt de indiening ervan voldoende ondersteund. Zij krijgt nr. 452 (29984).De heer De Graaf (PVV): Ik heb nog een korte motie die ik ook even zal toelichten. Met nog een minuutje moet dat lukken. Het is de bedoeling dat de NS de spoorconcessie krijgt voor de duur van tien jaar. De PVV is van mening dat we veel beter moeten kunnen sturen. We willen graag nog veel meer regie naar het Rijk. We willen ook een betere relatie met de NS en we willen dat de cultuur bij de NS verandert te beginnen bij de top omdat daar de cultuur begint. We willen dat er meer prikkels uitgedeeld kunnen worden en we willen ook de mogelijkheid tot ontbinding tussendoor. Daarom willen we een managementaanbesteding toevoegen aan de concessie. Motie De Kamer gehoord de beraadslaging verzoekt de regering in de spoorconcessie 2015-2025 de mogelijkheid tot een managementaanbesteding op te nemen en gaat over tot de orde van de dag. De voorzitter: Deze motie is voorgesteld door het lid De Graaf. Naar mij blijkt wordt de indiening ervan voldoende ondersteund. Zij krijgt nr. 453 (29984). Mevrouw De Boer (VVD): De invalshoek is helder maar er zit net een nieuwe directie. Hoe verklaart de heer De Graaf zijn motie in dat licht? De heer De Graaf (PVV): Hoe kan ik verklaren dat er een nieuwe directie zit in het kader van mijn motie? Ik denk dat de vraag niet voldoende is gespecificeerd want het feit dat er een nieuwe directie zit maakt voor ons standpunt niet uit. Wij willen dat in de nieuwe concessie een managementaanbesteding wordt meegenomen. Dat kan pech zijn voor de huidige directie maar dat is dan zo. Mevrouw De Boer (VVD): Oké helder. De heer Smaling (SP): Voorzitter. Ik dien één motie in. Ik zal me daartoe beperken want het debat hebben we gehad. De motie betreft het goederenvervoer in Oost-Nederland. Motie De Kamer gehoord de beraadslagingconstaterende dat er veel maatschappelijke weerstand is tegen het uitbreiden van het goederenvervoer per spoor in Oost-Nederland; constaterende dat de eerste milieueffectrapportage slechts een deel van het beoogde tracé dekt en daarmee geen recht doet aan problemen en oplossingen op het hogere schaalniveau namelijk Elst-Oldenzaal; van mening dat tot 2022 wanneer de Betuwelijn goed is aangesloten op het Duitse spoornet maximaal moet worden ingezet op short sea en binnenvaart; verzoekt de regering een scenario "niet linksaf slaan bij Elst" concreet uit te werken en gaat over tot de orde van de dag. De voorzitter: Deze motie is voorgesteld door het lid Smaling. Naar mij blijkt wordt de indiening ervan voldoende ondersteund. Zij krijgt nr. 454 (29984). Mevrouw De Boer (VVD): Voorzitter. Ik dien de volgende moties in. Motie De Kamer gehoord de beraadslaging overwegende dat de Betuweroute minder capaciteit heeft gedurende de werkzaamheden in Duitsland aan het derde ontbrekende spoor; overwegende dat tijdens de werkzaamheden zo veel mogelijk gevaarlijke stoffen over de Betuweroute getransporteerd dienen te worden en over het water om de steden en dorpen langs de Brabantroute en IJssellijn te ontzien; verzoekt de regering te komen met een uitgewerkt plan van aanpak in overleg met vervoerders en buurland Duitsland en te zorgen voor het ontzien van de Brabantroute en de IJssellijn voor wat betreft het vervoer van gevaarlijke stoffen en gaat over tot de orde van de dag. De voorzitter: Deze motie is voorgesteld door de leden De Boer en Hoogland. Naar mij blijkt wordt de indiening ervan voldoende ondersteund. Zij krijgt nr. 455 (29984). Motie De Kamer gehoord de beraadslagingoverwegende dat de afstemming van dienstregelingen tussen NS en regionale vervoerders van belang is voor reizigers; overwegende dat de recente wijziging van de dienstregeling van de NS zonder overleg met de regionale vervoerders is doorgevoerd; verzoekt de regering te bewerkstelligen dat tijdig vooraf overleg wordt gevoerd tussen NS en regionale vervoerders bij aanpassingen aan de dienstregelingen en gaat over tot de orde van de dag. De voorzitter: Deze motie is voorgesteld door de leden De Boer en De Rouwe. Naar mij blijkt wordt de indiening ervan voldoende ondersteund. Zij krijgt nr. 456 (29984). Mevrouw De Boer (VVD): Gezien de tijd permitteer ik me nog even een paar dingen. De ChristenUnie heeft een motie ingediend over Bathmen. We vinden dat iets te voorbarig. We zijn het inhoudelijk overigens niet oneens met deze motie maar het is iets te voorbarig gezien de nog lopende inspraakprocedure. Je moet de mensen ook langs andere lijnen de kans geven voor inspraak om zo alles in de volle breedte te kunnen wegen. Het is niet netjes om die motie op dit moment in stemming te brengen en ik zou dus eigenlijk willen verzoeken om de motie aan te houden. Ook vinden wij het van belang dat het havenbedrijf en de provincies Overijssel en Gelderland een andere variant hebben onderzocht van de goederenroutering door Oost-Nederland. Dat is een variant parallel aan de N18. Daar komt nu een onderzoek naar. Ook dat vinden wij interessant om straks in de volle breedte mee te kunnen wegen. Verder heb ik overwogen om vandaag een motie in te dienen over de toegankelijkheid voor gehandicapten. Dat is voor ons toch een heel belangrijk punt. Gehandicapten moeten toegang hebben tot de stations en tot de treinen alleen heeft de staatssecretaris toegezegd dat zij hierover in gesprek gaat met de NS en dat wachten wij eerst even af. We dienen daar vandaag dan ook geen motie over in. Afsluitend zijn wij benieuwd wanneer we het onderzoek naar ATB-Vv kunnen verwachten en naar de Stop Toned Sein-passages door een trein. De voorzitter: Het is dat de agenda vandaag niet zo onder druk staat anders had ik u onderbroken. U mocht het afmaken maar u ging wat over uw tijd heen. De heer Hoogland (PvdA): Voorzitter. Ik heb alleen een procesopmerking. Mevrouw De Boer is vergeten te zeggen dat de motie die zij voorlas ook namens de Partij van de Arbeid is ingediend. Wij hebben die meegetekend.De voorzitter: Heeft mevrouw De Boer daar nog een reactie op? Ik zie dat dit niet het geval is. Dan neem ik aan dat de mededeling van de heer Hoogland juist is. Mevrouw Van Veldhoven (D66): Voorzitter. Ik dien twee moties in. Motie De Kamer gehoord de beraadslaging constaterende dat werkzaamheden aan de Duitse kant van de Betuweroute leiden tot tijdelijk toenemend goederenvervoer op andere trajecten in de periode 2016-2022; overwegende dat een toename van overlast op deze trajecten onvermijdelijk is maar wel zo veel mogelijk beperkt moet worden; verzoekt de regering in kaart te brengen welke gevolgen de tijdelijke toename van goederenvervoer op deze trajecten betekent voor de toename van geluid trillingen en veiligheidsrisico's en in overleg met gemeenten en provincies die te maken krijgen met dit toenemend goederenvervoer te zorgen voor maatregelen die deze overlast zo veel mogelijk beperken; verzoekt de regering tevens de Kamer hierover bij de uitwerking van het gehele maatregelenpakket voor de zomer van 2014 te informeren en gaat over tot de orde van de dag. De voorzitter: Deze motie is voorgesteld door de leden Van Veldhoven en De Rouwe. Naar mij blijkt wordt de indiening ervan voldoende ondersteund. Zij krijgt nr. 457 (29984). Motie De Kamer gehoord de beraadslaging overwegende dat per januari 2015 de concessie voor het HRN verleend zal worden; overwegende dat de gevolgen van de concessieverlening groot zijn zowel wat betreft de kosten en baten de kwaliteit van de dienstverlening en de effecten voor reizigers; verzoekt de regering te bewerkstelligen dat de Kamer volledig betrokken wordt bij het proces in elk geval door alle voorliggende opties te maken keuzes en beoogde KPI's met de Kamer te delen en daarin geen keuzes te maken dan na instemming van de Kameren gaat over tot de orde van de dag. De voorzitter: Deze motie is voorgesteld door de leden Van Veldhoven en De Rouwe. Naar mij blijkt wordt de indiening ervan voldoende ondersteund. Zij krijgt nr. 458 (29984). Dan stel ik voor om een minuut of vijf te schorsen om de staatssecretaris in staat te stellen alle moties te beoordelen en van een antwoord te voorzien maar niet dan nadat ik de heer De Rouwe van het CDA het woord heb gegeven. Hij verzoekt daar namelijk om. De heer De Rouwe (CDA): Dat klopt. Ik had mij bij de griffie gemeld om als spreker in de sprekerslijst opgenomen te worden. De voorzitter: Er is ergens iets fout gegaan. U staat niet op de lijst die ik gekregen heb maar wel op de latere lijst. U bent dus van harte uitgenodigd om plaats te nemen achter het spreekgestoelte. De heer De Rouwe (CDA): Voorzitter. Dank u wel. Het lag niet aan de griffie of aan u. Ik heb mij gewoon heel laat aangemeld dus dat is de reden. Ik ga in ICE-vaart door mijn moties heen. De ICE is een variant op de Fyra maar rijdt wel heel snel zeg ik tegen de insiders. De voorzitter: Uw tijd loopt! De heer De Rouwe (CDA): U hebt gelijk. Mijn moties. Motie De Kamer gehoord de beraadslaging overwegende dat per januari 2015 de concessie voor het HRN verleend zal worden; overwegende dat een effectief stelsel van prikkels en sancties noodzakelijk is om de juiste sturing en prestaties in de praktijk af te dwingen; verzoekt de regering om de Kamer te informeren over de verschillende instrumenten die hiervoor mogelijk zijn naast het opleggen van boetes en hierin geen keuzes te maken dan na instemming van de Tweede Kamer en gaat over tot de orde van de dag.De voorzitter: Deze motie is voorgesteld door het lid De Rouwe. Naar mij blijkt wordt de indiening ervan voldoende ondersteund. Zij krijgt nr. 459 (29984). Motie De Kamer gehoord de beraadslaging overwegende dat omwonenden in 's-Hertogenbosch en Rosmalen hinder ervaren van trilling door het spoor; overwegende dat een goed beeld van de omvang en de gevolgen van de hinder ontbreekt; verzoekt de regering in goed overleg met betrokkenen de hinder door trilling in beeld te brengen en de noodzakelijke mitigerende maatregelen te treffen en gaat over tot de orde van de dag. De voorzitter: Deze motie is voorgesteld door het lid De Rouwe. Naar mij blijkt wordt de indiening ervan voldoende ondersteund. Zij krijgt nr. 460 (29985). Motie De Kamer gehoord de beraadslaging overwegende dat omwonenden in Lansingerland veel hinder ervaren van de hsl; overwegende dat door betrokkenen een kap is ontworpen die wellicht een aanmerkelijke geluidsreductie kan realiseren; verzoekt de regering de pilot tot vermindering van geluidsoverlast bij Lansingerland uit te breiden met de toepassing van een kap conform de door de stichting Stop Geluidsoverlast HSL aangeboden plannen en gaat over tot de orde van de dag. De voorzitter: Deze motie is voorgesteld door het lid De Rouwe. Naar mij blijkt wordt de indiening ervan voldoende ondersteund. Zij krijgt nr. 461 (29984). Mevrouw De Boer (VVD): Dit is een heel sympathieke motie. Natuurlijk moet de geluidsoverlast worden teruggedrongen. Wij weten echter eerlijk gezegd nog niet hoe de metingen bij deze variant zullen uitpakken. Ik heb hier ook al even naar gekeken. Was het niet beter geweest als de heer De Rouwe hierover eerstvragen had gesteld? Ik ben van plan om hierover vragen te stellen. Nu dient de heer De Rouwe een motie in over een variant zonder dat hij eigenlijk weet hoe deze variant zal uitpakken. Dat vind ik ietwat voorbarig. De heer De Rouwe (CDA): Volgens mevrouw De Boer is dit voorbarig. Je zou echter ook het tegenovergestelde kunnen beweren. Je zou ook kunnen zeggen dat mevrouw De Boer te laat is. Tijdens het algemeen overleg heb ik hierover een opmerking gemaakt. Dit VAO is bedoeld om een politiek oordeel te vragen over de punten waar je niet uitkomt met de staatssecretaris. Ik heb hierover tijdens het AO vragen gesteld en ik heb hierover een iets andere opvatting dan het kabinet. Daarom vraag ik de Kamer nu om een uitspraak hierover. Mevrouw De Boer (VVD): Ik ken het CDA als een degelijke bestuurspartij. De heer De Rouwe (CDA): Dank u wel. Mevrouw De Boer (VVD): Ik zou er echt de voorkeur aan geven om eerst te bekijken hoe deze variant uitpakt. Nu neemt het CDA de gevolgen van deze variant voor lief. Ik wacht de reactie van de staatssecretaris af maar ik betwijfel of mijn fractie deze motie op dit moment kan steunen. De reden heb ik zojuist genoemd. De heer De Rouwe (CDA): Dat begrijp ik. Ik wil tot slot de heer Hoogland nog even bedanken voor de steun die hij heeft uitgesproken voor de motie van mevrouw De Boer en van mij op stuk nr. 456. Met die motie willen wij het regionale spoor en de NS bij elkaar brengen waar het fout is gegaan. Met de steun van de heer Hoogland is er een meerderheid voor die motie. De voorzitter: Hoe dat precies verloopt blijkt pas bij de stemmingen. De vergadering wordt enkele ogenblikken geschorst. Staatssecretaris Mansveld: Voorzitter. Ik ... De voorzitter: Dat kan niet. Tenzij u een ordevoorstel gaat doen mijnheer De Graaf. De heer De Graaf (PVV): Beide. Ik heb een motie ingediend over het tussentijds informeren aangaande de concessie. De motie van de leden Van Veldhoven en De Rouwe is eigenlijk exact hetzelfde. Ikheb met beiden afgesproken dat ik die motie bij dezen intrek zodat de staatssecretaris alleen maar op die allerlaatste motie over hetzelfde onderwerp hoeft te reageren. De voorzitter: Ja dit mocht. Ik was wat verbaasd want de staatssecretaris had twee woorden gezegd. Aangezien de motie-De Graaf (29984 nr. 452) is ingetrokken maakt zij geen onderwerp van beraadslaging meer uit. Staatssecretaris Mansveld: Voorzitter. Over de motie op stuk nr. 448 van de leden DikFaber Van Veldhoven en Bisschop het volgende. In het AO heb ik al betoogd dat wij een m.e.r.-procedure volgen en dat ik het uiterst onverstandig vind om tijdens de lopende inspraakronde een variant uit die procedure te halen temeer omdat we dan aan het einde een MER hebben waarbij kan worden betoogd dat niet alle varianten zijn onderzocht. Mevrouw Dik-Faber kent mijn redenering. Mevrouw De Boer gaf net aan de motie wat te vroeg te vinden. Ik vraag mevrouw Dik-Faber of zij de motie aan wil houden. Zo niet dan moet ik de motie helaas ontraden om de zojuist door mij gegeven redenering. De voorzitter: Ik zie geen beweging in de bankjes dus ik geloof dat het bij het in stemming brengen en uw advies blijft. Staatssecretaris Mansveld: Over de motie op stuk nr. 449 van de leden Van Tongeren en Van Veldhoven het volgende. Ik ben het geheel eens met deze motie. Dat is al beleid van mij. Het kan niet altijd maar we streven er wel naar. Ik zie deze motie als ondersteuning van beleid. Mevrouw Van Tongeren heeft op stuk nr. 450 een motie ingediend over gele borden. Ik heb aangegeven dat ik vind dat NS in gesprek moet gaan met consumentenorganisaties. NS zal dit ook doen: het bedrijf heeft toegezegd het voornemen om de gele borden te verwijderen uit te stellen en met de consumentenorganisaties te gaan praten. Ik kan mij voorstellen dat afwachtende die uitkomst mevrouw Van Tongeren de motie aanhoudt. Als zij dat niet doet wil ik deze motie ontraden omdat ik NS en de consumentenorganisaties de ruimte wil geven om eruit te komen. Mevrouw Van Tongeren (GroenLinks): De staatssecretaris en ik zitten een tikkeltje in dezelfde richting maar dat is alleen een verzoek om een minimum te waarborgen: meer dan een setje. Met twee setjes heb je al meer dan een setje. Als de staatssecretaris zegt dat er op dit moment een stop op het verwijderen bestaat zou dit geen raar verzoek zijn. Straks zijn ze allemaal weg en dan wordt er gezegd dat het erg duur is om ze terug te zetten. De voorzitter: Ik beschouw dat als een toelichting op uw motie waarop ik alsnog de reactie van de staatssecretaris vraag.Staatssecretaris Mansveld: Ik vind het belangrijk dat NS en de consumentenorganisaties in vrijheid hun gesprek kunnen voeren en dat wij niet vanuit Den Haag daaraan een minimum moeten verbinden. Ze moeten wel met een goed verhaal komen. Dat zal ik met de Kamer delen. Ik wil eerst het overleg afgerond zien zodat ik blijf bij mijn oordeel. De voorzitter: Gaat u verder. Staatssecretaris Mansveld: Ik kom toe aan de motie op stuk nr. 451 van de leden Van Tongeren en Van Veldhoven. In het AO hebben we al gesproken over de stopcontacten. Ik heb toegezegd dit te bespreken met NS omdat ik het een interessante gedachte vind. We moeten een comfortlevel voor reizigers bereiken. Ik zie deze motie dan ook als ondersteuning van beleid. Over de motie op stuk nr. 453 van de heer De Graaf het volgende. Ik heb in het AO daar al enige dingen over gezegd. De vraag of de managementaanbesteding als optie aan de orde kan zijn wordt meegenomen. Uiteindelijk bekijken we wat we willen in de uitwerking van de concessie. Aan het eind van het eerste kwartaal van dit jaar stuur ik de Kamer de conceptconcessie toe. Ik stel voor dat we er dan verder over praten. De mogelijkheid wordt bekeken maar we nemen die niet op voorhand op. Bij de conceptconcessie gaan we erover in gesprek. Als ik de motie zo mag invullen is zij ondersteuning van beleid. De voorzitter: De vraag is of de indiener vindt dat u de motie zo mag invullen want anders creëren we alleen mist. De heer De Graaf (PVV): Ik was nog heel even bezig met het lezen van de motie terwijl ik zat te luisteren. Als de motie op die manier wordt ingevuld vind ik het prima en kan ik haar voorlopig aanhouden. De voorzitter: Op verzoek van de heer De Graaf stel ik voor zijn motie (29984 nr. 453) aan te houden. Daartoe wordt besloten. Staatssecretaris Mansveld: Voorzitter. De heer Smaling vraagt mij in zijn motie op stuk nr. 454 om het scenario "niet linksaf slaan bij Elst" concreet uit te werken. Dit scenario is in feite de variant waarbij er geen goederenroutering door Oost-Nederland gaat. Over de routering is in 2010 een kabinetsbesluit genomen. De MER is nodig om de routevariant te kiezen. Ik wil niet de hele MER overdoen en wil de bewoners niet langer in onzekerheid laten wat al op een ander vlak een discussie is geweest. Ik ontraad daarom deze motie.De heer Smaling (SP): De geschiedenis van het hele verhaal is mij natuurlijk bekend. Ik moet toch constateren dat er gaande het proces weer allerlei nieuwe zaken op tafel liggen. Het moet voor de staatssecretaris toch een optie zijn om daar niet linksaf te slaan ook in het belang van de 2.500 gezinnen. Er zijn zo veel andere mogelijkheden ook met short-sea shipping en in Hamburg met het spoor dat daar beter is aangesloten op de haven. We kunnen daar een "win-win-winsituatie" creëren. Een heel groot deel van dit land is er niet bij gebaat om het nu zo achteloos terzijde te schuiven. Staatssecretaris Mansveld: Ik herken mij niet in achteloosheid maar in zorgvuldigheid. We hebben een aantal keuzes gemaakt. Daarmee doen we de MER. Ik wil daar tussentijds niets meer aan toevoegen of uit schrappen. Ik denk niet dat dit de weg is die we moeten gaan met een MER. De motie-De Boer op stuk nr. 455 betreft het ontzien van de Brabantroute en de IJsselroute. Ik heb al toegezegd om na de zomer met een maatregelenpakket te komen. Terwijl ik dit zeg kijk ik stiekem gelijk naar mevrouw Van Veldhoven die vroeg om er voor de zomer mee te komen. In het AO heb ik al gezegd dat het na de zomer wordt omdat we de tijd nodig hebben om met alle partijen te spreken. Ik kom daar zo meteen verder op terug bij mijn reactie op de motie van mevrouw Van Veldhoven. Ik zie de motie-De Boer dan ook als ondersteuning van het beleid. Laat ik het maar zo kort houden. De voorzitter: Het betreft overigens de motie-De Boer/Hoogland. Staatssecretaris Mansveld: Excuus voorzitter. In de motie-De Boer/De Rouwe op stuk nr. 456 wordt de regering verzocht te bewerkstelligen dat tijdig vooraf overleg wordt gevoerd tussen NS en regionale vervoerders bij aanpassingen aan de dienstregelingen. Ik heb al betoogd dat de NS heeft aangegeven dat het inderdaad niet goed is gegaan. Ik heb daarover een brief ontvangen van de regionale vervoerders. Daarop heb ik geantwoord in tegenstelling tot wat Veolia stelt. Ik heb het gecheckt: die brief is gestuurd. Ik heb er bij de NS op aangedrongen dat in overleg getreden moet worden. De Kamer weet hoe graag ik wil dat iedereen samenwerkt en de reiziger als doel stelt. Ik zie deze motie als ondersteuning van beleid. In de motie-Van Veldhoven/De Rouwe op stuk nr. 457 wordt de regering verzocht de Kamer voor de zomer van 2014 te informeren. Als mevrouw Van Veldhoven de motie zo kan invullen dat na de zomer wat betreft het proces akkoord is zie ik de motie als ondersteuning van beleid. Voor de zomer gaat ons niet lukken. Ik denk ook niet dat we dit proces in die zin onder druk moeten zetten. Er zijn veel partijen bij betrokken. Het betreft inderdaad ook geluid trillingen en veiligheidsrisico's. Ik wil daar graag in rust en in de breedte naar kijken.Mevrouw Van Veldhoven (D66): Liever zorgvuldig dan gehaast. We geven de staatssecretaris dus graag de tijd om na de zomer met een goed pakket te komen op al deze punten. Staatssecretaris Mansveld: Dank u wel mevrouw Van Veldhoven. De voorzitter: Mevrouw Van Veldhoven gaat u daarmee niet zover dat u de motie aanhoudt of intrekt? Mevrouw Van Veldhoven (D66): Er zijn enkele moties ingediend die min of meer op hetzelfde betrekking hebben. Ik wil graag een inspanning plegen met collega's om te bekijken of er nog iets in elkaar geschoven kan worden. De intentie is in ieder geval helder maar ik vind al deze punten echt van belang. Trillingen waren lang een ondergeschoven kindje. Ik vond het van belang om dat aspect helder aan te geven evenals de maatregelen die nog niet in het maatregelenpakket voorzien waren. Ik handhaaf de motie dus voorlopig maar ik zal met collega's nog even bekijken of er iets vereenvoudigd kan worden. De voorzitter: De motie wordt dus vooralsnog gehandhaafd met het door u gedeelde advies van de staatssecretaris dat de motie het beleid ondersteunt. Staatssecretaris Mansveld: Dan de motie-Van Veldhoven/De Rouwe op stuk nr. 458. Ik ga die motie uitvoeren: ik zal de Kamer volledig betrekken bij het proces. Ik heb in het algemeen overleg al aangegeven dat in tegenstelling tot eerdere vergelijkbare procesgangen niet eerst een consultatieronde wordt gedaan voordat het concept naar de Kamer gaat. Wanneer dit de consultatieronde in gaat gaat het ook direct naar de Kamer en kan ik daarover met de Kamer in debat. Ik zie deze motie dus als ondersteuning van het beleid. Mevrouw Van Veldhoven (D66): Ik heb even overlegd met de mede-indiener de heer De Rouwe. Na deze volmondige toezegging van de staatssecretaris op alle punten van de motie trekken wij de motie in. Deze toezegging volstaat. De voorzitter: Aangezien de motie-Van Veldhoven/De Rouwe (29984 nr. 458) is ingetrokken maakt zij geen onderwerp van beraadslaging meer uit. Staatssecretaris Mansveld: De motie-De Rouwe op stuk nr. 459 verzoekt de regering om de Kamer te informeren over de verschillende instrumenten die hiervoor mogelijk zijn naast het opleggen van boetes en hierin geen keuzes te maken. Zoals gebruikelijk informeer ik de Kamer over de keuzes die ik maak en kunnen we daarover debatteren. Zoals ik al heb gezegd komt deontwerpconcessie vroeger naar de Kamer dan in het verleden gebruikelijk was. We hebben ook de Lange Termijn Spooragenda en er komt een formele voorhang van de concessie. Ik zie deze motie dus als ondersteuning van het beleid. De motie-De Rouwe op stuk nr. 460 gaat over de hinder door trillingen in 's-Hertogenbosch en Rosmalen. Trillingen zijn een onderdeel van de MER van Meteren-Boxtel die in 2015 klaar is. In die zin zie ik de motie als ondersteuning van het beleid. De motie-De Rouwe op stuk nr. 461 gaat over de hsl. Ik heb inderdaad van de actiegroep Stichting Stop Herrie HSL een verzoek ontvangen over de kap en de motivatie daarvan. Ik heb gezegd dat ik daarnaar zal kijken. We zijn bezig met een pilot. Volgens mij is de juiste volgorde dat we eerst kijken naar het plan en daarop reageren. Ik zou niet willen dat de pilot daar in de procesgang onder lijdt. De motie loopt dus vooruit op de toets die wij aan het doen zijn. Daarom vind ik het ingewikkeld. Ik zou zeggen: houd de motie aan en dan bekijken we hoe we verder gaan met de pilot. Zoals de motie nu geformuleerd is ontraad ik haar. De heer De Rouwe (CDA): Die pilot is toch helemaal niet strijdig met de aanvulling hierop zoals u nu een beetje suggereert? Als ik de plannenmakers goed begrijp staat deze aanvulling de huidige pilot niet in de weg. Kan de staatssecretaris dat bevestigen en zou zij nog kunnen aangeven wanneer zij dat besluit neemt en wat daarbij haar grondhouding zal zijn? Dan kan ik overwegen wat ik met de motie doe. Staatssecretaris Mansveld: Als mensen met suggesties en ideeën voor oplossingen komen vind ik ten principale dat je daar serieus naar moet kijken. In het kader van een kap over een lengte van — uit mijn hoofd — 100 meter praten we ook over een investering. Ik wil dus eerst het plan bekijken. In het AO heb ik gezegd dat ik binnen vier weken zal reageren. Nu is dat alweer een week minder want het AO was vorige week. Ik wil dus graag eerst naar het plan kijken en mijn oordeel daarover geven. Daarna en afhankelijk daarvan wil ik bekijken of er een relatie met de pilot is. Ik wil nu niet op voorhand toezeggingen doen over een optie waarbij ik nu überhaupt niet kan overzien wat een investering zal zijn en hoe die aan de pilot kan worden gekoppeld. Ik wil dit graag volgtijdelijk. Als de heer De Rouwe wil dat dit nu gebeurt dan ontraad ik de motie. Ik zou hem willen zeggen: wacht u eerst mijn reactie op het rapport af en laten we dan bekijken hoe we wel of niet verdergaan. De voorzitter: Heeft de staatssecretaris u verleid meneer De Rouwe? De heer De Rouwe (CDA): Dat doet ze regelmatig. Dat komt niet door het boek van de heer Bashir maar ook door de manier waarop zij de Kamer er altijd bij wil betrekken. Ik vind het redelijk als daar over drie weken wat meer duidelijkheid over komt. Laat ik de motie tot die tijd aanhouden. Ik vind het redelijk om hetkabinet even de ruimte te geven. Drie weken is akkoord. Dat betekent ook dat ik deze motie drie weken aanhoud. De voorzitter: Op verzoek van de heer De Rouwe stel ik voor zijn motie (29984 nr. 461) aan te houden. Daartoe wordt besloten. Staatssecretaris Mansveld: Mij resteert een vraag van mevrouw De Boer: wanneer kunnen we het rapport over de passages verwachten? Dat is elk jaar in juni en dat zal ook dit jaar zo zijn. De voorzitter: Ik dank de staatssecretaris voor haar antwoorden en adviezen. Ik zie dat alle spelers aanwezig zijn voor de volgende ronde. De beraadslaging wordt gesloten. De voorzitter: Ik stel voor om op dinsdag 4 februari te stemmen over de ingediende moties. Daartoe wordt besloten.