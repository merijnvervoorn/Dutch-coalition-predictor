4 Regeling van werkzaamheden De voorzitter: Aan de orde is de regeling van werkzaamheden. Ik stel voor het VSO CBR en medische keuringen rijgeschiktheid (29398 nr. 809) met als eerste spreker mevrouw Postma namens het CDA toe te voegen aan de agenda van de Kamer. Ik stel voor de volgende wetsvoorstellen toe te voegen aan de agenda van de Kamer: - Wijziging van de begrotingsstaat van het Ministerie van Financiën (IXB) voor het jaar 2020 (Derde incidentele suppletoire begroting inzake noodpakket banen en economie 2.0 en COVID-19 crisismaatregel SURE) (35466); - Wijziging van de begrotingsstaat van het Ministerie van Sociale Zaken en Werkgelegenheid (XV) voor het jaar 2020 (Derde incidentele suppletoire begroting inzake noodpakket banen en economie 2.0) (35473); - Regels over het voortgezet onderwijs (Wet voortgezet onderwijs 20xx) (35297); - Wijziging van de Participatiewet en enkele andere wetten in verband met het verbeteren van de regeling voor loonkostensubsidie en enkele andere wijzigingen (uitvoeren breed offensief) (35394). Ik stel voor dinsdag 23 juni aanstaande ook te stemmen over de ingediende moties bij de notaoverleggen over Nederland en de wereldwijde aanpak van COVID-19 en over Care. Op verzoek van de aanvrager stel ik voor het debat over onderzoek van het LAKS over nooit gemaakte schoolexamens in het programma van toetsing van de agenda af te voeren. Ik stel voor het debat over de Voorjaarsnota aan de agenda van de Kamer toe te voegen en daarbij maximumspreektijden te hanteren van: - tien minuten voor VVD PVV CDA en D66; - zeven minuten voor GroenLinks SP en PvdA; - vijf minuten voor ChristenUnie Partij voor de Dieren 50PLUS SGP DENK en Forum voor Democratie; - tweeënhalve minuut voor de Groep Krol/Van KootenArissen en het lid Van Haga. Op verzoek van de indieners stel ik voor de volgende door hen ingediende moties opnieuw aan te houden: 33037-317; 35000-XIV-23; 25087-199. Overeenkomstig de voorstellen van de voorzitter wordt besloten.