15 Stemmingen moties Regeldruk Aan de orde zijn de stemmingen over moties ingediend bij het VAO Regeldruk te weten: - de motie-Wörsdörfer/Sjoerdsma over beter vervullen van de kerntaken van het Adviescollege toetsing regeldruk (32637 nr. 335); - de motie-Stoffer over de vergunningenproblematiek bij de ambulante handel (32637 nr. 336). (Zie vergadering van 21 november 2018.) De voorzitter: De motie-Stoffer (32637 nr. 336) is in die zin gewijzigd dat zij thans is ondertekend door de leden Stoffer en Wörsdörfer en luidt: Motie De Kamer gehoord de beraadslaging overwegende dat zeker kortlopende standplaatsvergunningen veel onzekerheid kunnen geven en investeringen van marktkooplui in nieuw materieel belemmeren; overwegende dat veel gemeenten niet goed weten wat ze met de situatie aan moeten; verzoekt de regering samen met de Vereniging van Nederlandse Gemeenten op korte termijn overleg te voeren over een aanpak van de genoemde problematiek en te voorkomen dat het voortbestaan van bedrijven in de ambulante handel in gevaar komt en de regeldruk sterk toeneemt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 338 was nr. 336 (32637). Ik stel vast dat wij hier nu over kunnen stemmen. In stemming komt de motie-Wörsdörfer/Sjoerdsma (32637 nr. 335). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Stoffer/Wörsdörfer (32637 nr. 338 was nr. 336).De voorzitter: Ik constateer dat deze gewijzigde motie met algemene stemmen is aangenomen.