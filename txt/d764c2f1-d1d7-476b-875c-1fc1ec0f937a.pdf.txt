5 Toelating van de heer H.J. Ormel tot lid van het Europees Parlement Toelating van de heer H.J. Ormel tot lid van het Europees Parlement Aan de orde is de toelating van de heer H.J. Ormel tot lid van het Europees Parlement. De voorzitter: Voordat we gaan stemmen geef ik het woord aan de heer Ellian tot het uitbrengen van het verslag namens de commissie voor het onderzoek van de Geloofsbrieven. De heer Ellian. Mag het iets stiller? De heer Ellian (voorzitter van de commissie): Dank meneer de voorzitter. De commissie voor het onderzoek van de Geloofsbrieven heeft de stukken onderzocht die betrekking hebben op de heer H.J. Ormel te Rome. De commissie is tot de conclusie gekomen dat hij terecht benoemd is verklaard tot lid van het Europees Parlement. De commissie stelt vast dat hij op grond van de nationale bepalingen tot lid van het Europees Parlement kan worden toegelaten. De commissie stelt voor dit te berichten aan de voorzitter van het Europees Parlement en aan de benoemde. Tot slot stelt de commissie voor het volledige rapport in de Handelingen op te nemen. Dank u wel. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.)