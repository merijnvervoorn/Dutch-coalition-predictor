16 Stemming motie Verzamelwet Brexit Aan de orde is de stemming over een motie ingediend bij de behandeling van het wetsvoorstel Wijziging van enige wetten en het treffen van voorzieningen in verband met de terugtrekking van het Verenigd Koninkrijk uit de Europese Unie (Verzamelwet Brexit) te weten: - de motie-Van Ojik/Van Raan over de gewijzigde Verzamelwet Brexit aan de Raad van State voorleggen voor nader advies (35084 nr. 23). (Zie vergadering van 24 januari 2019.) De voorzitter: Aangezien de motie op stuk nr. 23 vraagt om een nader advies van de Raad van State zal er eerst worden gestemd over deze motie alvorens er wordt gestemd over het wetsvoorstel en de overige moties. In stemming komt de motie-Van Ojik/Van Raan (35084 nr. 23). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen.