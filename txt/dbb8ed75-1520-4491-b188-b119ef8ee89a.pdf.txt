11 Stemmingen moties Ggz/Suïcidepreventie Aan de orde zijn de stemmingen over moties ingediend bij het tweeminutendebat Ggz/Suïcidepreventie te weten: - de motie-Agema over de NZa laten onderzoeken of een beschikbaarheidsbijdrage een oplossing biedt voor de onvoldoende beschikbaarheid van cruciale ggz voor de allerzwaarste patiënten (25424 nr. 652); - de motie-Van den Berg/Mohandis over regelgeving waardoor zzp'ers in de zorg in de pas gaan lopen met medewerkers in dienstverband (25424 nr. 653); - de motie-Van den Berg/Westerveld over het stellen van kaders voor cruciale ggz-zorg ten behoeve van een adequaat landelijk overzicht (25424 nr. 654); - de motie-Westerveld/Mohandis over de prikkels van het zorgprestatiemodel per 2024 de juiste kant op sturen (25424 nr. 655); - de motie-Den Haan over het gratis maken van telefoonnummer 113 (25424 nr. 656); - de motie-Dijk over stoppen met de uitvraag van HoNOS+vragenlijsten (25424 nr. 658); - de motie-Mohandis c.s. over een concrete aanpak om stapsgewijs tot een landelijk dekkend netwerk van laagdrempelige steunpunten te komen (25424 nr. 659); - de motie-Van Houwelingen over onderzoek doen naar de mentale gezondheid van de Nederlandse bevolking (25424 nr. 661). (Zie vergadering van 16 mei 2023.) De voorzitter: De motie-Den Haan (25424 nr. 656) is in die zin gewijzigd dat zij thans luidt: Motie De Kamer gehoord de beraadslaging constaterende dat mensen met schulden jongeren en andere mensen in ons land in veelal een afhankelijkheidsrelatie vaak geen telefoonabonnement hebben maar bellen met beltegoed; overwegende dat iemand met te weinig of geen beltegoed het nummer 113 niet kan bereiken en dus ook niet wordt doorverwezen naar het gratis nummer 0800-0113; overwegende dat moet worden voorkomen dat iemand 113 niet kan bereiken en daarna suïcide pleegt; overwegende dat het vanwege de motie-Van Kooten-Arissen opgestelde rapport door het demissionaire kabinet niet met de Kamer is besproken terwijl dat een betaalbaar scenario bevat voor het gratis bellen;verzoekt de regering zich in te spannen voor het gratis maken van het nummer 113 en de Kamer hier voor de behandeling van de begroting van 2024 over te informeren en gaat over tot de orde van de dag. Zij krijgt nr. 663 was nr. 656 (25424). Ik stel vast dat wij hier nu over kunnen stemmen. Voordat we gaan stemmen is er een stemverklaring van mevrouw Sylvana Simons van BIJ1. Mevrouw Sylvana Simons (BIJ1): Dank u voorzitter. BIJ1 zal vandaag tegen de motie op stuk nr. 653 stemmen over regelgeving die ervoor moet zorgen dat "zzp'ers in de zorg weer in de pas gaan lopen". Wat BIJ1 betreft legt deze motie de verantwoordelijkheid voor de ongelijke werkverdeling en de overbelasting in de zorg bij de verkeerde partij. De zzp'ers zijn hier namelijk niet de oorzaak van. De oorzaak is de liberalisering van de sector onder het beleid van de Nederlandse regering. Nieuw beleid moet niet de zzp'ers aanpakken maar de zorginstellingen die winst maken. Zij maken die winst voor aandeelhouders terwijl ze hun personeel genoeg zouden moeten betalen en waarderen zodat het niet lucratiever wordt om als zzp'er hetzelfde werk te doen. BIJ1 staat zoals altijd voor radicale oplossingen. Dank u wel. De voorzitter: Dank u wel. Dus u stemt tegen? Mevrouw Sylvana Simons (BIJ1): Ja dat was mijn eerste zin. De voorzitter: Dat is het doel van een stemverklaring natuurlijk. Was het uw eerste zin? Dan heeft u dat gezegd. In stemming komt de motie-Agema (25424 nr. 652). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD D66 Lid Omtzigt de SGP het CDA BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. Mevrouw Agema. Mevrouw Agema (PVV): Dank u wel voorzitter. Ik dank mijn collega's voor het aannemen van deze motie. Die was ontraden door de minister. Ik zou graag een brief van de minister ontvangen.De voorzitter: Dank u. We zullen dit doorgeleiden richting kabinet. In stemming komt de motie-Van den Berg/Mohandis (25424 nr. 653). De voorzitter: Ik constateer dat de leden van de fracties van de SP GroenLinks Volt DENK Fractie Den Haan de PvdA de PvdD Lid Gündoğan Lid Omtzigt de ChristenUnie de SGP het CDA BBB JA21 de PVV en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van den Berg/Westerveld (25424 nr. 654). De voorzitter: Ik constateer dat deze motie met algemene stemmen is aangenomen. Mevrouw Van den Berg. Mevrouw Van den Berg (CDA): Ook mijn dank aan de collega's voor het aannemen van de moties op de stukken nrs. 653 en 654. Die waren allebei ontraden. Ik zou heel graag van de minister willen weten hoe ze die twee moties gaat uitvoeren. De voorzitter: Dank u wel. We zullen dit doorgeleiden richting het kabinet. In stemming komt de motie-Westerveld/Mohandis (25424 nr. 655). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de ChristenUnie de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Den Haan (25424 nr. 663 was nr. 656). De voorzitter: Ik constateer dat deze gewijzigde motie met algemene stemmen is aangenomen. Mevrouw Westerveld GroenLinks. Mevrouw Westerveld (GroenLinks): Voorzitter. De motie die ik samen met de heer Mohandis heb ingediend …De voorzitter: Op stuk nr. 655. Mevrouw Westerveld (GroenLinks): Ja op stuk nr. 655. Die is ook ontraden. Dus hierover zou ik ook graag een brief ontvangen van de minister. De voorzitter: Dank u wel. We zullen dit doorgeleiden richting kabinet. In stemming komt de motie-Dijk (25424 nr. 658). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Mohandis c.s. (25424 nr. 659). De voorzitter: Ik constateer dat deze motie met algemene stemmen is aangenomen. In stemming komt de motie-Van Houwelingen (25424 nr. 661). De voorzitter: Ik constateer dat de leden van de fracties van de SP de PvdD Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.