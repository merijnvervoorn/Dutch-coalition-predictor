3 Regeling van werkzaamheden De voorzitter: Ontvangen is een bericht van het overlijden op 12 september jongstleden van het oud-lid van de Kamer de heer F.W.C. (Frits) Castricum. De heer Castricum was lid van de Kamer voor de fractie van de Partij van de Arbeid van 8 juni 1977 tot en met 16 mei 1994. Namens de Kamer heb ik een bericht van deelneming aan de familie gezonden. Op de tafel van de Griffier ligt een lijst van ingekomen stukken. Op die lijst staan voorstellen voor de behandeling van deze stukken. Als voor het einde van de vergadering daartegen geen bezwaar is gemaakt neem ik aan dat daarmee wordt ingestemd. Regeling van werkzaamheden De voorzitter: Op verzoek van de aanvrager stel ik voor om het dertigledendebat over het bericht dat het kabinet het budget voor chronisch zieken en gehandicapten wil halveren van de lijst af te voeren. Op verzoek van het lid Van Raak stel ik voor zijn motie 29911 nr. 44 opnieuw aan te houden. Dat betekent dat de in artikel 69 tweede lid genoemde termijn van twee maanden voor deze motie opnieuw gaat lopen. Ik stel voor toe te voegen aan de agenda: - het VAO vormgeving van het risicovereveningssysteem 2012 met als eerste spreker het lid Van der Veen van de Partij van de Arbeid; - het VSO onderzoek van de Nieuwe Voedsel- en Warenautoriteit over onveilige speeltoestellen (32500-XVI nr. 155) met als eerste spreker het lid Kooiman. Overeenkomstig de voorstellen van de voorzitter wordt besloten. De voorzitter: Op verzoek van de SP-fractie benoem ik: - in de vaste commissie voor Binnenlandse Zaken het lid Karabulut tot lid in plaats van het lid Paulus Jansen en het lid Paulus Jansen tot plaatsvervangend lid in de bestaande vacature; - in de algemene commissie voor Immigratie en Asiel het lid Karabulut tot lid in de bestaande vacature. Ik deel mee dat ingevolge artikel 69 tweede lid van het Reglement van Orde de volgende aangehouden moties zijn vervallen: 28286-401; 32500-XIII-33; 32500-XVI-80; 32500-XV-40; 32500-V-115; 32250-11; 21501-20-499; 28286-475; 32372-26; 21501-20-511; 31293-95; 28625-119; 31980-29; 31980-32; 32253-16; 32253-22; 32253-23; 21501-32-468; 26643-178; 30196-134; 30196-136; 32646-9; 30523-50; 29270-46; 29270-49; 32169-31; 32500-XIII-180; 30597-176; 29835-69; 29835-70; 32168-12; 29502-67; 29502-68; 29502-69; 29502-70; 32418-12; 32418-14; 24724-96; 32500-XIII-188; 29248-186; 29248-191; 29248-197; 29484-19; 31239-106; 31239-108; 31524-93; 31524-97; 31524-99; 31497-65; 21501-04-128; 32637-5; 32637-7; 29628-249; 29628-251; 32500-V-177; 32500-V-178; 26991-316; 26991-317; 32500-XVI-137; 32500XVI-138; 32500-XVI-139; 32500-XVI-140 en 32404-43. Het woord is aan de heer Dijsselbloem.De heer Dijsselbloem (PvdA): Voorzitter. Afgelopen vrijdag werden wij opgeschrikt door een bericht in de Volkskrant over de situatie bij de zorggroep Zonnehuizen een grote instelling voor onder andere jeugdzorg. Deze instelling blijkt in grote financiële problemen te verkeren vergelijkbaar met eerdere drama's die wij hebben gezien bij AWBZ-instellingen zoals Meavita. Ik wil daarover graag een debat met de staatssecretaris van VWS. Mevrouw Kooiman (SP): Voorzitter. Steun voor het verzoek. Ik krijg tevens graag een reactie per brief van de staatssecretaris. Het zou fijn zijn als de bijbehorende inspectierapporten ook naar de Kamer kwamen. Mevrouw Dille (PVV): Voorzitter. De PVV-fractie dient een verzoek in om dit om te zetten in een spoed-AO gezien de enorme lijst van dertigledendebatten die er al is. Dit onderwerp moet snel worden behandeld dus steun voor dit verzoek. De voorzitter: U steunt tevens het verzoek voor een debat mevrouw Dille? Mevrouw Dille (PVV): Mijn fractie heeft liever een spoed-AO. De voorzitter: Steunt u het wel of steunt u het niet? Mevrouw Dille (PVV): Ik steun het maar doe ook een verzoek aan de heer Dijsselbloem. De voorzitter: Ik begrijp het. De heer Dibi (GroenLinks): Voorzitter. Steun voor dit verzoek en steun voor een brief. In de procedurevergadering kunnen wij kijken of wij er een spoed-AO van kunnen maken. Mevrouw Bruins Slot (CDA): Voorzitter. Steun voor een brief waarin ook moet worden benadrukt welke getallen en cijfers precies aan de orde zijn. Het verzoek van mevrouw Kooiman over de inspectierapporten lijkt mij een heel waardevolle toevoeging. Mevrouw Van der Burg (VVD): Voorzitter. Ook steun voor het verzoek om een brief en de inspectierapporten. Laten wij er een debat over voeren als de brief daartoe aanleiding geeft. De voorzitter: Mijnheer Dijsselbloem u hebt heel veel steun voor een gewoon debat met een brief vooraf. De heer Dijsselbloem (PvdA): Ja graag eerst een brief. Wat mij betreft wordt daarin zowel de financiële situatie blootgelegd als beschreven op welke wijze en op welk moment de inspectie heeft ingegrepen. Dit schijnt namelijk al enige jaren door te zieken in deze instelling. Ik wil dus graag weten hoe de inspectie daarmee is omgegaan de afgelopen jaren. Dan kunnenwij daarna het debat voeren. Wij kijken dan waar dat het snelste kan. De voorzitter: Wij zullen het stenogram doorgeleiden naar het kabinet. Het woord is aan mevrouw Arib. Mevrouw Arib (PvdA): Voorzitter. Vorige week en deze week is gebleken dat Sytze van der V. over wie wij eerder een debat hebben gevoerd zich onttrekt aan toezicht van de reclassering. Ik wil hierover een debat voeren met de minister van Veiligheid en Justitie. De voorzitter: Op mijn lijst staat een dertigledendebat maar u vraagt nu een gewoon debat aan? Mevrouw Arib (PvdA): Als het kan graag maar anders een dertigledendebat. Mevrouw Helder (PVV): Ik zou een verzoek om een debat in principe wel willen steunen maar ik denk dat wij dan achter de feiten gaan aanlopen. Deze meneer bedenkt iedere keer iets nieuws. Hij wil nu ook twee ton schadevergoeding van de gemeente Eindhoven. Qua termijn hebben wij dan niets meer aan een debat. Ik zou dus eerder een algemeen overleg willen. Mevrouw Berndsen (D66): Ik heb er behoefte aan dat wij eerst een brief krijgen van de minister over de stand van zaken en over hetgeen hij hier al aan heeft gedaan. Mevrouw Van Toorenburg (CDA): Dat steunen wij. Ook wij zouden eerst een brief willen hebben. Het is wel erg belangrijk maar het gaat nu over één persoon. Wij moeten meer zicht krijgen op de manier waarop wij dit soort zaken kunnen voorkomen. Mevrouw Gesthuizen (SP): Mijn fractie steunt het verzoek om een brief. Mevrouw Arib (PvdA): Ik ben het eens met degenen die zeggen dat het niet over één persoon moet gaan maar het feit dat Sytze van der V. zich aan het toezicht onttrekt zegt ook iets over de wijze waarop met ex-zedendelinquenten wordt omgegaan. Ik ben het dus wel met een aantal collega's eens maar dan moeten wij het debat verbreden naar de vraag hoe wij omgaan met zedendelinquenten die niet in bepaalde gemeenten mogen werken. Ik zou ook graag een brief willen hebben maar ik houd wel vast aan een dertigledendebat. De voorzitter: Dat snap ik maar als u een brief vraagt wachten wij op de brief en dan komt u terug om een dertigledendebat aan te vragen. Zo hebben wij het afgesproken. Mevrouw Van Toorenburg (CDA): Er is nog een ander aspect dat ervoor pleit om heel even te wachten voordat wij een goed debat voeren. Wij begrijpen dat de zaak inmiddels onder de rechter is. Dat maakthet ongemakkelijk voor de Kamer om daarover te spreken. De voorzitter: Wij hebben afgesproken dat ik als wij een brief vragen het debat nog niet op de lijst met spoeddebatten zet. Mevrouw Arib (PvdA): Dan kom ik erop terug. De voorzitter: Zeker dat kan altijd. Iedere dag opnieuw. Mevrouw Arib uw tweede verzoek. Mevrouw Arib (PvdA): Mijn tweede verzoek heeft betrekking op de babysterfte in avond- nacht- en weekenddiensten. Ook daarover heb ik verschillende malen vragen gesteld en er zijn debatten gevoerd. Al vanaf 2009 is er een onderzoek gaande door de Inspectie voor de Gezondheidszorg. Ik begreep vandaag dat het rapport er al heel lang ligt maar dat het nog niet naar de Kamer is gestuurd. Daarom zou ik graag dat rapport willen hebben met een reactie van de minister. Bovendien zou ik daarover een dertigledendebat willen voeren. De voorzitter: Hiervoor geldt dezelfde procedure. Wij gaan eerst het stenogram doorgeleiden naar het kabinet. Dat geldt zowel voor dit verzoek als het vorige verzoek. Als er behoefte aan is komt u terug om dertigledendebatten aan te vragen. Mevrouw Arib (PvdA): Dan meld ik mij weer aan voor de regeling van werkzaamheden; misschien morgen al. De voorzitter: Dat zou zomaar kunnen. Het woord is aan de heer Recourt. De heer Recourt (PvdA): Voorzitter. Ik heb het verzoek dat ik wilde doen ingetrokken want na overleg met collega's blijkt het niet meer nodig om de agenda van de Kamer hiermee te belasten. De voorzitter: Prima. Dank u wel. Het woord is aan de heer Plasterk. De heer Plasterk (PvdA): Voorzitter. Ik was van plan vandaag een debat aan te vragen over het uitlekken van de brief van het kabinet aan de directie van het Centraal Planbureau. Uit de brief van de desbetreffende minister is mij gebleken dat hij nog een onderzoek laat uitvoeren door de rijksrecherche. Ik stel voor dat wij de minister vragen om ons te rapporteren nadat dit onderzoek is voltooid. Dan kunnen wij alsnog besluiten of wij daaraan een debat willen wijden. De voorzitter: U trekt uw verzoek dus in begrijp ik. De heer Plasterk (PvdA): Ja maar ik doe wel het verzoek aan de minister om over het desbetreffende onderzoek te rapporteren.De voorzitter: Ik zal het stenogram doorgeleiden naar het kabinet. Het woord is aan mevrouw Ouwehand. Mevrouw Ouwehand (PvdD): Voorzitter. Vijftien dagen geleden hebben wij tijdens het vragenuur de minister van Volksgezondheid Welzijn en Sport gevraagd om gehoor te geven aan de oproep om nu op te treden tegen het antibioticagebruik in de veehouderij. De minister wilde daar niet op ingaan. Wij hoefden ons geen zorgen te maken want zij zou binnen veertien dagen met een brief komen. Welnu die brief is er nog niet. Zou u de minister willen vragen die brief alsnog te sturen? De voorzitter: Ik zal het stenogram doorgeleiden naar het kabinet. Het woord is aan mevrouw Van Veldhoven. Mevrouw Van Veldhoven (D66): Vandaag hebben wij het conceptbestuursakkoord natuur ontvangen waaraan de afgelopen nachten hard is gewerkt. Jammer dat het een jaar moest duren maar het is goed dat het er nu is. Daarom zou ik graag snel een debat willen voeren met de staatssecretaris over diens brief. Daarmee is meteen aan het Planbureau voor de Leefomgeving de termijn aangegeven waarop men de doorrekening die beloofd was aan de Kamer kan sturen. Mevrouw Jacobi (PvdA): Voorzitter. Volle steun om hier spoedig met de staatssecretaris over te spreken graag begin volgende week. Mevrouw Ouwehand (PvdD): Voorzitter. Daar sluit de Partij voor de Dieren zich bij aan. Mevrouw Lodders (VVD): Voorzitter. Wat de VVD betreft mag het ook een algemeen overleg zijn. Daar hebben wij een voorkeur voor omdat er dan ruimschoots tijd is om over het akkoord te spreken. Overigens willen wij daar graag de doorrekening van het CPB bij betrekken maar dat is volgens mij ook wat mevrouw Van Veldhoven vraagt. Mevrouw Van Tongeren (GroenLinks): Ook van de fractie van GroenLinks steun voor het voorstel van D66. De heer Van Gerven (SP): Steun voor een debat. Het mag wat mij betreft ook een algemeen overleg zijn. Het moet snel gevoerd worden met alle gegevens boven tafel. De heer Slob (ChristenUnie): Ook steun van de kant van de ChristenUnie. Ik heb begrepen dat minister Donner hier een heel belangrijke rol in heeft gespeeld. Ik neem aan dat hij bij dat debat aanwezig zal zijn. De heer De Mos (PVV): De PVV-fractie sluit zich aan bij de woorden van mevrouw Lodders dus een algemeen overleg. De voorzitter: Mevrouw Van Veldhoven u hebt niet voldoende steun voor een debat maar wel voor een algemeen overleg.Mevrouw Van Veldhoven (D66): Voorzitter. Ik stel voor dat we even heel pragmatisch kijken hoe snel een dertigledendebat of een algemeen overleg ingepland zou kunnen worden. Het allerbelangrijkste is dat we snel helderheid krijgen. Ik geef de voorkeur aan een plenair debat maar het krijgen van helderheid staat voorop dus laten we kijken hoe snel we hiermee aan de slag kunnen gaan. De voorzitter: Dan komt dat debat in ieder geval op de lijst te staan. Het woord is aan mevrouw Smits. Mevrouw Smits (SP): Voorzitter. Ik heb op 29 juli jongstleden vragen gesteld aan de minister van OCW over een school in Mussel waar de ouders een leerkracht betalen. Daar zou ik graag antwoord op willen hebben. Op 1 augustus heb ik vragen gesteld aan de minister van OCW over een ontzettende bende op een school in Purmerend. Daar zou ik ook heel graag antwoord op krijgen van de minister. De voorzitter: We zullen het stenogram doorgeleiden. Het woord is aan mevrouw Gesthuizen. Mevrouw Gesthuizen (SP): Voorzitter. Vandaag is het antwoord gekomen van de Europese Commissie op vragen die gesteld zijn door een aantal fracties in het Europees Parlement. Daarin zegt de Europese Commissie vrij onomwonden dat landen geen wetgeving kunnen maken waarmee zij illegaliteit dusdanig strafbaar stellen dat illegalen alleen maar om hun illegaliteit in de gevangenis komen. De Europese Commissie heeft daar dus vrij onomwonden van gezegd dat zij niet wil dat landen dat doen. Ik wil hierover graag een debat aanvragen met de minister van Immigratie en Asiel. Ik doe dit verzoek mede namens de fracties van de PvdA en de ChristenUnie. De heer Dibi (GroenLinks): Voorzitter. Het gedoogakkoord wordt als een boerka langzaam uitgekleed en dat is in dit geval een goede zaak. Steun voor het verzoek van de SP-fractie om een debat. De heer Schouw (D66): Voorzitter. Het is altijd leuk en heel erg goed om met elkaar een debat te voeren over plannetjes van deze regering die niet kunnen volgens Europa dus steun voor dit debat. De heer Fritsma (PVV): Voorzitter. Anders dan mijn collega's willen doen geloven is er geen inhoudelijke noodzaak om hier een debat over te voeren. Bovendien wordt het wetsvoorstel over de strafbaarstelling van illegaliteit binnenkort gewoon hier in de Kamer behandeld. Mevrouw Van Nieuwenhuizen-Wijbenga (VVD): Ik kan mij aansluiten bij de woorden van de heer Fritsma. Het wetsvoorstel is juist naar de Raad van State gestuurd en het lijkt mij verstandig om eerst maar even het oordeel daarover af te wachten. De heer Knops (CDA): Voorzitter. Ik sluit mij hier volledig bij aan.Mevrouw Gesthuizen (SP): Voorzitter. Helaas. Wellicht kan ik dan wel op steun van de collega's rekenen van de coalitiepartijen en de gedoogpartij als ik vraag of minister Leers ons over dit specifieke bericht wel apart per brief kan informeren. Ik meen dat wij de steun die er volgens deze minister is in Europa voor zijn voorstellen moeten betrekken bij het debat dat wij binnenkort met elkaar gaan voeren. De voorzitter: Het is een goed gebruik om elkaar te steunen in verzoeken om informatie dus het lijkt mij goed om dit gedeelte van het stenogram door te geleiden naar het kabinet.