74 Stemmingen moties Wijziging begroting Buitenlandse Handel en Ontwikkelingssamenwerking 2023 samenhangende met de Voorjaarsnota Aan de orde zijn de stemmingen over moties ingediend bij de behandeling van het wetsvoorstel Wijziging van de begrotingsstaat van Buitenlandse Handel en Ontwikkelingssamenwerking (XVII) voor het jaar 2023 te weten: - de motie-Thijssen c.s. over de toerekening van eerstejaarsopvangkosten aan ODA-middelen langjarig maximeren en zo snel mogelijk ontkoppelen (36350-XVII nr. 6); - de motie-Van der Graaf/Hammelburg over zo snel als mogelijk een incidentele suppletoire begroting met de kasschuif naar de Kamer sturen opdat (nood)hulp niet onnodig onder de asieltegenvaller lijdt (36350-XVII nr. 7); - de motie-Van der Graaf over ook in de komende jaren de budgetten voor (nood)hulp en directe ontwikkelingssamenwerking zo veel als mogelijk ontzien (36350-XVII nr. 8); - de motie-Hammelburg/Van der Graaf over directe ontwikkelingshulp en noodhulp prioriteren boven programma's en projecten waarvan de opbrengsten indirect terugvloeien naar het (Nederlands) bedrijfsleven (36350-XVII nr. 9). (Zie vergadering van heden.) De voorzitter: Op verzoek van mevrouw Van der Graaf stel ik voor haar motie (36350-XVII nr. 8) aan te houden. Daartoe wordt besloten. In stemming komt de motie-Thijssen c.s. (36350-XVII nr. 6). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan en de SGP voor deze motie hebben gestemd en de leden van de overige fracties ertegen zodat zij is verworpen. De motie op stuk nr. 7 is aangehouden. Dan gaan we naar de motie op stuk nr. 9 de motie-Hammelburg/Van der Graaf … O nee. Ik had de verkeerde doorgekrast. De motie op stuk nr. 9 is aangehouden. Helemaal goed. In stemming komt de motie-Van der Graaf/Hammelburg (36350-XVII nr. 7). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP en het CDA voor deze motie hebben gestemd ende leden van de overige fracties ertegen zodat zij is aangenomen.