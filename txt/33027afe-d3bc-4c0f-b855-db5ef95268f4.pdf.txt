9 Storing leerlingvolgsysteem Aan de orde is het VSO Storing leerlingvolgsysteem (31289 nr. 425). De voorzitter: Dan gaan wij onmiddellijk door met het volgende VSO een kort motiedebat naar aanleiding van een schriftelijk overleg dat is gevoerd over een storing in het leerlingvolgsysteem. Ik heb staan — en dat wordt bevestigd — dat mevrouw Westerveld van GroenLinks de eerste spreker is. Ik geef haar het woord. Mevrouw Westerveld (GroenLinks): Voorzitter. Ik was voordat de zomer aanbrak op bezoek bij een diploma-uitreiking bij Kristallis een school voor voortgezet speciaal onderwijs in Nijmegen. Ik was er ongelofelijk van onder de indruk dat deze leerlingen hun diploma hadden gehaald ondanks alles wat er was gebeurd ondanks de moeilijke omstandigheden waar ze soms in zaten en ook ondanks de coronacrisis. Maar het is ons in de afgelopen maanden in de Tweede Kamer ook wel duidelijk geworden dat het lang niet overal goed gaat. We merken ook dat de examinering in het speciaal onderwijs vaak niet voldoende aansluit bij de wensen en behoeften van leerlingen en bij de manier waarop zij leren. Daar gaan we nog een keer over doorpraten maar ik heb er ook alvast een motie over. Motie De Kamer gehoord de beraadslaging constaterende dat de meeste leerlingen in het voortgezet speciaal onderwijs examen doen via het staatsexamen; constaterende dat er in de afgelopen maanden veel signalen zijn gekomen over dat de manier van examineren in het vso niet goed aansluit bij de belevingswereld capaciteiten en behoeftes van de vso-leerlingen; constaterende dat de minister aangeeft dat er geen onderzoek beschikbaar is naar de aansluiting van de staatsexamens op de capaciteiten en de belevingswereld van de vsokandidaten; verzoekt de regering om onafhankelijk onderzoek te doen naar de manier waarop examens in het vso worden afgenomen en daarin te kijken naar de inhoud van de examens de manier van afnemen het proces eromheen en of de examens wel passen bij de belevingswereld van de vsoleerling en gaat over tot de orde van de dag. De voorzitter: Deze motie is voorgesteld door de leden Westerveld Van den Hul Kwint en Van Meenen. Naar mij blijkt wordt de indiening ervan voldoende ondersteund.Zij krijgt nr. 430 (31289). Dank u wel mevrouw Westerveld. De tweede spreker is de heer Kwint van de fractie van de Socialistische Partij maar die ziet af van zijn spreektijd. Dan kijk ik naar de minister. Hij vraagt om twee minuten schorsing om de motie even te kunnen bestuderen. Ik schors voor twee minuten. De vergadering wordt enkele ogenblikken geschorst. De voorzitter: Ik geef het woord aan de minister voor Basis- en Voortgezet Onderwijs en Media. Minister Slob: Voorzitter. Ik heb één motie. Voordat ik daarop in zal gaan was dit een VSO waarbij ikzelf ook even op het verkeerde been werd gezet toen ik de titel op de agenda zag staan. Dit was namelijk veel breder dan alleen maar een storing in het leerlingvolgsysteem. Dat is bij de bepaling van de examenuitslagen inderdaad een uurtje aan de orde geweest. Gelukkig is dat weer opgelost. Maar hier horen een aantal grote onderwerpen bij. Denk aan de schoolexamens de examenorganisatie de discussies over VMBO Maastricht en de voortgang daar het Calvijn College. Nou ik denk dat u zich allemaal weer herinnert dat dat inderdaad grote onderwerpen waren. Ik dank de Kamer ervoor dat we daar ondanks de coronatijd schriftelijk goed overleg over hebben gehad. We hebben er niet mondeling over gesproken maar schriftelijk hebben we daar goed overleg over gehad. Het is fijn dat we het op deze manier kunnen afronden. Dan blijft er nog één motie over. Dat betreft ook een onderwerp waarover we ook mondeling over hebben gesproken in de coronatijd namelijk de vso-examens. Door de coronasituatie zijn daar inderdaad de schijnwerpers goed op gezet. Ik heb ook geconstateerd dat het heel belangrijk is dat we daar nog eens apart over gaan spreken. Dat ben ik aan het voorbereiden. Maar los daarvan is het ook goed om een goed onderzoek te doen naar de examens. U weet dat het CvTE ook vanuit de verantwoordelijkheid die het daarvoor draagt daarvoor zorg moet dragen. Maar ik begrijp deze motie goed. U wilt ook graag dat als dat onderzoek wordt uitgevoerd dat dan ook onafhankelijk gebeurt. Ik heb ook begrepen dat dat de bedoeling is. Vanuit het CvTE is men dus wel verantwoordelijk om met een onderzoek te komen maar dat wordt onafhankelijk uitgevoerd. Daar zitten alle elementen in die u hier noemt. Dat wetende kan ik de motie op stuk nr. 430 oordeel Kamer geven. Het is namelijk ook een onderstreping van het feit dat we dat met elkaar belangrijk vinden. De voorzitter: Meneer Van Meenen ... De heer Van Meenen (D66): Het is uiteraard niet mijn motie maar ik sta er wel onder voorzitter. Is het dan tenminste mogelijk om de onderzoeksopdracht te kennen? Want het voelt ergens toch een beetje bijzonder dat het CvTE zelf uitvoerder van de examens opdracht geeft om onafhankelijk onderzoek te doen. Ik kanme voorstellen dat het een geruststellend idee zou zijn om de opdracht te kennen. Is het mogelijk om die met de Kamer te delen? Minister Slob: Allereerst is het natuurlijk primair hun verantwoordelijkheid om onderzoek te doen naar de verrichtingen die ze plegen. Daar doet u ook geen gram aan af denk ik. Het is inderdaad belangrijk om dat onafhankelijk te doen ook gezien de discussies die er zijn geweest. Dat was dus ook het voornemen. Ik zal nagaan of het mogelijk is dat de onderzoeksopdracht naar u toe gaat. Daar zal ik u over informeren. De heer Van Meenen (D66): Nou ja nog heel kort voorzitter om dat nog eens te bevestigen. Het is natuurlijk zo dat ook het opereren van de CvTE feitelijk nogal wat kritiek heeft gekregen. Dat zou dus in mijn ogen onderdeel moeten zijn van dat onderzoek. Minister Slob: Als iets onafhankelijk wordt beoordeeld waarbij ook de onderwerpen die in de motie worden genoemd aan de orde zijn dan komt er dus ook onafhankelijke informatie en een onafhankelijk onderdeel over wat er gebeurd is. Dat hebben we ook nodig ook om weer richting volgend jaar te zorgen dat we goed voorbereid zijn. De voorzitter: Dank u wel. Hiermee zijn we aan het einde gekomen van het VSO Storing leerlingvolgsysteem. De beraadslaging wordt gesloten. De voorzitter: De stemming over de ingediende motie is aanstaande dinsdag. Om 13.15 uur gaat de Kamer verder met het debat over de Europese top van 1 en 2 oktober 2020. Ik dank de minister voor zijn komst naar de Kamer. De vergadering wordt van 12.43 uur tot 13.15 uur geschorst. Voorzitter: Arib