13 Stemmingen moties Strategische keuzes bereikbaarheid Stemmingen moties Strategische keuzes bereikbaarheid Aan de orde zijn de stemmingen over moties ingediend bij het tweeminutendebat Strategische keuzes bereikbaarheid te weten: - de motie-De Hoop over een inventarisatie van de infrastructurele knelpunten die de komende periode opgelost moeten worden om de afspraken uit de nieuwe HRN-concessie uit te kunnen voeren (36410-A nr. 54); - de motie-De Hoop over voorafgaand aan het debat over vervoersarmoede inventariseren welke factoren het meest relevant zijn bij het ontstaan van vervoersarmoede (36410A nr. 55); - de motie-Olger van Dijk/Vedder over de aanbevelingen van het PBL over grensoverschrijdende effecten integraal overnemen in de Werkwijzer MKBA bij MIRT-verkenningen (36410-A nr. 56). (Zie vergadering van 10 april 2024.) In stemming komt de motie-De Hoop (36410-A nr. 54). De voorzitter: Ik constateer dat deze motie met algemene stemmen is aangenomen. In stemming komt de motie-De Hoop (36410-A nr. 55). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA en BBB voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Olger van Dijk/Vedder (36410A nr. 56). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen.