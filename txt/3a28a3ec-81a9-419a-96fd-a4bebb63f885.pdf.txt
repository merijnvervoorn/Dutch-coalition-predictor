21 Stemming motie Ontwikkelingen rondom het coronavirus Aan de orde is de stemming over een aangehouden motie ingediend bij het debat over de ontwikkelingen rondom het coronavirus d.d. 4 juni 2020 te weten: - de gewijzigde motie-Van der Staaij over maatregelen om herhaling te voorkomen van de situatie op tweede pinksterdag (25295 nr. 416 was nr. 408). (Zie vergadering van 9 juni 2020.) De voorzitter: De gewijzigde motie-Van der Staaij (25295 nr. 416 was nr. 408) is in die zin nader gewijzigd dat zij thans luidt: Motie De Kamer gehoord de beraadslaging van mening dat in de huidige crisissituatie geen enkele twijfel mag bestaan over het gezaghebbend kunnen optreden van voorzitters van veiligheidsregio's gegeven hun essentiÃ«le rol in de landelijke crisisstructuur inzake de bestrijding van het coronavirus; overwegende dat op tweede pinksterdag op basis van een uitzonderlijk snelle procedure met onjuiste inschattingen onder verantwoordelijkheid van de voorzitter van de veiligheidsregio Amsterdam-Amstelland een situatie is ontstaan waarbij de anderhalvemetermaatregel ernstig met voeten is getreden zonder dat daartegen handhavend is opgetreden waardoor een onaanvaardbaar risico op gezondheidsschade is opgetreden; overwegende dat de Raad van State oordeelde dat de gekozen crisisstructuur een mengvorm is van een in beginsel regionaal stelsel met een sterk centrale aansturing waardoor een bijzondere rol is weggelegd voor de controlerende rol van het parlement; verzoekt de regering in overleg te treden met de veiligheidsregio Amsterdam-Amstelland en te bezien welke lessen zowel regionaal als nationaal moeten worden getrokken uit dit voorval en tevens te bezien welke maatregelen nodig zijn om adequate handhaving van de noodverordeningen en democratische controle daarop te versterken en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 425 was nr. 416 (25295). Ik stel vast dat wij hier nu over kunnen stemmen.In stemming komt de nader gewijzigde motie-Van der Staaij (25295 nr. 425 was nr. 416). De voorzitter: Ik constateer dat de leden van de fracties van 50PLUS Krol/Van Kooten-Arissen de VVD de SGP de PVV FvD en Van Haga voor deze nader gewijzigde motie hebben gestemd en de leden van de overige fracties ertegen zodat zij is verworpen. Dan zijn we hiermee aan het eind gekomen van de stemmingen wat betreft deze lijst. We gaan eerst schorsen en daarna gaan we hoofdelijk stemmen. De vergadering wordt enkele ogenblikken geschorst.