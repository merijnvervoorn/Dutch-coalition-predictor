8 Afscheid Dezentjé Hamming Aan de orde is het afscheid van het lid Dezentjé Hamming-Bluemink. De voorzitter: Dames en heren. Ingekomen is de volgende brief van collega Dezentjé Hamming- Bluemink: "Voorzitter. Na bijna acht en een half jaar komt vandaag een einde aan een veelbewogen periode als volksvertegenwoordiger en lid van de VVD-fractie. Ik ga de wereld van de koopkrachtplaatjes verruilen voor die van de verdienkracht van de BV Nederland als voorzitter/directeur van de ondernemersorganisatie technologische industrie FME-CWM. Ik heb het een voorrecht gevonden om dit ambt te mogen vervullen. Het waren 3078 fascinerende dagen! Ik "versleet" vijf fractievoorzitters mijn partij stond op 12 zetels in de peilingen maar werd ook de grootste en leverde de liberale premier. Ik zat in coalitieverband en in de oppositie ervoer een kleine en grote fractie zag vele collega's gaan en komen opkomen en ondergaan. Deze gebeurtenissen speelden zich vaak op intensieve wijze af op de paar vierkante meters van de fractiekamer en zijn niet altijd te delen met vrienden en familie. Hier in de Kamer gaat alles in superlatieven: het moeste moe het booste boos het leukste leuk. Wij maken het allemaal mee. Een toegewijde groep in dit huis is dagelijks deelgenoot van de politieke moties en emoties. Door hen kunnen wij ons werk goed doen en ik wil hen hartelijk bedanken: alle Kamerbewoners fractiemedewerkers griffiers bodes restaurantpersoneel (heel belangrijk) allemaal bedankt! Juist ook omdat bijna iedereen altijd meer doet dan in zijn taakomschrijving staat. Portugees oefenen met een van de bodes 's morgens hartelijk begroet worden een koffie verkeerd en eten precies zoals je het hebben wilt voorzien van deskundig wijnadvies. Last but not least mijn collega's van alle partijen. Het was fijn met jullie te mogen samenwerken te mogen onderhandelen en scherp te mogen debatteren. Voor mij was het resultaat altijd belangrijk maar ook de weg ernaar toe. Zo kijk ik ook met plezier terug op de samenwerking met de Partij van de Arbeid bij de succesvolle afronding van de initiatiefwet die de rechtsbescherming voor belastingplichtigen wezenlijk verbeterde. Mijn laatste jaar als voorzitter van de commissie Financiën de "moeder van alle commissies" – of zegt iedere commissie dat? – bleek een historische periode te zijn. Het doorgaans belangrijke doch wat bezadigde werk van de financieel woordvoerders kreeg opeens een andere invulling. Wie had tien jaar geleden voorspeld dat de euro zou wankelen er een steunfonds opgericht moet worden voor hele landen en je moeder vraagt of ze haar geld nog wel op de bank moet laten? Ik ben er heel trots op dat de leden van de financiële commissie ieder vanuit hun eigen perspectief hun zware taak met toewijding vervullen. Je vraagt je wel eens af hoe we over tien jaar zullen terugkijken op deze periode. Het was geweldig dat ik dankzij de VVD en de kiezer de kans heb gehad dit werk te mogen doen. Ik heb er voor mijn gevoel alles uitgehaald wat mogelijk was en dat voelt goed. Nu wacht mij een nieuwe uitdaging: niet meermidden in de Haagse arena maar wel een brug slaand tussen politiek en bedrijfsleven. Ik wil een steen bijdragen aan de technologische MAAKINDUSTRIE die als innovator exporteur en werkgever een cruciale rol speelt bij de economische groei en daarmee aan de welvaart van Nederland. Verdienkracht verbeteren is geen rechtse hobby maar een noodzakelijke voorwaarde om de taart te vergroten die jaarlijks rond Prinsjesdag wordt verdeeld. Die taart vergroten daar profiteren we allemaal van. Laten we gezamenlijk ons best doen het economisch tij te keren. Ik wens jullie in deze in vele opzichten turbulente tijd wijsheid en succes en ook persoonlijk het allerbeste. Wie weet tot ziens. Was getekend Ineke Dezentjé." (geroffel op de bankjes) De voorzitter: Dit belooft veel goeds voor uw nieuwjaarstoespraak. Geachte mevrouw Dezentjé Hamming-Bluemink beste Ineke. Na een mooie carrière in het voornamelijk Rotterdamse bedrijfsleven maakte u in 2003 de overstap naar de landelijke politiek. Als nieuwkomer op de VVD-lijst kreeg u meer dan 5000 voorkeurstemmen. Dat was het begin van een parlementaire loopbaan waarin u zich met veel verschillende onderwerpen hebt beziggehouden. U begon als woordvoerder belastingen scheepvaart en handelspolitiek. In 2006 was uw reputatie al zo groot dat u werd onderscheiden met de Award Politicus van het Jaar 2006 voor toerisme en recreatie. Ik zie daar ook een relatie met uw veel vroegere periode waarin u als stewardess bij een luchtvaartmaatschappij werkte. Vervolgens was u in de periode 2006–2010 woordvoerder primair en voortgezet onderwijs beroepsonderwijs kinderopvang jeugdzorg en jeugdcriminaliteit. U wist op al deze onderwerpen snel een gedegen dossierkennis op te bouwen. Ook hebt u deelgenomen aan de parlementaire werkgroep Toekomstverkenning jeugdzorg. Tijdens de behandeling van het elektronisch kinddossier voegde u een nieuw woord toe aan de woordenlijst 2008. Ik zal dat nu niet herhalen maar eventueel via een noot aan de Handelingen toevoegen. Sinds het aantreden van het kabinet-Rutte houdt u zich bezig met AOW en pensioenen een roerig dossier. Daarnaast was u voorzitter van de vaste commissie voor Financiën ook niet bepaald een Kamercommissie met een lege agenda. De Kamer heeft u leren kennen als een harde werker die zich met hart en ziel heeft ingezet voor uw fractie en voor het werk in de Tweede Kamer. U bent ook een doorzetter. Op uw zeventiende begonnen met werken en in de avonduren de studies rechten en bedrijfskunde gedaan. Uw ervaring uit de tijd in de Rotterdamse Haven kwam naar voren in uw wat ik noem handen-uit-de-mouwenmentaliteit en uw inzet voor het ondernemen. U hebt de band met de Haven in stand gehouden door het schrijven van een column in het blad Mainport. Dat u beschikt over een flinke dosis energie en doorzettingsvermogen bleek ook uit de succesvolle behandeling van het initiatiefwetsvoorstel dat u in 2006 samen met een PvdA-collega indiende en dat een vergroting van de rechtsbescherming van belastingplichtigen beoogt tegen het overvragen van informatie door de Belastingdienst. Uw initiatiefwetsvoorstel is inmiddels in het Staatsblad verschenen. Nu gaat u uw kennis en energie inzetten als nieuwe voorzitter-directeur van de FME met ruim 2500 lidbedrij-ven de grootste Nederlandse ondernemingsorganisatie in de technologische industrie. Op 14 november tijdens de algemene ledenvergadering wordt formeel beslist over uw benoeming maar dat is hebben wij begrepen inderdaad slechts een formaliteit. je grote inzet. Ik wens je heel veel succes in je nieuwe uitdagende functie waarin we je zeker nog in de Tweede Kamer zullen tegenkomen. Het ga je goed. Tot ziens! (applaus)