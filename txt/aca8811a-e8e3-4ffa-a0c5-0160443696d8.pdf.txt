20 Stemmingen Verzamelspoedwet COVID-19 Aan de orde zijn de stemmingen in verband met het wetsvoorstel Regels over een tijdelijke voorziening voor de betekening van exploten op grond van het Wetboek van Burgerlijke Rechtsvordering en wijziging van de Loodsenwet de Algemene wet inzake rijksbelastingen de Invorderingswet 1990 de Algemene wet inkomensafhankelijke regelingen en de Luchtvaartwet BES in verband met de uitbraak van COVID-19 (Verzamelspoedwet COVID-19) (35457). De voorzitter: Het amendement-Van Nispen/Groothuizen (stuk nr. 7) is ingetrokken. Ik stel vast dat daarmee wordt ingestemd. In stemming komt het wetsvoorstel. De voorzitter: Ik constateer dat dit wetsvoorstel met algemene stemmen is aangenomen. Daarmee zijn we aan het eind gekomen van de stemmingen. Dank jullie wel. Althans ... De heer Moorlag. De heer Moorlag (PvdA): Voorzitter ik zou graag met u terug willen naar agendapunt 4 het Noodpakket banen en economie. De voorzitter: Nou het ligt eraan. De heer Moorlag (PvdA): Sorry? De voorzitter: Het ligt eraan. De heer Moorlag (PvdA): Dat is mijn motie op stuk 35438 nr. 13 over het opnemen van een hardheidsclausule in de TOGS. Die is aangenomen. De voorzitter: Even kijken. Bij welk agendapunt zei u? De heer Moorlag (PvdA): Agendapunt 4. De voorzitter: O 4. Sorry ik verstond 14. Ja?De heer Moorlag (PvdA): Het gaat om de motie op stuk nr. 13. Die is aangenomen. Het gaat om een hardheidsclausule in de TOGS. Dat is een urgente kwestie. Vandaar dat ik het kabinet wil vragen om binnen een week met een brief te komen over de uitvoering van de motie. De voorzitter: Ik stel voor het stenogram van dit deel van de vergadering door te geleiden naar het kabinet. Daarmee zijn we aan het einde gekomen van de stemmingen. De vergadering wordt enkele ogenblikken geschorst.