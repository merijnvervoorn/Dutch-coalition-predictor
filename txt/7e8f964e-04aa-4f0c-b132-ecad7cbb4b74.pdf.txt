16 Stemming Voorstel van wet van de leden Bergkamp en Van Wijngaarden Aan de orde is de stemming in verband met het Voorstel van wet van de leden Bergkamp en Van Wijngaarden tot wijziging van Boek 1 van het Burgerlijk Wetboek en de Wet basisregistratie personen in verband met het van rechtswege ontstaan van gezamenlijk gezag door erkenning (34605). (Zie wetgevingsoverleg van 19 november 2020.) In stemming komt het wetsvoorstel. De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de PVV en Van Haga voor dit voorstel hebben gestemd en de leden van de fracties van de SGP het CDA en de ChristenUnie ertegen zodat het is aangenomen. (Geroffel op de bankjes) De voorzitter: Zijn de initiatiefnemers bereid de verdediging van het wetsvoorstel in de Eerste Kamer op zich te nemen? Mevrouw Bergkamp. Mevrouw Bergkamp (D66): Dank u wel voorzitter. Dank aan de collega's voor de steun. Mede namens de heer Van Wijngaarden zeg ik dat wij daartoe zeer bereid zijn. Dank u wel. De voorzitter: Veel succes bij de verdediging.