15 Stemming motie Medische preventie Aan de orde is de stemming over een aangehouden motie ingediend bij het VAO Medische preventie te weten: - de motie-Renkema c.s. over expliciet aandacht besteden aan de vrijheid van seksuele voorkeur (32793 nr. 377). (Zie vergadering van 24 april 2019.) De voorzitter: De motie-Renkema c.s. (32793 nr. 377) is in die zin gewijzigd dat zij thans luidt: Motie De Kamer gehoord de beraadslaging constaterende dat meisjes vaak te maken hebben met een negatieve attitude jegens en reacties op hun seksuele gedrag; constaterende dat jongens vaak worden geprezen voor hetzelfde seksuele gedrag terwijl meisjes hiervoor veroordeeld worden; constaterende dat er 1 miljoen euro vrijgemaakt wordt voor een in 2019 te starten brede campagne omtrent veilig en plezierig vrijen conform de motie-Ellemeet c.s.; verzoekt de regering om bij die campagne: - expliciet aandacht te besteden aan de vrijheid van eenieder rondom seksueel gedrag; - het veroordelen van andermans seksuele keuzes tegen te gaan en gaat over tot de orde van de dag. Zij krijgt nr. 390 was nr. 377 (32793). Ik stel vast dat wij hier nu over kunnen stemmen. In stemming komt de gewijzigde motie-Renkema c.s. (32793 nr. 390 was nr. 377). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.