23 Stemmingen moties Wet bestuurlijke harmonisatie beroepsonderwijs Aan de orde zijn de stemmingen over moties ingediend bij het debat Wijziging van de Wet educatie en beroepsonderwijs en de Wet op het voortgezet onderwijs in verband met een vereenvoudiging van de bestuurlijke inrichting van het stelsel voor beroepsonderwijs door omvorming van het aoc tot verticale scholengemeenschap en een andere invulling van bevoegd gezag (Wet bestuurlijke harmonisatie beroepsonderwijs) te weten: - de motie-Peters/Bisschop over een evaluatie van de eenop-eenregel binnen drie jaar (35606 nr. 25); - de motie-Peters/Bisschop over een gezamenlijke verantwoordelijkheid van scholen voor een minimaal dekkend aanbod in de regio (35606 nr. 24); - de motie-El Yassini over doorstroom naar de associate degree (35606 nr. 26); - de motie-Bisschop/Peters over één gemeenschappelijk wettelijk medezeggenschapskader voor voortgezet onderwijs en mbo (35606 nr. 27). (Zie vergadering van 16 juni 2021.) In stemming komt de motie-Peters/Bisschop (35606 nr. 25). De voorzitter: Ik constateer dat deze motie met algemene stemmen is aangenomen. In stemming komt de motie-Peters/Bisschop (35606 nr. 24). De voorzitter: Ik constateer dat deze motie met algemene stemmen is aangenomen. In stemming komt de motie-El Yassini (35606 nr. 26). De voorzitter: Ik constateer dat de leden van de fracties van BIJ1 Volt DENK de PvdA Fractie Den Haan D66 de ChristenUnie de VVD de SGP het CDA JA21 BBB FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Bisschop/Peters (35606 nr. 27). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdD Fractie Den Haan D66 de ChristenUnie de VVD de SGP het CDA BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen.