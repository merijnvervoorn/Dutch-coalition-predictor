16 Regeling van werkzaamheden De voorzitter: Ik stel voor toe te voegen aan de agenda: - het tweeminutendebat Onderbrengen vermist-kind-alertering bij Burgernet (29668 nr. 60) met als eerste spreker het lid Eerdmans van JA21; - het tweeminutendebat IVD met als eerste spreker mevrouw Leijten van de SP; - het tweeminutendebat Water met als eerste spreker de heer Stoffer van de SGP. Ik stel voor de volgende wetsvoorstellen toe te voegen aan de agenda van de Kamer: - Wijziging van de Loodsenwet en enige andere wetten in verband met de actualisatie van het markttoezicht op het aanbod van dienstverlening door registerloodsen (Wet actualisatie markttoezicht registerloodsen) (35720); - Regels voor de implementatie van Richtlijn (EU) 2019/520 van het Europese Parlement en de Raad van 19 maart 2019 betreffende de interoperabiliteit van elektronische tolheffingssystemen voor het wegverkeer en ter facilitering van de grensoverschrijdende uitwisseling van informatie over niet-betaling van wegentol in de Unie (Wet implementatie EETS-richtlijn) (35762); - Wijziging van de Wet publieke gezondheid tot incorporatie van de Regeling 2019-nCoV (35401); - Wijziging van de Wet inkomstenbelasting 2001 en de Invorderingswet 1990 ter bestrijding van belastinguitstel en -afstel als gevolg van excessief lenen bij een eigen vennootschap (Wet excessief lenen bij eigen vennootschap) (35496); - Wijziging van de Wet op het financieel toezicht en de Faillissementswet in verband met de implementatie van Richtlijn (EU) 2019/2034 van het Europees Parlement en de Raad van 27 november 2019 betreffende het prudentiële toezicht op beleggingsondernemingen en tot wijziging van Richtlijnen 2002/87/EG 2009/65/EG 2011/61/EU 2013/36/EU 2014/59/EU en 2014/65/EU (PbEU 2019 L 314) alsmede in verband met de uitvoering van Verordening (EU) 2019/2033 van het Europees Parlement en de Raad van 27 november 2019 betreffende prudentiële vereisten voor beleggingsondernemingen en tot wijziging van Verordeningen (EU) nr. 1093/2010 (EU) nr. 575/2013 (EU) nr. 600/2014 en (EU) nr. 806/2014 (PbEU 2019 L 314) (Implementatiewet richtlijn prudentieel toezicht beleggingsondernemingen) (35783). Ik stel aan de Kamer voor de Eerste Kamer te laten weten dat mevrouw Van Ginneken de plaats zal innemen van mijzelf mevrouw Bergkamp bij de verdediging van het Voorstel van wet van de leden Bergkamp en Van Wijngaarden tot wijziging van Boek 1 van het Burgerlijk Wetboek en de Wet basisregistratie personen in verband met het van rechtswege ontstaan van gezamenlijk gezag door erkenning (34605). Op verzoek van de aanvrager stel ik voor het debat over het bericht dat de leden van het Adviescollege Levenslang-gestraften overwegen op te stappen van de agenda af te voeren. Overeenkomstig de voorstellen van de voorzitter wordt besloten. De voorzitter: Op verzoek van de fractie van de VVD benoem ik in de contactgroep België de leden Van den Hil De Kort Valstar Erkens en Kamminga tot lid. Daarmee zijn we aan het eind gekomen van de korte regeling van werkzaamheden. Ik schors de vergadering voor een kort moment zodat we over kunnen gaan naar het volgende agendapunt. De vergadering wordt enkele ogenblikken geschorst. Voorzitter: Martin Bosma