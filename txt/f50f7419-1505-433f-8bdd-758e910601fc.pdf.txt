12 Stemming motie Algemene politieke beschouwingen Aan de orde is de stemming over een aangehouden motie ingediend bij het debat over de algemene politieke beschouwingen te weten: - de motie-Thieme/Pechtold over presenteren van een kader voor de hervorming van het belastingstelsel (34000 nr. 24). (Zie vergadering van 18 september 2014.) De voorzitter: De motie-Thieme/Pechtold (34000 nr. 24) is in die zin gewijzigd dat zij thans luidt: Motie De Kamer gehoord de beraadslaging overwegende de breed gedeelde wens om tot een verlaging van de belasting op arbeid te komen zonder dat er op voorhand taboes worden aangegeven bij de invulling daarvan; constaterende dat een verschuiving van de belastingdruk van arbeid naar vervuilende activiteiten en schaarse grondstoffen grote milieuwinst oplevert en werkgelegenheid creÃ«ert; verzoekt de regering een kader te presenteren voor de hervorming van het belastingstelsel en daarin ook te zorgen voor een duidelijke vergroening van het belastingstelsel en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 49 was nr. 24 (34000). Ik stel vast dat wij hier nu over kunnen stemmen. In stemming komt de gewijzigde motie-Thieme/Pechtold (34000 nr. 49 was nr. 24). De voorzitter: Ik constateer dat de aanwezige leden van de fracties van de ChristenUnie 50PLUS/Baay-Timmerman 50PLUS/Klein D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.