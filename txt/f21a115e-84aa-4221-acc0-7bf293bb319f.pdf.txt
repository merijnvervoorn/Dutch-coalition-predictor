8 Regeling van werkzaamheden De voorzitter: Ik stel voor dinsdag a.s. ook te stemmen over de brief van het Presidium over een adviesaanvraag aan de Onderwijsraad inzake het Voorstel van wet van de leden Bisschop Van Meenen en Rog tot wijziging van de Wet op het primair onderwijs de Wet primair onderwijs BES de Wet op de expertisecentra de Wet op het voortgezet onderwijs de Wet voortgezet onderwijs BES en de Wet op het onderwijstoezicht in verband met een doeltreffender regeling van het onderwijstoezicht (33862 nr. 8) en over de brief van het Presidium over een onderzoek naar het wetsvoorstel Regels over het beschermen en benutten van de fysieke leefomgeving (Omgevingswet) (33962 nr. 8). Daartoe wordt besloten. De voorzitter: Op verzoek van de CDA-fractie benoem ik in de vaste commissie voor Financiën het lid Bruins Slot tot lid in de bestaande vacature. Ik stel voor toe te voegen aan de agenda van de Kamer: - het wetsvoorstel Wijziging van de Wet financiering sociale verzekeringen in verband met een heffing bij het niet voldoen aan de quotumdoelstelling (Wet banenafspraak en quotum arbeidsbeperkten) (33981). Daartoe wordt besloten. De voorzitter: Op verzoek van de Groep Bontes/Van Klaveren en het lid Van Vliet benoem ik in de algemene commissie voor Wonen en Rijksdienst het lid Van Vliet tot lid in plaats van het lid Van Klaveren. Ik deel mee dat ingevolge artikel 69 tweede lid van het Reglement van Orde de volgende aangehouden moties zijn vervallen: 26991 nr. 401; 33669 nr. 67; 32615 nr. 17; 31288 nr. 400; 33910nr. 13; 33910 nr. 15; 33400-XII nr. 36; 26991 nr. 406; 33669 nr. 65 en 17050 nr. 468. Ik stel voor toe te voegen aan de agenda: - het VAO Dienstverlening aan huis naar aanleiding van een algemeen overleg gehouden op 19 november met als eerste spreker het lid Ulenbelt van de SP; - het VAO Woningcorporaties en studentenhuisvesting naar aanleiding van een algemeen overleg gehouden op 19 november met als eerste spreker het lid De Rouwe van het CDA; - het VAO Antikraakconstructies en leegstandsbeheer naar aanleiding van een algemeen overleg gehouden op 19 november met als eerste spreker het lid Karabulut van de SP; - het VAO Ondernemen en bedrijfsfinanciering naar aanleiding van een algemeen overleg gehouden op 19november met als eerste spreker het lid Agnes Mulder van het CDA. Daartoe wordt besloten. De voorzitter: Ik verleen in deze regeling van werkzaamheden als eerste het woord aan de heer De Liefde van de VVD. De heer De Liefde (VVD): Voorzitter. Ik doe hierbij alvast een vooraankondiging van een verslag van een schriftelijk overleg (VSO) dat nu nog wordt gevoerd met mogelijke stemmingen op dinsdag of woensdag omdat de Telecomraad waarop het VSO betrekking heeft op 27 november zal plaatsvinden en het Italiaanse voorzitterschap een voorstel heeft liggen dat absoluut niet op onze instemming kan rekenen. De voorzitter: Ik stel voor dat de Kamer dat voorstel volgt. In het schema zal daarmee rekening worden gehouden. Mevrouw Agnes Mulder (CDA): Het CDA is het daar van harte mee eens. Vorige week hebben we een AO Telecom gehad. Daarin heb ik een VAO aangevraagd. Het lijkt me gezien de Kameragenda wel goed om het VAO en het VSO in elkaar te schuiven zodat we daarover één korte plenaire zitting hebben als iedereen daarmee akkoord gaat. De voorzitter: Ik hoor geen bezwaren. Het lijkt me zeker gelet op de volle agenda een uitstekend voorstel. Dat zal dan ook worden gevolgd. Het woord is aan de heer Omtzigt van het CDA. De heer Omtzigt (CDA): Voorzitter. Ik heb twee rappels tot een spoedige beantwoording van schriftelijke vragen. Het eerste rappel is gericht aan de ministers van Sociale Zaken en Werkgelegenheid en van Veiligheid en Justitie en de staatssecretaris van Financiën over conflicten over kinderalimentatie als gevolg van de Wet hervorming kindregelingen. Dit heeft betrekking op de uitvoering van de motie-Heerma. We ontvangen de antwoorden heel graag voor dinsdag om 12.00 uur omdat collega Heerma die beantwoording graag wil betrekken bij de behandeling van de begroting van Sociale Zaken. Het tweede rappel betreft een set van vragen aan de ministers van Buitenlandse Zaken van Sociale Zaken en Werkgelegenheid en van Veiligheid en Justitie over de demonstratie tegen de plaatsing van het herdenkingsmonument voor de Armeense genocide op het privéterrein van de Armeens Apostolische Kerk. We hadden gevraagd om de vragen voor 11 november te beantwoorden maar de antwoorden zijn niet gekomen. Dit zijn overigens eigenlijk al herhaalvragen. Ze hebben er vier maanden over kunnen nadenken. Ook op deze vragen willen we het antwoord graag voor dinsdag om 12.00 uur ontvangen.De voorzitter: Dat is reden te meer om voor te stellen het stenogram van dit deel van de vergadering door te geleiden naar het kabinet. Daartoe wordt besloten. De vergadering wordt enkele ogenblikken geschorst.