8 Stemming brief Rapportage College van onderzoek integriteit van de Tweede Kamer Stemming brief Rapportage College van onderzoek integriteit van de Tweede Kamer Aan de orde is de stemming over de brief van het Presidium inzake een rapportage van het College van onderzoek integriteit van de Tweede Kamer (35351 nr. 21). De voorzitter: Aan de orde zijn de stemmingen van dinsdag 19 december 2023. In stemming komt Kamerstuk 35351 nr. 21 de brief van het Presidium inzake een rapportage van het College van onderzoek integriteit van de Tweede Kamer. We hebben drie stemverklaringen. Ik geef graag als eerste het woord aan de heer Van Meijeren van de fractie van Forum voor Democratie. De heer Van Meijeren (FVD): Bij de afgelopen Tweede Kamerverkiezingen hebben honderdduizenden Nederlanders kenbaar gemaakt vertegenwoordigd te willen worden door Forum voor Democratie. Nu een paar weken later staat het partijkartel op het punt om alle Kamerleden van FVD te schorsen van deelname aan debatten omdat wij niet integer zouden zijn. De kiezer heeft gesproken maar het kartel denkt het beter te weten en wil een minderheid het zwijgen opleggen. Het is niet aan Kamerleden om elkaar te controleren en om aan elkaar verantwoording af te leggen. Het is aan Kamerleden om de regering te controleren en aan de kiezer verantwoording af te leggen. Dit besluit druist lijnrecht in tegen artikel 50 van de Grondwet. Daarom zal Forum voor Democratie zich onthouden van stemming. Dank u wel. De voorzitter: Dank u wel. De heer Vermeer van de fractie van BBB. De heer Vermeer (BBB): Dank u wel voorzitter. Wij hebben een stemverklaring bij de stemmingen onder 3. Wij zijn voor aanwijzing en berisping maar tegen een democratische sanctie. Financiële overtredingen moeten wat BBB betreft ook financiële sancties tot gevolg hebben. Daarom stemmen wij tegen. De voorzitter: Dank u wel. De laatste stemverklaring van de heer Eerdmans. De heer Eerdmans (JA21): Voorzitter. Iedereen in deze zaal dient zich aan de regels te houden die we met elkaar hebben gemaakt. Wij vinden het ook goed dat er sancties volgen als dat niet gebeurt want anders wordt het een janboel. Wij hebben moeite met de voorgestelde sanctie van uitsluiting van het grondwettelijkrecht om deel te nemen aan vergaderingen. Wij zouden een korting op de schadeloosstelling of een boete in dit geval veel beter vinden. Wij zullen dus tegen deze aanbeveling stemmen op stuk nummer 21. De voorzitter: Dank u wel. Dan gaan we hierover fractiegewijs stemmen. In stemming komt de aanbeveling van het College van onderzoek integriteit om de leden Baudet Frederik Jansen en Van Meijeren de volgende sancties op te leggen: 1. een aanwijzing om de nevenfunctie te laten registreren in het nevenactiviteitenregister van de Tweede Kamer en daarmee de overtreding van de Gedragscode te herstellen; 2. een berisping vanwege het niet registreren van de nevenfunctie; 3. een schorsing van zeven aaneengesloten kalenderdagen waarbij de Kamerleden zijn uitgesloten van het deelnemen aan plenaire vergaderingen (behoudens stemmingen) aan commissievergaderingen of andere activiteiten die door of namens de Kamer worden georganiseerd. In stemming komt de aanbeveling (35351 nr. 21). De voorzitter: Ik constateer dat de leden van de fracties van de SP GroenLinks-PvdA Volt de PvdD D66 de ChristenUnie de VVD de SGP het CDA Nieuw Sociaal Contract en het lid Martin Bosma voor deze aanbeveling hebben gestemd en de leden van de fracties van DENK JA21 de PVV minus het lid Martin Bosma en BBB ertegen zodat ze is aangenomen.