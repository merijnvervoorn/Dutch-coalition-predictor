11 Stemming motie Wet verhoging minimumloon 2024 Stemming motie Wet verhoging minimumloon 2024 Aan de orde is de stemming over een aangehouden motie ingediend bij de behandeling van het wetsvoorstel Wijziging van de Wet minimumloon en minimumvakantiebijslag in verband met een bijzondere verhoging van het wettelijk minimumloon met 12 procentpunt met ingang van 1 juli 2024 (Wet verhoging minimumloon 2024) te weten: - de motie-Patijn over volledige compensatie van de fout van 13% in de berekening van de koopkracht van alleenstaanden op het sociaal minimum (36488 nr. 18 was nr. 11). (Zie vergadering van 14 maart 2024.) De voorzitter: De motie-Patijn (36488 nr. 18 was nr. 11) is in die zin gewijzigd en tweemaal nader gewijzigd dat zij thans luidt: Motie De Kamer gehoord de beraadslaging constaterende dat er een fout is gemaakt bij de koopkrachtberekeningen van Prinsjesdag waardoor de koopkracht van groepen is overschat bijvoorbeeld de koopkracht van alleenstaanden op het sociaal minimum met 13%; verzoekt de regering varianten voor compensatie uit te werken en gaat over tot de orde van de dag. Zij krijgt nr. 18 was nr. 11 (36488). Ik stel vast dat wij hier nu over kunnen stemmen. Een mededeling van de heer Omtzigt. De heer Omtzigt (NSC): Wij zouden bij de stemmingen over de jeugdzorg — dat is punt 14 op de stemmingslijst — graag de motie op stuk nr. 999 over het CPT aanhouden. De voorzitter: Wij zullen het straks nog even memoreren. In stemming komt de tweemaal nader gewijzigde motiePatijn (36488 nr. 18 was nr. 11). De voorzitter:Ik constateer dat de leden van de fracties van de SP GroenLinks-PvdA de PvdD DENK Volt de ChristenUnie het CDA JA21 en de PVV voor deze tweemaal nader gewijzigde motie hebben gestemd en de leden van de overige fracties ertegen zodat zij is aangenomen.