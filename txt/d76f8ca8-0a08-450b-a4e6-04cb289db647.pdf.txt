7 Meerjarig Financieel Kader Aan de orde is het VAO Meerjarig Financieel Kader (AO d.d. 08/11). De voorzitter: We gaan verder met het VAO Meerjarig Financieel Kader. Ik geef de heer Van Rooijen namens 50PLUS het woord. De heer Van Rooijen (50PLUS): Voorzitter dank u wel. In het debat dat we zojuist afsloten heeft de minister van Financiën aangegeven en ik ben het op dat vlak hartgrondig met hem eens dat convergentie en concurrentie binnen het bestaande MFK de meerjarige begroting te weinig worden gedaan. Dat zou voor ons toch reden moeten zijn om meer concurrentie en convergentie tot stand te brengen binnen het nieuwe meerjarenbegrotingskader. Daar is geen eigen apart begrotingsinstrument voor eurolanden voor nodig. De Kamer heeft zich steeds uitgesproken tegen een eigen eurozonebegroting ook niet binnen het meerjarenfinancieringsplan. Daar past het ook niet in ook niet qua financiering. We verzanden eigenlijk ook in een woordenspel waar ik nu verder niet op in zal gaan. Onze vrees is dat uiteindelijk de eurozonebegroting zelfs toch buiten het MFK buiten de meerjarenbegroting terecht kan komen waar het eerst als een muisje in wordt gestopt. Daarom de volgende motie. Motie De Kamer gehoord de beraadslaging overwegende dat tijdens de Eurotop op 14 december jongstleden is besloten dat er een begrotingsinstrument voor de eurolanden komt binnen de nieuwe EU-meerjarenbegroting; overwegende dat premier Rutte heeft gezegd zijn veto te zullen gebruiken; roept de regering op het vetorecht daadwerkelijk te gebruiken om te voorkomen dat dit begrotingsinstrument werkelijkheid wordt en gaat over tot de orde van de dag. De voorzitter: Deze motie is voorgesteld door het lid Van Rooijen. Naar mij blijkt wordt de indiening ervan voldoende ondersteund. Zij krijgt nr. 1408 (21501-20). Dank u wel meneer Van Rooijen. Dan geef ik nu het woord aan mevrouw Maeijer namens de PVV.Mevrouw Maeijer (PVV): Voorzitter dank u wel. Mijn motie spreekt voor zich denk ik. Motie De Kamer gehoord de beraadslaging overwegende dat zolang Nederland nog deel uitmaakt van de Europese Unie het streven zou moeten zijn om zo min mogelijk af te dragen aan de EU; verzoekt het kabinet zo snel mogelijk in Brussel aan te geven dat een nieuw MFK waarin de Nederlandse afdrachten aan de EU gelijk blijven of stijgen volstrekt onacceptabel is en gaat over tot de orde van de dag. De voorzitter: Deze motie is voorgesteld door de leden Maeijer en Tony van Dijck. Naar mij blijkt wordt de indiening ervan voldoende ondersteund. Zij krijgt nr. 1409 (21501-20). De laatste motie wordt gekopieerd en rondgedeeld maar misschien dat de minister alvast kan beginnen met de eerste motie? Dat kan begrijp ik. Het woord is aan de minister. Minister Hoekstra: Er stonden meer sprekers op mijn blaadje maar dat klopte kennelijk niet. Voorzitter. De motie op stuk nr. 1408 van de heer Van Rooijen moet ik ontraden. Dat kan ook geen verrassing zijn want ik heb in het vorige debat volgens mij exact nog eens de nuance geschetst tussen wat we wel willen en wat we niet willen. En nu iets afwijzen zonder überhaupt te weten hoe zo'n instrument eruit komt te zien terwijl je mogelijk juist veel te winnen hebt bij zo'n instrument vind ik inhoudelijk echt zeer onverstandig. Dus die motie wil ik ontraden. De motie op stuk nr. 1409 van mevrouw Maeijer loopt wat mij betreft op twee manieren uit de rails. Ze zegt in het begin van haar motie: zolang Nederland lid is van de Europese Unie. Nou voor de goede orde: het kabinet is van mening dat Nederland veel te winnen heeft bij Europa bij de Europese Unie en ook bij de euro. Maar de motie van mevrouw Maeijer gaat ook uit van zo min mogelijk betalen. De inzet van het kabinet is volgens mij nou juist steeds geweest dat je moet betalen wat redelijk is en niet meer dat je moet zorgen voor een modernere begroting en dat je moet zorgen voor conditionaliteit. Dus die motie moet ik ook ontraden. De voorzitter: Een korte vraag van de heer Van Rooijen.De heer Van Rooijen (50PLUS): Na afloop van de eurotop vorige week heeft Macron opgemerkt dat er een symbolische doorbraak is geweest. Deze eurobegroting kan volgens hem door de jaren heen verder worden uitgebouwd. Desgevraagd zegt Rutte dat dit niet gaat gebeuren: wij moeten unaniem instemmen met een Europese meerjarenbegroting. Hij hint daarmee dus op het gebruik van het Nederlands vetorecht. Vandaar mijn motie. Minister Hoekstra: Maar dat is volgens mij volstrekt in lijn met wat ik heb gezegd. Nogmaals stel nou eens dat dit instrument dat alleen maar voor de eurozonelanden is uitstekend van pas komt voor wat Nederland wil. Dan zou het toch onverstandig zijn om daarvan nu al te zeggen dat dat dan kleiner moet worden? We hebben wel ten aanzien van de totale pot steeds gezegd: dat moet redelijk zijn. Daar willen we dat onze nettobetalingspositie niet verslechtert. De voorzitter: Goed de volgende motie. De motie van mevrouw Maeijer. Minister Hoekstra: Die heb ik al van een reactie voorzien. Het zou vervelend zijn als dat onopgemerkt voorbij was gegaan. Maar ik dacht dat ik die al behandeld had. De voorzitter: Die heeft u al behandeld. Goed. Dank u wel. De beraadslaging wordt gesloten. De voorzitter: Daarmee zijn we aan het eind gekomen van dit VAO. Over de ingediende moties zullen we morgen stemmen. Ik schors de vergadering voor enkele ogenblikken. De vergadering wordt enkele ogenblikken geschorst.