15 Stemmingen moties Nederlandse bijdrage aan MINUSMA in Mali Aan de orde zijn de stemmingen over moties ingediend bij het debat over de Nederlandse bijdrage aan MINUSMA in Mali te weten: - de motie-Van Ojik over de ge√Øntegreerde inzet van defensie diplomatie en ontwikkelingssamenwerking voor MINUSMA (29521 nr. 218); - de motie-Van Bommel over afwijzen van de voorgestelde deelname van Nederlandse militairen (29521 nr. 219); - de motie-De Roon over niet deelnemen aan de missie (29521 nr. 220). (Zie vergadering van heden.) In stemming komt de motie-Van Ojik (29521 nr. 218). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. De heer Pechtold (D66): Voorzitter. Ik wil de fractie van de PvdA en in het bijzonder mevrouw Maij in overweging geven om haar motie nr. 217 toch in stemming te brengen. De voorzitter: Die motie is tijdens het debat aangehouden en staat niet meer op de stemmingslijst. Ik zie mevrouw Maij niet reageren op dit verzoek dus ik ga ervan uit dat de motie aangehouden blijft. In stemming komt de motie-Van Bommel (29521 nr. 219). De voorzitter: Ik constateer dat de aanwezige leden van de fracties van de PVV Bontes de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Roon (29521 nr. 220). De voorzitter: Ik constateer dat de aanwezige leden van de fracties van de PVV en Bontes voor deze motie hebben gestemd en de aanwezige leden van de overige fracties ertegen zodat zij is verworpen.