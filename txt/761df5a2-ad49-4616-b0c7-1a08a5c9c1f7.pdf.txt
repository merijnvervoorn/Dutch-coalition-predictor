15 Stemmingen moties Marktordening & consumentenbescherming Stemmingen moties Marktordening & consumentenbescherming Aan de orde zijn de stemmingen over moties ingediend bij het tweeminutendebat Marktordening & consumentenbescherming te weten: - de motie-Graus/Van Meetelen over een onderzoek naar de commerciële activiteiten van zelfstandige bestuursorganen zoals het CBS Staatsbosbeheer en de Kamer van Koophandel (27879 nr. 96); - de motie-Kisteman/Zeedijk over onderzoeken hoe een QR-code op een etiket geïmplementeerd kan worden om een product in de nationale taal beschikbaar te stellen (27879 nr. 97); - de motie-Thijssen over breder onderzoek naar marktfalen in verschillende sectoren (27879 nr. 98); - de motie-Inge van Dijk/Zeedijk over onderzoek naar hoe lokale partijen een sterkere positie kunnen krijgen bij het meedingen naar gemeentelijke opdrachten (27879 nr. 99); - de motie-Zeedijk c.s. over ideële of charitatieve instellingen en loterijen die afdragen aan goede doelen uitzonderen van aanvullende maatregelen uit de consumentenagenda (27879 nr. 100). (Zie vergadering van 11 juni 2024.) De voorzitter: De motie-Thijssen (27879 nr. 98) is in die zin gewijzigd dat zij thans luidt: Motie De Kamer gehoord de beraadslaging constaterende dat door de ACM is geconcludeerd dat er sprake is van asymmetrische kostprijstransmissie in de Nederlandse benzinemarkt; constaterende dat de ACM daarnaast ook onderzoek doet naar de ontwikkeling van spaartarieven en marktfalen in de Nederlandse spaarmarkt; overwegende dat marktfalen zich mogelijk in nog veel meer sectoren voordoet en consumenten daarvan de dupe zijn; verzoekt de regering breder te onderzoeken in welke sectoren nog meer sprake is van mogelijk marktfalen en hierover voor de EZK-begrotingsbehandeling 2025 naar de Kamer te rapporteren en gaat over tot de orde van de dag. Zij krijgt nr. 103 was nr. 98 (27879).De motie-Zeedijk c.s. (27879 nr. 100) is in die zin gewijzigd dat zij thans luidt: Motie De Kamer gehoord de beraadslaging overwegende dat een sterk en onafhankelijk maatschappelijk middenveld van cruciaal belang is voor een gezonde en goed functionerende samenleving en een sterke culturele en sportinfrastructuur; constaterende dat de regering voornemens is om uitvoering te geven aan de consumentenagenda door een aantal generieke maatregelen op het vlak van telemarketing en colportage in te voeren; overwegende dat een aantal van deze maatregelen een negatief effect heeft op ideële of charitatieve instellingen; verzoekt de regering in het kader van de consumentenagenda ideële of charitatieve instellingen kerken uitgevers van kranten weekbladen en tijdschriften alsmede loterijen die afdragen aan goede doelen cultuur welzijn sport en samenleving uit te zonderen van een verplichte bedenktijd bij verkoop aan de deur en donateurwerving en gaat over tot de orde van de dag. Zij krijgt nr. 102 was nr. 100 (27879). Ik stel vast dat wij nu over deze gewijzigde moties kunnen stemmen. In stemming komt de motie-Graus/Van Meetelen (27879 nr. 96). De voorzitter: Ik constateer dat de leden van de fracties van de VVD de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kisteman/Zeedijk (27879 nr. 97). De voorzitter: Ik constateer dat de leden van de fracties van GroenLinksPvdA Volt D66 NSC de VVD de ChristenUnie de SGP het CDA BBB JA21 en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Thijssen (27879 nr. 103 was nr. 98). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA JA21 FVD en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen.In stemming komt de motie-Inge van Dijk/Zeedijk (27879 nr. 99). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Zeedijk c.s. (27879 nr. 102 was nr. 100). De voorzitter: Ik constateer dat de leden van de fracties van de SP GroenLinks-PvdA DENK Volt NSC de VVD en het CDA voor deze gewijzigde motie hebben gestemd en de leden van de overige fracties ertegen zodat zij is aangenomen.