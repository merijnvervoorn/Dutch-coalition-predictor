9 Stemmingen Definitieve invoering van het nieuwe stembiljet voor kiezers buiten Nederland Aan de orde zijn de stemmingen in verband met het wetsvoorstel Wijziging van de Kieswet in verband met de definitieve invoering van het nieuwe stembiljet voor kiezers buiten Nederland (35670). (Zie vergadering van 6 oktober 2021.) De voorzitter: De heer Omtzigt. De heer Omtzigt (Lid Omtzigt): Voorzitter. Ik had een wat rare figuur. Ik had namelijk hetzelfde amendement twee keer ingediend. Het amendement op de volgende wet is dus identiek aan het amendement op de wet die er net lag. Dat had ik ingediend omdat ik een beetje hoopte dat het wetsvoorstel niet aangenomen zou worden. Maar ik trek hierbij het amendement in anders krijgen we wetstechnische een wat rare figuur. Dat is mijn verzoek. De voorzitter: We zijn u dankbaar. Het amendement-Omtzigt (stuk nr. 13 I) is ingetrokken. Ik stel vast dat daarmee wordt ingestemd. In stemming komt het gewijzigde amendement-Leijten (stuk nr. 11). De voorzitter: Ik constateer dat de leden van de fracties van de SP BIJ1 DENK de PvdD de VVD Lid Omtzigt JA21 BBB en de PVV voor dit gewijzigde amendement hebben gestemd en de leden van de overige fracties ertegen. Volgens mij kunnen we de uitslag niet vaststellen. We gaan er nog één keer over stemmen. In stemming komt het gewijzigde amendement-Leijten (stuk nr. 11). De voorzitter: Ik constateer dat de leden van de fracties van de SP BIJ1 DENK de PvdD de VVD Lid Omtzigt JA21 BBB de PVV en Groep Van Haga voor dit gewijzigde amendement hebben gestemd en de leden van de overige fracties ertegen zodat het is aangenomen. Dan is het gewijzigde amendement aangenomen met dank aan één partij die nu voor stemt.In stemming komt het wetsvoorstel zoals op onderdelen gewijzigd door de aanneming van het gewijzigde amendement-Leijten (stuk nr. 11). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD Fractie Den Haan D66 de ChristenUnie de VVD de SGP en het CDA voor dit wetsvoorstel hebben gestemd en de leden van de overige fracties ertegen zodat het is aangenomen.