10 Stemmingen moties Nabestaandenpensioen Aan de orde zijn de stemmingen over moties ingediend bij het debat over het nabestaandenpensioen te weten: - de motie-Van Weyenberg over het uitwerken van een wettelijke uniformering van het partnerbegrip (34996 nr. 5); - de motie-Drost/Slootweg over informatie over het nabestaandenpensioen opnemen op het UPO (34996 nr. 6); - de motie-Slootweg over een advies over een adequate dekking in het nieuwe stelsel (34996 nr. 7); - de motie-Slootweg over het nabestaandenpensioen op risicobasis en de Anw-hiaatverzekering expliciet beschermen (34996 nr. 8). (Zie notaoverleg van 27 mei 2019.) De voorzitter: De motie-Slootweg (34996 nr. 7) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat het nieuwe pensioencontract gevolgen zal hebben voor oude opgebouwde pensioenaanspraken voor nabestaanden; overwegende dat wanneer de oude nabestaandenpensioenaanspraken op basis van het huidig pensioencontract ingevaren worden in een nieuw stelsel er gevolgen kunnen zijn voor de dekking van het nabestaandenpensioen; verzoekt de regering een specifiek advies te vragen aan de Sociaal-Economische Raad of de Stichting van de Arbeid hoe er na het invaren van de oude rechten in het nieuwe stelsel een adequate dekking zal zijn voor het nabestaandenpensioen; verzoekt de regering tevens ervoor te zorgen dat er bij het invaren de mogelijkheid is voor deelnemers om rechten zo uit te ruilen dat een adequaat nabestaandenpensioen het liefst op opbouwbasis na invaren voor eenieder beschikbaar is en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 10 was nr. 9 (34996).De voorzitter: De motie-Slootweg (34996 nr. 8) is in die zin gewijzigd dat zij thans luidt: Motie De Kamer gehoord de beraadslaging constaterende dat binnen de huidige wetgeving het nabestaandenpensioen op risicobasis en de Anw-hiaatverzekering zomaar opgezegd kunnen worden; constaterende dat pensioenfonds ABP de Anw-hiaatverzekering per 2018 liet vervallen en daarover de deelnemers niet eens inlichtte; overwegende dat meerdere pensioenfondsen een regeling kennen van nabestaandenpensioen op risicobasis en/of een Anw-hiaatverzekering die ingeval van opzegging de nabestaanden van deelnemers kan confronteren met een groot gat in hun inkomen; verzoekt de regering het nabestaandenpensioen op risicobasis en de Anw-hiaatverzekering expliciet te beschermen conform artikel 7:977 eerste lid van het Burgerlijk Wetboek en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 11 was nr. 8 (34996). Ik stel vast dat wij nu over deze gewijzigde moties kunnen stemmen. In stemming komt de motie-Van Weyenberg (34996 nr. 5). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA de ChristenUnie de PVV en FvD voor deze motie hebben gestemd en de leden van de fractie van de SGP ertegen zodat zij is aangenomen. In stemming komt de motie-Drost/Slootweg (34996 nr. 6). De voorzitter: Ik constateer dat deze motie met algemene stemmen is aangenomen. In stemming komt de nader gewijzigde motie-Slootweg (34996 nr. 10 was nr. 9). De voorzitter: Ik constateer dat de leden van de fracties van de SP de PvdA GroenLinks de PvdD DENK het CDA de ChristenUnie de PVV en FvD voor deze nader gewijzigde motie hebben gestemd en de leden van de overige fracties ertegen zodat zij is aangenomen.In stemming komt de gewijzigde motie-Slootweg (34996 nr. 11 was nr. 8). De voorzitter: Ik constateer dat de leden van de fracties van de SP GroenLinks de PvdD DENK 50PLUS de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.