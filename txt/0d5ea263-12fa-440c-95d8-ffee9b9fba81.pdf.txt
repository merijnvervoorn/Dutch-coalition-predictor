22 Stemmingen Maximumspreektijden bij een tweeminutendebat Aan de orde is de stemming in verband met de brief van de Commissie voor de Werkwijze over een voorstel tot wijziging van het Reglement van Orde in verband met het vastleggen van de maximumspreektijd bij een tweeminutendebat (33111 nr. 1). De voorzitter: Ik stel voor conform het voorstel van de Commissie voor de Werkwijze te besluiten onder aantekening dat de Partij voor de Dieren geacht wenst te worden tegen het voorstel te hebben gestemd. Daartoe wordt besloten.