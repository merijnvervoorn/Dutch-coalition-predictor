35 Stemming motie Informele Milieuraad d.d. 10-11 april 2018 Aan de orde is de stemming over een motie ingediend bij het VSO Informele Milieuraad van 10-11 april 2018 te weten: - de motie-Wassenberg over luchtwassers uitzonderen als maatregel (21501-08 nr. 718). (Zie vergadering van 3 april 2018.) De voorzitter: De motie-Wassenberg (21501-08 nr. 718) is in die zin gewijzigd dat zij thans luidt: Motie De Kamer gehoord de beraadslaging constaterende dat de intensieve veehouderij veel fijnstof en ammoniak uitstoot waardoor de lokale luchtkwaliteit onvoldoende is; constaterende dat de WUR constateert dat gecombineerde luchtwassers veel slechter presteren in het terugbrengen van de luchtvervuiling dan werd aangenomen; verzoekt de regering om gecombineerde luchtwassers uit te zonderen als maatregel om de luchtkwaliteit rondom de intensieve veehouderij te verbeteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 732 was nr. 718 (21501-08). Ik stel vast dat wij hier nu over kunnen stemmen. In stemming komt de gewijzigde motie-Wassenberg (2150108 nr. 732 was nr. 718). De voorzitter: Ik constateer dat de leden van de fracties van de SP de PvdA de PvdD DENK de PVV en FvD voor deze gewijzigde motie hebben gestemd en de leden van de overige fracties ertegen zodat zij is verworpen.