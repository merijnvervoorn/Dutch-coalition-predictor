16 Stemmingen moties Rapport "Versterking functies Tweede Kamer - Meer dan de som der delen" Aan de orde zijn de stemmingen over moties ingediend bij het debat over het rapport "Versterking functies Tweede Kamer - Meer dan de som der delen" (35992 nr. 1) en over de omgangsvormen in de Tweede Kamer te weten: - de motie-Van der Plas over een experiment met een willekeurige indeling van de plenaire zaal (35992 nr. 2); - de motie-Van der Plas over de spreektijd van Kamerleden die mede namens een andere fractie spreken (35992 nr. 3); - de motie-Ephraim/Omtzigt over een proef waarbij debatten die door de voltallige oppositie zijn aangevraagd worden behandeld als meerderheidsdebat (35992 nr. 4); - de motie-Paternotte/Bisschop over woensdagen reserveren voor de behandeling van wetgeving (35992 nr. 5); - de motie-Klaver/Ploumen over uitspreken dat er in het parlementaire debat geen plek mag zijn voor ondermijning van de rechtsstaat (35992 nr. 6); - de motie-Klaver over Forum voor Democratie uitsluiten van vertrouwelijke technische briefings en vertrouwelijke informatie over Oekraïne (35992 nr. 7); - de motie-Simons over een evaluatie van voorzitterschap en ondervoorzitterschap en een klachtenprocedure voor Kamerleden (35992 nr. 8); - de motie-Simons over een onderzoek naar de mogelijke bijdrage aan het parlementaire debat van privilegetrainingen voor Kamerleden (35992 nr. 9); - de motie-Bisschop over voorafgaand aan het debat meedelen welk aantal moties per lid als uitgangspunt geldt (35992 nr. 10); - de motie-Bisschop/Segers over vloeken en vulgaire taal niet opnemen in de Handelingen (35992 nr. 11); - de motie-Ploumen/Paternotte over periodiek vergaderen op locaties verspreid over het land (35992 nr. 12); - de motie-Omtzigt c.s. over afsplitsers in staat stellen hun wetgevende en controlerende taak goed uit te voeren (35992 nr. 13); - de motie-Omtzigt c.s. over een advies vragen of de Kamer in staat is haar kerntaken naar behoren uit te voeren (35992 nr. 14). (Zie vergadering van 9 maart 2022.) De voorzitter: Op verzoek van de heer Bisschop stel ik voor zijn motie (35992 nr. 10) aan te houden. Daartoe wordt besloten. De voorzitter: De motie-Omtzigt c.s. (35992 nr. 13) is in die zin gewijzigd dat zij thans is ondertekend door de leden Omtzigt Ephraim Segers Simons Van der Plas en Wassenberg. Zij krijgt nr. 15 was nr. 13 (35992).Op verzoek van de heer Omtzigt stel ik voor zijn gewijzigde motie (35992 nr. 15 was nr. 13) aan te houden. Daartoe wordt besloten. De voorzitter: De motie-Klaver (35992 nr. 7) is in die zin gewijzigd dat zij thans luidt: Motie De Kamer gehoord de beraadslaging constaterende dat de inval van de Russische Federatie in Oekraïne de grootste aanvalsoorlog op het Europees continent is sinds de Tweede Wereldoorlog en dat hierbij inmiddels vele burgerslachtoffers zijn gevallen en grote groepen burgers vastzitten in belegerde gebieden en hier amper toegang hebben tot basale levensbehoeften; constaterende dat er in ons parlement een partij zit die het Russische militaire optreden als extreem mild kwalificeert en Poetin als toonbeeld van mildheid heeft betiteld; constaterende dat deze partij de invasie van Rusland in Oekraïne weigert te veroordelen en het bestaan van Oekraïne als natiestaat ter discussie stelt; speekt uit dat het zeer onwenselijk is dat een partij die de kant van Rusland kiest vertrouwelijke informatie krijgt over de situatie in Oekraïne en de westerse handelingen ten aanzien van deze oorlog; verzoekt het Presidium te onderzoeken hoe Kamerleden van Forum voor Democratie uitgesloten kunnen worden van vertrouwelijke technische briefings en anderszins vertrouwelijke informatie over de situatie in en rondom Oekraïne en gaat over tot de orde van de dag. Zij krijgt nr. 16 was nr. 7 (35992). Ik stel vast dat wij hier nu over kunnen stemmen. Voordat we hierover gaan stemmen geef ik het woord aan de heer Jansen van Forum voor Democratie. De heer Jansen (FVD): Dank u wel mevrouw de voorzitter. De heer Klaver roept op om Kamerleden van Forum voor Democratie uit te sluiten van het verkrijgen van vertrouwelijke informatie. We kennen GroenLinks natuurlijk als een voormalige communistische partij … De voorzitter: Nee in een stemverklaring geeft u aan waarom u tegen een motie stemt. Die is niet bedoeld om een debat te starten. Dus geen kwalificaties van collega's. U gaat verder.De heer Jansen (FVD): Oké. Het is een democratisch gekozen partij die hier een democratische bevoegdheid wordt ontnomen. Dit past in het denken zoals dat in communistische landen ging over eenpartijenstelsels. Ik roep ook de rest van de Kamer op om te zien wat hier gebeurt. Hier wordt een democratisch gekozen partij uitgesloten van een democratisch proces. Wij zullen hier uiteraard tegen zijn en ik hoop de rest van de Kamer ook. Dank u wel. De voorzitter: Dank u wel meneer Jansen. In stemming komt de motie-Van der Plas (35992 nr. 2). De voorzitter: Ik constateer dat de leden van de fracties van Volt BBB en FVD voor deze motie hebben gestemd en de leden van de fracties van de SP GroenLinks DENK de PvdA de PvdD Fractie Den Haan D66 de ChristenUnie de VVD de SGP het CDA JA21 de PVV en Groep Van Haga ertegen zodat zij is verworpen. In stemming komt de motie-Van der Plas (35992 nr. 3). De voorzitter: Ik constateer dat de leden van de fracties van GroenLinks Volt DENK de PvdA Fractie Den Haan de ChristenUnie de SGP BBB en Groep Van Haga voor deze motie hebben gestemd en de leden van de fracties van de SP de PvdD D66 de VVD het CDA JA21 de PVV en FVD ertegen zodat zij is verworpen. In stemming komt de motie-Ephraim/Omtzigt (35992 nr. 4). De voorzitter: Ik constateer dat de leden van de fracties van de SP Volt DENK de PvdD Fractie Den Haan de SGP BBB de PVV FVD en Groep Van Haga voor deze motie hebben gestemd en de leden van de fracties van GroenLinks de PvdA D66 de ChristenUnie de VVD het CDA en JA21 ertegen zodat zij is verworpen. In stemming komt de motie-Paternotte/Bisschop (35992 nr. 5). De voorzitter: Ik constateer dat de leden van de fracties van de SP Volt de PvdD Fractie Den Haan D66 de ChristenUnie de VVD de SGP het CDA en FVD voor deze motie hebben gestemd en de leden van de fracties van GroenLinks DENK de PvdA JA21 BBB de PVV en Groep Van Haga ertegen zodat zij is aangenomen. In stemming komt de motie-Klaver/Ploumen (35992 nr. 6).De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan D66 de ChristenUnie de VVD de SGP het CDA JA21 en BBB voor deze motie hebben gestemd en de leden van de fracties van de PVV FVD en Groep Van Haga ertegen zodat zij is aangenomen. In stemming komt de gewijzigde motie-Klaver (35992 nr. 16 was nr. 7). De voorzitter: Ik constateer dat de leden van de fracties van GroenLinks Volt de PvdA en de PvdD voor deze gewijzigde motie hebben gestemd en de leden van de fracties van de SP DENK Fractie Den Haan D66 de ChristenUnie de VVD de SGP het CDA JA21 BBB de PVV FVD en Groep Van Haga ertegen zodat zij is verworpen. In stemming komt de motie-Simons (35992 nr. 8). De voorzitter: Ik constateer dat de leden van de fracties van Volt DENK de PvdD Fractie Den Haan en BBB voor deze motie hebben gestemd en de leden van de fracties van de SP GroenLinks de PvdA D66 de ChristenUnie de VVD de SGP het CDA JA21 de PVV FVD en Groep Van Haga ertegen zodat zij is verworpen. In stemming komt de motie-Simons (35992 nr. 9). De voorzitter: Ik constateer dat de leden van de fracties van GroenLinks Volt DENK de PvdA de PvdD Fractie Den Haan en D66 voor deze motie hebben gestemd en de leden van de fracties van de SP de ChristenUnie de VVD de SGP het CDA JA21 BBB de PVV FVD en Groep Van Haga ertegen zodat zij is verworpen. In stemming komt de motie-Bisschop/Segers (35992 nr. 11). De voorzitter: Ik constateer dat de leden van de fracties van de ChristenUnie de SGP en het CDA voor deze motie hebben gestemd en de leden van de fracties van de SP GroenLinks Volt DENK de PvdA de PvdD Fractie Den Haan D66 de VVD JA21 BBB de PVV FVD en Groep Van Haga ertegen zodat zij is verworpen. Dat wil niet zeggen dat we het mogen doen hè. Dit wordt alleen niet opgenomen in de Handelingen. In stemming komt de motie-Ploumen/Paternotte (35992 nr. 12). De voorzitter: Ik constateer dat de leden van de fracties van GroenLinks Volt de PvdA D66 de ChristenUnie het CDA en BBB voor deze motie hebben gestemd en de leden van de fracties van de SP DENK de PvdD Fractie Den Haan de VVD deSGP JA21 de PVV FVD en Groep Van Haga ertegen zodat zij is verworpen. In stemming komt de motie-Omtzigt c.s. (35992 nr. 14). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Fractie Den Haan het CDA JA21 BBB en Groep Van Haga voor deze motie hebben gestemd en de leden van de fracties van D66 de ChristenUnie de VVD de SGP de PVV en FVD ertegen zodat zij is verworpen.