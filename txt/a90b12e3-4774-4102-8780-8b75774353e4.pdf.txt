5 Regeling van werkzaamheden (stemmingen) Regeling van werkzaamheden (stemmingen) Regeling van werkzaamheden (stemmingen) De voorzitter: Ik stel voor zo dadelijk ook te stemmen over: - de aangehouden motie-Podt/Grinwis (27858 nr. 666); - de aangehouden motie-Zeedijk (30420 nr. 400); - de aangehouden motie-Daniëlle Jansen (32793 nr. 752); - de aangehouden motie-Bamenga c.s. (36410-XII nr. 42). Ik heb een prachtig gedicht voor u van Jan Hanlo wiens geboortedag vorige week was. Hij is geboren in 1905 in Bandung in Nederlands-Indië. Dat gedicht heet: Waarover zal ik zingen. Waarover zal ik zingen over regenjassen over het lover van geboomte of zal ik van de liefde zingen Waarover zal ik zingen over vliegmachines blinkend aluminium in de zon en blauwe lucht of zal ik zingen over de liefde Over auto's over steden en historie of zal ik zingen over de liefde Over vele vreemde dingen over de gewone of zal ik zingen over de liefde Over bloemen over water over mooie dingen of wat droevig is of zal ik zingen over de liefde Over tabak en vriendschap over geur en wijn over schepen zeilen meeuwen over ellende over de ouderdom over de jeugd of zal ik over de liefde zingen Aldus Jan Hanlo. Ik geef het woord aan mevrouw Teunissen die een verzoek heeft. Mevrouw Teunissen (PvdD): Dank u wel. Bij punt 10 van de stemmingslijst het debat over de toekomst van Tata Steel zou ik de moties op de stukken nrs. 302 303 en 304 (28089) willen aanhouden. De voorzitter: Dat doen we bij dezen. Op verzoek van mevrouw Teunissen stel ik voor haar moties (28089 nrs. 302 303 en 304) aan te houden.Daartoe wordt besloten.