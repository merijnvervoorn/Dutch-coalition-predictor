17 Stemmingen moties Wet open overheid Aan de orde zijn de stemmingen over moties ingediend bij het tweeminutendebat Wet open overheid te weten: - de motie-Omtzigt c.s. over het binnen een halfjaar uitvoeren van de rechterlijke uitspraken op het verstrijken van termijnen en de Kamer op de hoogte stellen van niet-uitgevoerde uitspraken (32802 nr. 60); - de motie-Bushoff/Bromet over zorgen dat ACOI-adviezen worden opgevolgd en het niet-opvolgen ervan melden aan de Kamer (32802 nr. 61); - de motie-Leijten over de verantwoordelijkheid voor invoering van de Woo beleggen bij het ministerie van Binnenlandse Zaken en Koninkrijksrelaties (32802 nr. 62); - de motie-Leijten over voor de zomer met een haalbaar plan komen voor een beter gestructureerde en gecoördineerde invoering van de Woo (32802 nr. 63). (Zie vergadering van 29 maart 2023.) De voorzitter: De motie-Omtzigt c.s. (32802 nr. 60) is in die zin gewijzigd dat zij thans is ondertekend door de leden Omtzigt Leijten Van der Plas Bromet Van Esch Martin Bosma Bushoff Dassen Gündoğan Van Baarle Eerdmans Inge van Dijk Dekker-Abdulaziz Bisschop en Ephraim en luidt: Motie De Kamer gehoord de beraadslaging constaterende dat de regering op 15 september 2022 een lijst van 44 pagina's met meer dan 100 rechtszaken aan de Kamer heeft gestuurd waarbij de regering de rechterlijke uitspraak om documenten beschikbaar te stellen niet is nagekomen; verzoekt de regering binnen een halfjaar de Kamer een analyse te doen toekomen over de oorzaken van het stijgend aantal uitspraken in Woo-zaken waaraan de regering niet voldoet; verzoekt de regering de rechterlijke uitspraken op het verstrijken van termijnen (zowel voor documenten beschikbaar stellen als inventarislijsten) binnen acht maanden uit te voeren zoals in een rechtsstaat hoort en de Kamer vanaf nu elke drie maanden met een lijst op de hoogte te stellen van de rechterlijke uitspraken die niet zijn uitgevoerd te beginnen op 1 juli 2023 en gaat over tot de orde van de dag. Zij krijgt nr. 64 was nr. 60 (32802).De voorzitter: De motie-Bushoff/Bromet (32802 nr. 61) is in die zin gewijzigd dat zij thans is ondertekend door de leden Bushoff Bromet en Omtzigt en luidt: Motie De Kamer gehoord de beraadslaging overwegende dat voor het vertrouwen in de overheid openheid en transparantie van groot belang zijn; overwegende dat journalisten wetenschappers of anderen met een beroepsmatig belang met een klacht over de openbaarmaking van informatie bij het Adviescollege Openbaarheid en Informatiehuishouding terechtkunnen; van mening dat de rijksoverheid daarbij een voorbeeldfunctie heeft; van mening dat in het geval een bemiddeling niet slaagt dan het advies van dat college aan de rijksoverheid zwaar moet wegen; verzoekt de regering om er zorg voor te dragen dat redelijkerwijs zo veel mogelijk van de genoemde adviezen worden opgevolgd en dat het niet opvolgen aan de Kamer moet worden gemeld voorzien van een deugdelijke motivering en gaat over tot de orde van de dag. Zij krijgt nr. 65 was nr. 61 (32802). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Omtzigt c.s. (32802 nr. 64 was nr. 60). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Bushoff c.s. (32802 nr. 65 was nr. 61). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie het CDA BBB JA21 de PVV FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Leijten (32802 nr. 62). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUniede VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Leijten (32802 nr. 63). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen.