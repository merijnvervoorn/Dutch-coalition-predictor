8 Regeling van werkzaamheden De voorzitter: Ingekomen is een beschikking van de voorzitters van de Eerste en Tweede Kamer der Staten-Generaal inzake aanwijzing van het Tweede Kamerlid Sjoerdsma tot plaatsvervangend lid in plaats van het Tweede Kamerlid Belhaj in de NAVO Parlementaire Assemblee. Ik stel voor donderdag aanstaande ook te stemmen over het wetsvoorstel Wijziging van de Pensioenwet en de Wet verplichte beroepspensioenregeling in verband met de implementatie van Richtlijn 2014/50/EU van het Europees Parlement en de Raad van 16 april 2014 betreffende minimumvereisten voor de vergroting van de mobiliteit van werknemers tussen de lidstaten door het verbeteren van de verwerving en het behoud van aanvullende pensioenrechten (PbEU 2014 L 128) (34933) en over de ingediende moties bij de notaoverleggen over de initiatiefnota van het lid De Groot over een duurzame toekomst voor vis en visser en over passend onderwijs. Voorts stel ik voor dan te stemmen over een drietal incidentele suppletoire begrotingen voor het jaar 2018 (34897 34888 en 34936) en over de brief van de vaste commissie voor Financiën inzake de dechargeverlening voor het door de ministers gevoerde financieel beheer in het jaar 2017 (34950 nr. 27). Op verzoek van de aanvragers stel ik voor de volgende debatten van de agenda af te voeren: - het debat over cybersecurity; - het debat over uitspraken van de directeur van de MIVD over Rusland; - het dertigledendebat over het ziekteverzuim in de zorg; - het dertigledendebat over werkdruk bij huisartsen; - het dertigledendebat over het rapport van de Nationale ombudsman "Zorgen voor burgers"; - het dertigledendebat over het faillissement van thuiszorgorganisatie Vérian. Ik stel voor de volgende wetsvoorstellen toe te voegen aan de agenda van de Kamer: - het voorstel van wet van de leden Gijs van Dijk Smeulders en Van Kent tot wijziging van de Wet allocatie arbeidskrachten door intermediairs teneinde te bewerkstelligen dat voor arbeidskrachten die in het kader van payrolling ter beschikking zijn gesteld aan een opdrachtgever ten minste dezelfde arbeidsvoorwaarden gelden als voor werknemers werkzaam in gelijke of gelijkwaardige functies in dienst van de opdrachtgever waar de terbeschikkingstelling plaatsvindt (34837); - het wetsvoorstel Wijziging van een aantal wetten op het terrein van het Ministerie van Volksgezondheid Welzijn en Sport teneinde misslagen en omissies te herstellen (Verzamelwet VWS 2018) (34923);- het wetsvoorstel Nieuwe bepalingen met betrekking tot de medezeggenschap van cliënten in zorginstellingen (Wet medezeggenschap cliënten zorginstellingen 2018) (34858). Ik stel voor toe te voegen aan de agenda van de Kamer van voor het reces het VSO over het ontwerpbesluit tot wijziging van het Besluit kinderopvangtoeslag voor het jaar 2019 met als eerste spreker de heer Kwint namens de SP. Overeenkomstig de voorstellen van de voorzitter wordt besloten. De voorzitter: Dan geef ik nu de heer Laçin het woord namens de SP. De heer Laçin (SP): Dank voorzitter. We hebben afgelopen januari hier een debat gevoerd over de effecten van rubbergranulaat in kunstgras op het milieu en de volksgezondheid. Gisteren is er een brief gekomen waarin staat dat het schadelijk is voor het milieu. Gelukkig zijn er geen gezondheidsrisico's. De staatssecretaris gaat nader onderzoek doen en gaat in gesprek met de sector. Maar ik zou graag een debat willen om juist het onderzoek dat gaat plaatsvinden ook vorm te geven samen met de Kamer. Daarom vraag ik een debat aan met de staatssecretaris van IenW over dit onderwerp. De heer Ziengs (VVD): Geen steun voor een debat. We kunnen dit wel eventueel in een AO meenemen. Mevrouw Van Kooten-Arissen (PvdD): Voorzitter van harte steun voor de aanvraag van dit belangrijke debat. We hebben hier inderdaad op verzoek van de Partij voor de Dieren al eerder over gedebatteerd in de Kamer. Het is heel belangrijk dat hier verder over wordt gesproken nu dit bekend is geworden. Misschien moet er ook een brief komen in aanloop naar het debat. De voorzitter: Er is volgens mij al een brief over dit onderwerp. De heer Laçin (SP): Ja er is gisteren een brief hierover binnengekomen. Mevrouw Van Kooten-Arissen (PvdD): O. De voorzitter: Inderdaad. Mevrouw Van Eijs (D66): Voorzitter het is inderdaad belangrijk om hier nog een keer over te spreken maar wat ons betreft kan dat prima bij een algemeen overleg en hoeven we er geen apart debat overte voeren. Dit kan dus besproken worden bij het algemeen overleg in september over leefomgeving dat gewoon al ingepland staat. De heer Van Aalst (PVV): Steun voor het debat voorzitter. De heer Von Martels (CDA): Geen steun. Ik heb ook de uitkomst van het RIVM-onderzoek op de tien kunstgrasvelden gelezen. Dat geeft geen aanleiding voor een debat op dit moment. Dank u wel. De heer Bruins (ChristenUnie): Geen steun voor een plenair debat. De heer Laçin (SP): Ik kan tellen voorzitter. Ik heb dertig leden. Ik zou het onderwerp graag willen agenderen voor een dertigledendebat. Als het eerder voldoende ter sprake komt kom ik bij u terug. De voorzitter: Maar er is een brief naar de Kamer gestuurd. Ik neem aan dat die brief tijdens de procedurevergadering ter sprake komt. En dan wordt er — daar is net door mevrouw Van Eijs iets over gezegd — een algemeen overleg gehouden. Het staat u vrij om het toe te voegen alleen u weet hoe lang die lijst is. Dus dat zeg ik er maar even bij. De heer Laçin (SP): Daarom maak ik de kanttekening: als het voldoende ter sprake komt tijdens het AO zal ik het dertigledendebat laten afvoeren. De voorzitter: Oké. De heer Laçin (SP): Maar dat moet ik dan nog zien met de agenda's die er zijn. De voorzitter: Wat zegt u mevrouw Van Eijs? U mag het ook in de microfoon zeggen. Mevrouw Van Eijs (D66): Misschien zit ik nog niet zo goed in de procedure maar zijn er dertig leden die dit steunen? De heer Laçin (SP): Ja ook de PVV.De voorzitter: De PVV de Partij voor de Dieren en de SP. Dat zijn er 39. Dank u wel. Dan ga ik naar mevrouw Van Eijs. Het betreft een vooraankondiging? Mevrouw Van Eijs (D66): Ja ik wil graag een VAO Luchtkwaliteit om ervoor te zorgen dat de staatssecretaris door kan met haar plannen voor schone lucht. De voorzitter: Daar gaan we rekening mee houden. Dan de heer Kwint namens zichzelf. De heer Kwint (SP): Nou en de SP-fractie. De voorzitter: En de SP-fractie natuurlijk. De heer Kwint (SP): Dat is allemaal in goede harmonie afgesproken. De voorzitter: Ja hoor. De heer Kwint (SP): Zoals u weet kon gisteren het plenaire debat over de misstanden bij het VMBO Maastricht niet doorgaan in verband met ... De voorzitter: Daarover is er toch een algemeen overleg. De heer Kwint (SP): ... de ziekte van de minister. Daarom wordt er morgen een algemeen overleg gevoerd. Maar de kans is aanzienlijk dat dit zal leiden tot een VAO inclusief stemmingen. Dus dat wil ik bij dezen alvast aangekondigd hebben. De voorzitter: Daar gaan we ook rekening mee houden. Dank u wel. Daarmee zijn we ook aan het eind gekomen van deze regeling van werkzaamheden. De vergadering wordt van 14.07 uur tot 14.20 uur geschorst. Voorzitter: Martin Bosma