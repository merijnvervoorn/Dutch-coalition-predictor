12 Stemmingen moties Vmbo Aan de orde zijn de stemmingen over moties ingediend bij het VAO Vmbo te weten: - de motie-Jadnanansing/Van Meenen over een verkorte bijscholing voor docenten met een pabo-opleiding (30079 nr. 44); - de motie-Jadnanansing/Straus over de kwaliteit van de LOB (30079 nr. 45); - de motie-Jasper van Dijk/Jadnanansing over een visie op het vmbo (30079 nr. 47). (Zie vergadering van 13 mei 2014.) De voorzitter: Op verzoek van mevrouw Jadnanansing stel ik voor haar motie (30079 nr. 44) aan te houden. Daartoe wordt besloten. In stemming komt de motie-Jadnanansing/Straus (30079 nr. 45). De voorzitter: Ik constateer dat de aanwezige leden van de fracties van het CDA de Groep Bontes/Van Klaveren de ChristenUnie de SGP de VVD Van Vliet 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Jasper van Dijk/Jadnanansing (30079 nr. 47). De voorzitter: Ik constateer dat de aanwezige leden van de fracties van het CDA de ChristenUnie de SGP 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.