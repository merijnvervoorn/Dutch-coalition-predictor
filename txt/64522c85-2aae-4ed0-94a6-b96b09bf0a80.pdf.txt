83 Stemmingen Aan de orde is de stemming over een aangehouden motie ingediend bij het debat over het fiscaal verdragsbeleid te weten: - de motie-Omtzigt/Harbers over Tax Information Exchange Agreements (25087 nr. 12). (Zie vergadering van 28 juni 2011.) De voorzitter: De motie-Omtzigt/Harbers (25087 nr. 12) is in die zin gewijzigd dat zij thans luidt: Motie De Kamer gehoord de beraadslaging constaterende dat de door Nederland gesloten Tax Information Exchange Agreements (TIEA's) nauwelijks leiden tot daadwerkelijke gegevensuitwisseling tussen de andere staat en Nederland; constaterende dat Protocol amending the multilateral Convention on Mutual Administrative Assistance in Tax Matters op 1 juni in werking getreden is open voor alle staten en voorziet in automatische en spontane gegevensuitwisseling; overwegende dat het doel van een TIEA is het bereiken van consensus over effectieve gegevensuitwisseling met belastingparadijzen; overwegende dat bij gegevensuitwisseling op verzoek Nederland bij sommige staten dermate veel informatie moet aandragen dat gegevensuitwisseling zeer bemoeilijkt wordt; verzoekt de regering om bij voorkeur TIEA's te sluiten die een bepaling bevatten op basis waarvan automatische gegevensuitwisseling en/of spontane gegevensuitwisseling mogelijk is (conform de OESO/Raad van Europa standaard) en de Kamer regelmatig te informeren over welke TIEA's daadwerkelijk tot gegevensuitwisseling hebben geleid; verzoekt de regering tevens de Kamer over twee jaar te informeren over de resultaten in de sfeer van uitwisseling van informatie op basis van TIEA's waarbij naast cijfermatige informatie over de aantallen en de doorlooptijden tevens in kwalitatieve zin een oordeel dient te worden gegeven over de samenwerkingsrelatie met TIEA-partners en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 26 (25087).Ik stel vast dat wij hier nu over kunnen stemmen. In stemming komt de gewijzigde motie-Omtzigt/Harbers (25087 nr. 26). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie en het CDA voor deze gewijzigde motie hebben gestemd en de aanwezige leden van de fractie van de PVV ertegen zodat zij is aangenomen.