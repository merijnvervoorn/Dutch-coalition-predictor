30 Stemming motie Milieu- en transportraad d.d. 14 en 15 april 2016 Aan de orde is de stemming over een aangehouden motie ingediend bij het VSO Milieu-en transportraad d.d. 14 en 15 april 2016 te weten: - de motie-Hoogland/Van Veldhoven over bepleiten van eigenstandig Europees toezicht handhaving en sanctionering (21501-33 nr. 581). (Zie vergadering van 7 april 2016.) De voorzitter: De motie-Hoogland/Van Veldhoven (21501-33 nr. 581) is in die zin gewijzigd en nader gewijzigd dat zij thans is ondertekend door de leden Hoogland Van Veldhoven Geurts en Van Tongeren en luidt: De Kamer gehoord de beraadslaging overwegende dat de huidige vorm van toezicht op de typegoedkeuring van auto's via de lidstaten onvoldoende is gebleken; constaterende dat de Europese Commissie voorstellen doet die bijdragen aan een grotere onafhankelijkheid van keuringen; overwegende dat de interne markt de gezondheid en het milieu gebaat zijn bij de uniforme toepassing en handhaving van een nieuwe Europese praktijktest zodat tijdig ingegrepen kan worden wanneer er een vermoeden van fraude bestaat; verzoekt de regering eigenstandig Europees toezicht handhaving en sanctionering te bepleiten met de mogelijkheid voor lidstaten en typegoedkeurders om ook anoniem onregelmatigheden bij de Europese Commissie te melden zodat politieke afwegingen geen rol kunnen spelen bij het al dan niet aankaarten van misstanden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 590 was nr. 589 (21501-33). Ik stel vast dat wij hier nu over kunnen stemmen. In stemming komt de nader gewijzigde motie-Hoogland c.s. (21501-33 nr. 590 was nr. 589). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de GroepKuzu/Öztürk Klein de SGP en het CDA voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.