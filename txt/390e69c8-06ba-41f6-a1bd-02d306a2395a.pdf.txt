10 Voortgangsrapportage Contraterrorisme en Extremisme Aan de orde is het VAO (Jaarlijkse) voortgangsrapportage Contraterrorisme en Extremisme (AO d.d. 19/12). De voorzitter: Ik heet de minister van Veiligheid en Justitie van harte welkom net als de mensen op de publieke tribune de volhouders. De heer Van Klaveren (PVV): Voorzitter. Tijdens het AO heeft de PVV gepleit voor het uitbreiden van het instrumentarium met administratieve detentie om het islamitisch terrorisme te bestrijden. Verschillende bevriende rechtsstaten — de VS Australië Israël maar ook Engeland — kennen dit principe al. Verder bestaat het vastzetten van mensen op basis van een bestuursrechtelijke maatregel ook al in Nederland denk aan vreemdelingenbewaring. De Nederlandse samenleving wordt geconfronteerd met een extreem groot gevaar maar dit kabinet lijkt dat nog onvoldoende te beseffen. Het is niet zo dat alle terugkerende jihadisten per definitie worden opgepakt en vastgezet. De PVV wil dat wel en waar mogelijk uiteraard denaturalisatie en uitzetting. Om administratieve detentie mogelijk te maken dient de PVV daarom de volgende motie in. Motie De Kamer gehoord de beraadslaging constaterende dat het dreigingsniveau in maart 2013 vanwege de terugkeer van jihadstrijders naar "substantieel" is verhoogd; constaterende dat deze jihadstrijders hebben leren omgaan met automatische wapens zelfgemaakte explosieven en ander materiaal; overwegende dat het in het kader van een effectief antiterreurbeleid ongewenst is dat mogelijke terroristen op straat vrij rondlopen; voorts overwegende dat er onvoldoende mogelijkheden zijn om preventief het islamitisch terrorisme tegen te gaan; verzoekt de regering met wetgeving te komen ter introductie van administratieve detentie en gaat over tot de orde van de dag. De voorzitter: Deze motie is voorgesteld door het lid Van Klaveren. Naar mij blijkt wordt de indiening ervan voldoende ondersteund. Zij krijgt nr. 239 (29754).Minister Opstelten: Voorzitter. In aanvulling op het AO dat wij hedenochtend hadden kan ik over de motie het volgende zeggen. Die krijg ik nog maar ik heb heel goed geluisterd. Een bestuursrechtelijke maatregel om terugkeerders preventief in hechtenis te nemen is niet nodig. Bovendien is "informatie van veiligheidsdiensten" een volstrekt onvoldoende grond voor zulke ingrijpende maatregelen als vrijheidsontneming en denaturalisatie. Bij verdenking van terroristische misdrijven is immers al strafvervolging mogelijk. De daarbij behorende instrumenten zijn voorlopige hechtenis en uiteindelijk een mogelijke ontneming van de nationaliteit. Ook andere bestuurlijke instrumenten zijn voor de aanpak beschikbaar. Toeslagen en uitkeringen worden gestopt. Ik heb dat hedenochtend ook gezegd. Paspoorten worden waar mogelijk vervallen verklaard. Dat zijn de feiten. Financiële tegoeden kunnen worden bevroren. Een parallel met de vreemdelingenbewaring gaat hier niet op. Hier staat bestuurlijke detentie geheel in het licht van de uitvoering van de Vreemdelingenwet. Een dergelijke wettelijke context ontbreekt voor mensen met de Nederlandse nationaliteit. Ik moet de motie ontraden. De beraadslaging wordt gesloten. De voorzitter: Over de ingediende motie zal hedenavond worden gestemd. De vergadering wordt van 17.37 uur tot 18.32 uur geschorst.