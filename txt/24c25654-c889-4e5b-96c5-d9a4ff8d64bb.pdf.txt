6 Verkeersveiligheid Aan de orde is het VAO Verkeersveiligheid (AO d.d. 25/09). De voorzitter: Aan de orde is het VAO Verkeersveiligheid. Ik heet de minister van Infrastructuur en Waterstaat van harte welkom en geef als eerste het woord aan mevrouw Kröger van de fractie van GroenLinks. Mevrouw Kröger (GroenLinks): Voorzitter. Een tweetal moties. De eerste gaat over de verkeersveiligheid rond scholen. Motie De Kamer gehoord de beraadslaging constaterende dat veel kinderen in de buurt naar school gaan; constaterende dat druk autoverkeer rond scholen onder andere door halen en brengen van kinderen een verkeersrisico is; overwegende dat het voor alle kinderen het veiligste is als zo veel mogelijk kinderen lopend of fietsend naar school gaan; verzoekt de regering om een aanpak om het stimuleren van het lopend of fietsend naar school gaan onderdeel te maken van het strategisch verkeersveiligheidsplan en gaat over tot de orde van de dag. De voorzitter: Deze motie is voorgesteld door het lid Kröger. Naar mij blijkt wordt de indiening ervan voldoende ondersteund. Zij krijgt nr. 35 (32861). Mevrouw Kröger (GroenLinks): En een tweede motie naar aanleiding van de discussie over de apk en de autoband. Motie De Kamer gehoord de beraadslaging overwegende dat niet elke band geschikt is voor elke auto en dat rijden op de juiste autoband van belang is voor de veiligheid;overwegende dat de juiste band ook brandstof en daarmee het milieu en de portemonnee van de automobilist spaart; constaterende dat bij de apk-keuring niet wordt gecontroleerd op het type band maar alleen op profieldiepte; overwegende dat het voor een keurmeester vrijwel geen extra werk is om bij de controle van de profieldiepte ook te letten op de belastingsindex het snelheidssymbool en de E-keur van de band en dat dit ongelukken en onnodig brandstofverbruik kan voorkomen; verzoekt de regering om de keuringseisen voor de apk uit te breiden met een voorschrift voor het juiste type band voor het betreffende voertuig en gaat over tot de orde van de dag. De voorzitter: Deze motie is voorgesteld door het lid Kröger. Naar mij blijkt wordt de indiening ervan voldoende ondersteund. Zij krijgt nr. 36 (32861). Ik zie dat er een vraag is. De heer Dijkstra. De heer Remco Dijkstra (VVD): Dat is een uitbreiding van de apk. Misschien heeft het bij de apk niet zo veel invloed maar het zal wel invloed hebben voor de automobilist die dan mogelijk alle vier de banden moet vervangen. Hoeveel gaat het de automobilist in Nederland kosten als je deze eisen aanscherpt? Mevrouw Kröger (GroenLinks): Ik wil heel graag dat de minister dit in kaart brengt als zij deze motie gaat uitvoeren. Ik denk echter dat het belangrijk is dat de auto-industrie en de bandenproducenten het signaal geven dat dit gewoon echt een heel belangrijke stap zou zijn om ervoor te zorgen dat we ook in lijn zijn met wat andere Europese landen doen. Het is ook een stap waarbij we echt zorgen voor veiligheid. En daarover hebben we het debat gevoerd. De heer Remco Dijkstra (VVD): Ten eerste vind ik dat je moet weten welk kostenopdrijvend effect dit heeft voor de automobilist. Ik denk dat je dat moet weten voordat je zo'n motie indient. En ten tweede ben ik dan benieuwd hoeveel extra veiligheid we hierdoor krijgen. Weet u dat wel? Mevrouw Kröger (GroenLinks): De sector heeft goed zicht op hoe banden impact hebben op de verkeersveiligheid. Volgens mij heeft die sector heel duidelijk aangegeven dat men daar van mening is dat dit echt een maatregel is die toegevoegd kan worden om de verkeersveiligheid te vergroten. Ik vind dat een heel belangrijk signaal en ik hoor heel graag van de minister dat zij dit meeneemt en dat zij vervolgens in kaart brengt hoe wij dit concreet in de praktijk gaan uitvoeren.De voorzitter: Dank u wel mevrouw Kröger. Dan geef ik nu het woord aan de heer Dijkstra van de fractie van de VVD. De heer Remco Dijkstra (VVD): Voorzitter dank u wel. Volgens mij hadden we dit algemeen overleg voor de zomer. Ik had in eerste instantie een VAO aangevraagd om hier te staan maar ik vond het uiteindelijk niet nodig. Ik heb nu ook geen moties. Maar ik wil wel het volgende benadrukken. We hebben een aantal toezeggingen binnengehaald. Dat heeft voor mij dezelfde waarde. Er was bijvoorbeeld een toezegging die ging over aandacht voor motorrijders in het verkeer en dat we met die motorrijders rekening houden bij de aanleg van wegen maar ook bij bebording verkeersdrempels lantaarnpalen en dergelijke zaken. Volgens mij zijn motorrijders mensen die graag op de weg zitten maar ze kunnen ook best een rol spelen om de files wat minder lang te maken. We willen dus een betere en veiligere weginrichting en daarbij met name aandacht voor die motorrijders. Een tweede punt is het sneller bergen van geparkeerde ongevallen of auto's op de snelweg om zo de doorstroming te bevorderen. Dat is een belangrijk punt. We gaan het daar vanmiddag denk ik ook over hebben. Ik heb gezien dat de minister daar ook weer een aantal stappen in gaat zetten. Ten slotte is er de aanpak van asociale verkeershufters. Daarover heb ik ook uitvoerig met de heer Grapperhaus gesproken. Ik kijk eigenlijk wel uit naar twee wetsvoorstellen die hij nu heeft voorliggen namelijk over boetes die worden aangepast maar met name ook over een stelsel waarbij je echt de notoire verkeershufter harder kan aanpakken. Gisteren heb ik wat informatie gekregen of er schijnt in ieder geval een advies van de Raad van State uitgekomen te zijn. Hierbij verhoog je de pakkans en komen er echt gerichte acties tegen die notoire verkeershufters. Daar is ook capaciteit voor nodig. Die wetsvoorstellen gaan wij later behandelen dus daar kom ik op een later moment op terug. Dank u wel. De voorzitter: Dank u wel mijnheer Dijkstra. Het is inderdaad enige tijd geleden dat het AO werd gehouden namelijk op 25 september. Het woord is aan mevrouw Van Brenk van de fractie van 50PLUS. Mevrouw Van Brenk (50PLUS): Voorzitter we hadden een goed overleg over verkeersveiligheid. Ik heb één motie. Motie De Kamer gehoord de beraadslagingoverwegende dat seniorvriendelijk wegontwerp volgens een rapport van adviesbureau TRIDÉE een mooie aanvulling kan zijn op bestaande richtlijnen voor wegontwerp; verzoekt de regering bij lokale regionale en nationale wegbeheerders de richtlijnen voor seniorvriendelijk wegontwerp nadrukkelijk onder de aandacht te brengen en hen te verzoeken waar mogelijk hiermee rekening te houden en gaat over tot de orde van de dag. De voorzitter: Deze motie is voorgesteld door het lid Van Brenk. Naar mij blijkt wordt de indiening ervan voldoende ondersteund. Zij krijgt nr. 37 (32861). Mevrouw Van Brenk (50PLUS): Voorzitter. Wij zouden graag helderheid willen krijgen over wanneer wij het rapport van de Stichting Wetenschappelijk Onderzoek Verkeersveiligheid kunnen verwachten. Kan de minister daar duidelijkheid over geven? Het zou eerst direct na de zomer zijn maar de zomer duurt nu al best heel lang. De voorzitter: Dank u wel mevrouw Van Brenk. Dan geef ik het woord aan de heer Van Aalst van de fractie van de PVV. De heer Van Aalst (PVV): Dank u wel voorzitter. Ik ga het weer net zo kort houden als bij het vorige AO. Eén motie van onze kant. Motie De Kamer gehoord de beraadslaging constaterende dat in Nederland wegverlichting op snelwegen wordt uitgeschakeld om uitvoering te geven aan de duurzaamheidsagenda; overwegende dat wegverlichting op snelwegen een positieve invloed heeft op de verkeersveiligheid; verzoekt de regering om uiterlijk vanaf eind dit jaar op snelwegen de verlichting weer in te schakelen en gaat over tot de orde van de dag. De voorzitter: Deze motie is voorgesteld door het lid Van Aalst. Naar mij blijkt wordt de indiening ervan voldoende ondersteund. Zij krijgt nr. 38 (32861). Hartelijk dank meneer Van Aalst. Dan geef ik als laatste het woord aan de heer Von Martels van de fractie van het CDA.De heer Von Martels (CDA): Dank u wel voorzitter. Namens het CDA wil ik graag twee moties indienen. Eén gaat over de dode hoek en de ander gaat over de EDR-gegevens op verzoek van het slachtoffer. Ik begin met die laatste. Motie De Kamer gehoord de beraadslaging overwegende dat de positie van slachtoffers in het verkeer zwak is bijvoorbeeld ten aanzien van hun bewijspositie bij letselschade; overwegende dat de Event Data Recorder (EDR) voor slachtoffers een ondersteuning is in de vaststelling van de oorzaak bij verkeersongevallen met letselschade; verzoekt de regering te bevorderen dat indien verkeersslachtoffers dat wensen de EDR-gegevens door de politie beschikbaar worden gesteld aan verkeersslachtoffers en gaat over tot de orde van de dag. De voorzitter: Deze motie is voorgesteld door het lid Von Martels. Naar mij blijkt wordt de indiening ervan voldoende ondersteund. Zij krijgt nr. 39 (32861). De heer Von Martels (CDA): En de andere gaat dus over de dode hoek. Motie De Kamer gehoord de beraadslaging overwegende dat bij vrachtwagens veel aanrijdingen worden veroorzaakt door de zogenaamde "dode hoek"; verzoekt de regering in overleg met betrokken instanties een terugkerende campagne te starten om mensen te wijzen op de gevaren van de "dode hoek"; en verzoekt de regering voorts een onderzoek te doen naar de verplichting voor vrachtwagens om voorzieningen te treffen die dergelijke ongelukken kunnen voorkomen en gaat over tot de orde van de dag. De voorzitter: Deze motie is voorgesteld door het lid Von Martels. Naar mij blijkt wordt de indiening ervan voldoende ondersteund. Zij krijgt nr. 40 (32861).De heer Von Martels (CDA): Dank u wel. De voorzitter: Hartelijk dank meneer Von Martels. Dan schors ik de vergadering voor vijf minuten om de minister de mogelijkheid te geven de beantwoording voor te bereiden. De vergadering wordt van 11.26 uur tot 11.32 uur geschorst. De voorzitter: Ik geef het woord aan de minister. Minister Van Nieuwenhuizen-Wijbenga: Dank u wel voorzitter. Het is overzichtelijk aantal moties dus ik zal ze ook snel even langslopen. De motie op stuk nr. 35 is van de hand van mevrouw Kröger van GroenLinks en gaat over een aanpak om lopend of fietsend naar school te gaan en hoe we dat kunnen stimuleren. Ik heb daar ook tijdens het algemeen overleg al positief op gereageerd. Het zal mevrouw Kröger dus niet verbazen dat ik het oordeel over deze motie aan de Kamer kan laten. De motie op stuk nr. 36 is ook van de hand van mevrouw Kröger en verzoekt de regering om de keuringseisen voor de apk uit te breiden met het voorschrift voor het juiste type band voor een betreffend voertuig. Die motie wil ik ontraden want er is geraamd dat er 38 miljoen aan kosten voor automobilisten mee gemoeid is en de bijdrage aan de verkeersveiligheid is uitermate beperkt. Dat heb ik ook in het AO al aangegeven. Die motie ontraad ik dus. De heer Dijkstra heeft geen moties ingediend maar bevestigde nog een keer mijn toezegging om ook in het strategisch verkeersveiligheidsplan aandacht te hebben voor de specifieke groep van de motorrijders en ook nog voortvarend door te gaan met de plannen voor de bergers om zo snel mogelijk pechgevallen dan wel ongevallen van de weg af te krijgen. Dan kom ik bij mevrouw Van Brenk. Zij had een vraag over de scootmobielen. Wanneer komt het SWOV-rapport? We hebben dat nagevraagd bij de SWOV en de SWOV verwacht dat het rapport rond 19 november zal worden afgerond. Dan komt het natuurlijk ook zo spoedig mogelijk bij u. Maar ik neem aan dat u ook onze appreciatie daarbij wilt hebben. Als het inderdaad op dat moment wordt aangeleverd door de SWOV gaan we proberen om dat voor het algemeen overleg over wegen en verkeersveiligheid van december bij u te krijgen. De voorzitter: Ik zie een interruptie van mevrouw Kröger. Dat gaat dan over uw eigen motie neem ik aan. Mevrouw Kröger (GroenLinks): Ja dat gaat zeer zeker over mijn eigen motie. De minister wil niet de apk uitbreiden met veiligheidsvoorschriften voor banden om er gewoon voor te zorgen dat mensen op de beste en veiligste band rijden. Ze beroept zich erop dat deimplicaties voor de veiligheid onvoldoende zijn en dat die niet in verhouding zijn tot de kosten. Dan zou ik heel graag van de minister toch op schrift krijgen hoe zij beargumenteert dat het geen grote impact heeft op de verkeersveiligheid. We krijgen een heel ander signaal vanuit de industrie. Minister Van Nieuwenhuizen-Wijbenga: Dan stel ik voor dat ik voor datzelfde algemeen overleg over wegen en verkeersveiligheid waarvoor we toch nog wel wat dingen naar u toe zullen sturen — dat is ook al best wel snel volgende maand — u nog even specifiek over het verkeersveiligheidsaspect en de banden zal informeren. Mevrouw Kröger (GroenLinks): Dan houd ik mijn motie aan totdat we die informatie hebben. De voorzitter: Op verzoek van mevrouw Kröger stel ik voor haar motie (32861 nr. 36) aan te houden. Daartoe wordt besloten. Minister Van Nieuwenhuizen-Wijbenga: Dan kom ik bij de motie op stuk nr. 37 van de hand van mevrouw Van Brenk van 50PLUS. Die vraagt om de richtlijnen voor seniorvriendelijk wegontwerp onder de aandacht te brengen. Om het kort te houden: die motie kan ik "oordeel Kamer" geven. Dan kom ik bij de motie op stuk nr. 38 van de hand van de heer Van Aalst. Aan hem wil ik verzoeken om zijn motie aan te houden omdat we nog precies in kaart aan het brengen zijn waar het nou wel en niet kan vanwege verkeersveiligheid dan wel milieueisen. Dat verwacht ik voorjaar 2019 allemaal op een rijtje te hebben. Dus ik zou eigenlijk willen voorstellen dat wij u daarover dan informeren en dan kunt u dan misschien nog opnieuw een afweging maken of u deze motie nog nodig vindt. De heer Van Aalst (PVV): Het dictum spreekt over het eind van het jaar en het gaat me met name om de snelheid. Ik zal me nog even beraden of ik haar wel of niet ga aanhouden. De voorzitter: Dus op dit moment staat de motie nog en kijkt u nog of ze vóór de stemming komende dinsdag kan worden aangehouden. De heer Van Aalst (PVV): Ja. Minister Van Nieuwenhuizen-Wijbenga: In dit geval als ze niet wordt aangehouden zult u begrijpen omdat we die onderzoeken niet zo snel hebben afgerond dat ik haar dan ontraad.Dan kom ik bij de motie op stuk nr. 39 van de hand van de heer Von Martels. Hij verzoekt de regering te bevorderen dat indien verkeersslachtoffers dat wensen de EDR-gegevens beschikbaar worden gesteld. Dat ligt op het terrein van collega Grapperhaus maar dat hebben we afgestemd en we mogen daar "oordeel Kamer" op geven. Dan kom ik bij de motie op stuk nr. 40 ook van de hand van de heer Von Martels. Die ziet op de gevaren van de dode hoek en verzoekt onderzoek te doen naar veiliger vrachtwagens. Ook deze kan ik "oordeel Kamer" geven. Dan ben ik er doorheen voorzitter. De beraadslaging wordt gesloten. De voorzitter: Dank u wel. Dan zijn we gekomen aan het eind van dit VAO over de verkeersveiligheid. De stemming over de moties is komende dinsdag. Daarmee sluiten we dit onderdeel af en gaan we gelijk door naar een volgend VAO dat over de Stint.