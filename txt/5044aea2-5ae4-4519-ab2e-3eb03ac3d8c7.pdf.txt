10 Stemmingen moties Landbouw- en Visserijraad 26 maart 2024 en informele Visserijraad 24 en 25 maart 2024 Stemmingen moties Landbouw- en Visserijraad 26 maart 2024 en informele Visserijraad 24 en 25 maart 2024 Aan de orde zijn de stemmingen over moties ingediend bij het tweeminutendebat Landbouw- en Visserijraad 26 maart 2024 en informele Visserijraad 24 en 25 maart 2024 te weten: - de motie-Ouwehand over zich verzetten tegen het voorstel van de Europese Commissie om weer toe te staan dat kippen ondersteboven aan de poten worden gevangen (21501-32 nr. 1651); - de motie-Nijhof-Leeuw over versterking van de boer-totbordstrategie door een Nederlandse vlag op producten van eigen bodem (21501-32 nr. 1652). (Zie vergadering van 11 juni 2024.) In stemming komt de motie-Ouwehand (21501-32 nr. 1651). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt de ChristenUnie JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Nijhof-Leeuw (21501-32 nr. 1652). De voorzitter: Ik constateer dat de leden van de fracties van de SP GroenLinks-PvdA de PvdD de SGP BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. Mevrouw Ouwehand. Mevrouw Ouwehand (PvdD): Voorzitter dank u wel. Mijn motie op stuk nr. 1651 om kippen niet meer ondersteboven aan hun poten te vangen was door de minister ontraden. De motie is nu toch aangenomen dus ik zou heel graag binnen twee weken horen hoe de minister 'm gaat uitvoeren. De voorzitter: Heel goed. Ik zal het stenogram van dit deel van de vergadering doorgeleiden naar het kabinet.