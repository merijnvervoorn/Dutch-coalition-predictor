17 Stemmingen Wederzijdse erkenning en tenuitvoerlegging sancties Aan de orde zijn de stemmingen in verband met het wetsvoorstel Implementatie van kaderbesluit 2008/909/JBZ van de Raad van de Europese Unie van 27 november 2008 inzake toepassing van het beginsel van wederzijdse erkenning op strafvonnissen waarbij vrijheidsstraffen of tot vrijheidsbeneming strekkende maatregelen zijn opgelegd met het oog op tenuitvoerlegging ervan in de Europese Unie (PbEU L 327) van kaderbesluit 2008/947/JBZ van de Raad van de Europese Unie van 27 november 2008 inzake toepassing van het beginsel van de wederzijdse erkenning op vonnissen en proeftijdbeslissingen met het oog op het toezicht op proeftijdvoorwaarden en alternatieve straffen (PbEU L 337) en van kaderbesluit 2009/299/JBZ van de Raad van de Europese Unie van 26 februari 2009 tot wijziging van kaderbesluit 2002/584/JBZ kaderbesluit 2005/214/JBZ kaderbesluit 2006/783/JBZ kaderbesluit 2008/909/JBZ en kaderbesluit 2008/947/JBZ en tot versterking van de procedurele rechten van personen tot bevordering van de toepassing van het beginsel van wederzijdse erkenning op beslissingen gegeven ten aanzien van personen die niet verschenen zijn tijdens het proces (PbEU L 81) (Wet wederzijdse erkenning en tenuitvoerlegging vrijheidsbenemende en voorwaardelijke sancties) (32885) en over: - de motie-Helder over de tenuitvoerlegging bij geen vaste woon- of verblijfplaats in Nederland (32885 nr. 9); - de motie-Gesthuizen over criminelen uit EU-landen op Nederlands grondgebied (32885 nr. 10). (Zie vergadering van 29 maart 2012.) In stemming komt het wetsvoorstel. De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de VVD de SGP de ChristenUnie het CDA en het lid Brinkman voor dit wetsvoorstel hebben gestemd en de aanwezige leden van de fractie van de PVV ertegen zodat het is aangenomen. Ik geef gelegenheid tot het afleggen van een stemverklaring vooraf. Mevrouw Helder (PVV): Voorzitter. De motie van mevrouw Gesthuizen gaat over rondtrekkende bendes. We weten allemaal dat die voornamelijk uit Midden- en Oost-Europa komen en we weten ook dat zij overlast veroorzaken. Daar hebben wij zelfs een meldpunt voor ingericht maar we hebben er ook een debat over aangevraagd samen met het CDA. Dat AO wordt op korte termijn gehouden. Daarin had die motie thuisgehoord. Gezamenlijk met het feit dat deze motie door de bewindspersoon beoordeeld is als overbodig zullen wij daarom tegenstemmen. In stemming komt de motie-Helder (32885 nr. 9).De voorzitter: Ik constateer dat de aanwezige leden van de fracties van de SGP en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Gesthuizen (32885 nr. 10). De voorzitter: Ik constateer dat de aanwezige leden van de fracties van de SP de PvdA GroenLinks de SGP en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen.