17 Stemming motie Begroting Economische Zaken Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken (XIII) en het Diergezondheidsfonds (F) voor het jaar 2015 (onderdeel Economie en Innovatie) te weten: - de motie-Van Tongeren over geen innovatiesubsidies voor de winning van schaliegas (34000-XIII nr. 41). (Zie vergadering van 16 oktober 2014.) De voorzitter: De motie-Van Tongeren (34000-XIII nr. 41) is in die zin gewijzigd dat zij thans luidt: Motie De Kamer gehoord de beraadslaging constaterende dat er een mogelijkheid is om innovatiesubsidies te weigeren indien zij een inbreuk maken op de economische ecologische of sociale dimensie van duurzaamheid; constaterende dat er innovatiegeld van de Topsector Energie is uitgekeerd om de toekomstige winning van schaliegas te bevorderen; verzoekt de regering geen innovatiesubsidies meer beschikbaar te stellen die de winning van schaliegas of ander conventioneel gas bevorderen zolang er een moratorium op de winning hiervan geldt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 96 was nr. 41 (34000-XIII). Ik stel vast dat wij hier nu over kunnen stemmen. In stemming komt de gewijzigde motie-Van Tongeren (34000-XIII nr. 96 was nr. 41). De voorzitter: Ik constateer dat de aanwezige leden van de fracties van de ChristenUnie 50PLUS/Baay-Timmerman D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.