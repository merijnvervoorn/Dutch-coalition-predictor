22 Stemmingen Visserij Aan de orde zijn de stemmingen over moties ingediend bij het debat over visserij te weten: - de motie-Hazekamp over een vangst- en importverbod van horsmakreel (32201 nr. 38); - de motie-De Mos/Houwers over het initiatief Aal over de dijk (32201 nr. 39); - de motie-Koppejan/Jacobi over handhaving van maximaal motorvermogen in de garnalenvisserij (32201 nr. 41); - de motie-Van Gerven over een discardverbod (32201 nr. 42). (Zie vergadering van 15 maart 2012.) De voorzitter: De motie-Hazekamp (32201 nr. 38) is in die zin gewijzigd dat zij thans luidt: Motie De Kamer gehoord de beraadslaging constaterende dat de hoeveelheid horsmakreel in de Zuidelijke Stille Oceaan in twintig jaar tijd met 90% is teruggelopen; constaterende dat er al jarenlang in internationaal verband vergaderd wordt om de overbevissing daar een halt toe te roepen zonder dat er bindende afspraken zijn gemaakt; verzoekt de regering zich in Europa maximaal in te zetten voor een Europees vangst- en importverbod van horsmakreel uit de Zuidelijke Stille Oceaan en de Kamer binnen drie maanden over de voortgang te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 43 (32201). Ik stel vast dat wij hier nu over kunnen stemmen. Op verzoek van de heer Van Gerven stel ik voor zijn motie (32201 nr. 42) aan te houden. Daartoe wordt besloten. De voorzitter: Ik geef gelegenheid tot het afleggen van een stemverklaring vooraf. Mevrouw Ouwehand (PvdD): Voorzitter. Ik heb een korte stemverklaring. De paling is met uitsterven bedreigd. Als wij nu stoppen met vangendan duurt het nog 80 tot 200 jaar voordat de soort zich heeft hersteld. Het over de dijk zetten van palingen zodat ze makkelijker hun paaigebieden kunnen bereiken zoals de VVD en de PVV voorstellen helpt wel een beetje maar niet als er geen vangstverbod is. Het lijkt ons dan wat onzinnig om daar Nederlands en Europees belastinggeld in te steken. Wij zullen dus tegen de motie op stuk nr. 39 stemmen. In stemming komt de gewijzigde motie-Hazekamp/Van Veldhoven (32201 nr. 43). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en D66 voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Mos/Houwers (32201 nr. 39). De voorzitter: Ik constateer dat de aanwezige leden van de fracties van de SP de PvdA GroenLinks D66 de VVD de SGP de ChristenUnie het CDA de PVV en het lid Brinkman voor deze motie hebben gestemd en de aanwezige leden van de fractie van de PvdD ertegen zodat zij is aangenomen. In stemming komt de motie-Koppejan/Jacobi (32201 nr. 41). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie het CDA de PVV en het lid Brinkman voor deze motie hebben gestemd en de aanwezige leden van de fractie van de VVD ertegen zodat zij is aangenomen.