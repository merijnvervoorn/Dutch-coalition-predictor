18 Stemming motie Begroting Koninkrijksrelaties 2022 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van Koninkrijksrelaties (IV) en het BES-fonds (H) voor het jaar 2022 te weten: - de motie-Ceder over verbetering van de signalering en aanpak van mensenhandel (35925-IV nr. 20). (Zie vergadering van 14 oktober 2021.) De voorzitter: De motie-Ceder (35925-IV nr. 20) is in die zin gewijzigd dat zij thans luidt: Motie De Kamer gehoord de beraadslaging constaterende dat er geen totaalbeeld is van de aard en omvang van mensenhandel in het Caribisch deel van het Koninkrijk en het kabinet daarom wil inzetten op het versterken van de informatiepositie; constaterende dat de Nationaal Rapporteur Mensenhandel in Europees Nederland signaleert duidt rapporteert en adviseert over ontwikkelingen op het gebied van mensenhandel maar geen mandaat heeft op de BES-eilanden of in de landen; overwegende dat in 2022 in het Koninkrijk een herziening plaatsvindt van het memorandum of understanding van samenwerking ter voorkoming en bestrijding van mensenhandel en mensensmokkel; verzoekt de regering in aanloop naar de herziening van dat memorandum of understanding samen met de eilanden een verkenning te doen naar de mogelijkheid bereidheid en benodigdheden om te komen tot een gezamenlijke bestrijding van mensenhandel in het Caribisch deel van het Koninkrijk en verbetering van de opvang van slachtoffers en naar de wijze waarop Europees Nederland hierin kan ondersteunen en gaat over tot de orde van de dag. Zij krijgt nr. 30 was nr. 20 (35925-IV). Ik stel vast dat wij hier nu over kunnen stemmen. In stemming komt de gewijzigde motie-Ceder (35925-IV nr. 30 was nr. 20).De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD de SGP Lid Omtzigt het CDA JA21 BBB FVD en Groep Van Haga voor deze gewijzigde motie hebben gestemd en de leden van de fractie van de PVV ertegen zodat zij is aangenomen.