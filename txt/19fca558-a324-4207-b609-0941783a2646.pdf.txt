6 Beëdiging mevrouw C. Teunissen (PvdD) Aan de orde is de beëdiging van mevrouw C. Teunissen (PvdD). De voorzitter: Voordat we mevrouw Teunissen gaan beëdigen geef ik eerst het woord aan mevrouw Leijten namens de commissie voor het onderzoek van de Geloofsbrieven. Mevrouw Leijten voorzitter der commissie: Waarvoor dank voorzitter. De commissie voor het onderzoek van de Geloofsbrieven kijkt of een Kamerlid kan worden toegelaten tot deze zaal. Dat moeten we heel netjes doen. Het moet allemaal kloppen. Daarom lees ik gewoon de tekst voor. De commissie voor het onderzoek van de Geloofsbrieven heeft de stukken onderzocht die betrekking hebben op mevrouw C. Teunissen te 's-Gravenhage. De commissie is tot de conclusie gekomen dat zij terecht benoemd is verklaard tot lid van de Tweede Kamer der Staten-Generaal. De commissie stelt u daarom voor haar toe te laten als lid van de Kamer. Daartoe dient zij wel eerst de verklaringen en de beloften af te leggen zoals die zijn voorgeschreven bij de Wet beëdiging ministers en leden Staten-Generaal van 27 februari 1992 Staatsblad nr. 120. De commissie verzoekt u tot slot de Kamer voor te stellen het volledige rapport in de Handelingen op te nemen. De voorzitter: Dank u wel mevrouw Leijten. Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Ik verzoek de leden en overige aanwezigen in de zaal en op de publieke tribune om indien mogelijk te gaan staan. Mevrouw Teunissen is in het gebouw der Kamer aanwezig om de voorgeschreven verklaringen en beloften af te leggen. Ik verzoek de griffier haar binnen te leiden. Nadat mevrouw Teunissen door de griffier is binnengeleid legt zij in handen van de voorzitter de bij de wet voorgeschreven verklaringen en beloften af. De voorzitter: Dan wens ik u van harte geluk met het lidmaatschap van onze Kamer. Van harte gefeliciteerd. De vergadering wordt van 13.45 uur tot 13.54 uur geschorst.