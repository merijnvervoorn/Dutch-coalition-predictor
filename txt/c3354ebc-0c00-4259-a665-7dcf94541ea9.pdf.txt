8 Regeling van werkzaamheden stemmingen De voorzitter: Voordat wij gaan stemmen geef ik het woord aan mevrouw Schouten van de ChristenUnie die een opmerking heeft over de stemmingslijst. Mevrouw Schouten (ChristenUnie): Voorzitter. Ik wil graag de stemming over de motie-Schouten/Omtzigt op stuk nr. 238 onder punt 16 van de stemmingslijst over het VAO Belastingdienst aanhouden. Wij hebben zojuist een brief van het kabinet gekregen over deze motie en die geeft aanleiding tot een aantal vervolgvragen hierover. Het onderwerp is dus nog niet weg want we moeten er nog wel even met het kabinet over doorpraten. De voorzitter: Op verzoek van mevrouw Schouten stel ik voor haar motie (31066 nr. 238) aan te houden. Daartoe wordt besloten.