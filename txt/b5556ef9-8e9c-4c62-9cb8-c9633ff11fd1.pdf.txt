9 Stemmingen moties Uitkomsten Europese top van 29 april 2017 Aan de orde zijn de stemmingen over moties ingediend bij het debat over de uitkomst van de Europese top van 29 april 2017 te weten: - de motie-Voordewind/Leijten over geen Turks referendum op Nederlandse bodem over herinvoering van de doodstraf in Turkije (21501-20 nr. 1227); - de motie-Azarkan over een onderzoek naar economische kansen voor Nederland als gevolg van de brexit (21501-20 nr. 1228); - de motie-Anne Mulder c.s. over een advies over coalitievorming met andere landen na de brexit (21501-20 nr. 1229). (Zie vergadering van 9 mei 2017.) De voorzitter: De motie-Voordewind/Leijten (21501-20 nr. 1227) is in die zin gewijzigd dat zij thans luidt: Motie De Kamer gehoord de beraadslaging constaterende dat de Turkse president Erdogan voornemens is een referendum te houden over de herinvoering van de doodstraf in Turkije; overwegende dat het onwenselijk is als een referendum over de herinvoering van de doodstraf in Turkije ook in Nederland gehouden zou worden voor in Nederland woonachtige Turkse stemgerechtigden; verzoekt de regering er tijdig alles aan te doen om een referendum op Nederlandse bodem over de herinvoering van de doodstraf in Turkije tegen te gaan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1230 was nr. 1227 (21501-20). Ik stel vast dat wij hier nu over kunnen stemmen. In stemming komt de gewijzigde motie-Voordewind/Leijten (21501-20 nr. 1230 was nr. 1227). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS D66 de VVD de SGP het CDA de ChristenUnie en de PVV voor deze gewijzigdemotie hebben gestemd en de leden van de overige fracties ertegen zodat zij is aangenomen. In stemming komt de motie-Azarkan (21501-20 nr. 1228). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Anne Mulder c.s. (21501-20 nr. 1229). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen.