15 Stemmingen moties Medezeggenschap cliënten zorginstellingen Aan de orde zijn de stemmingen over moties ingediend bij de behandeling van het wetsvoorstel Wet medezeggenschap cliënten zorginstellingen 2018 te weten: - de motie-Bergkamp/Dik-Faber over organiseren van een congres over directe inspraak (34858 nr. 39); - de motie-Dik-Faber over afspraken over variëteit in medezeggenschap (34858 nr. 40); - de motie-Dik-Faber/Kerstens over de wet niet van toepassing laten zijn op pgb-gefinancierde wooninitiatieven (34858 nr. 41); - de motie-Kerstens over een jaarlijkse rapportage over trends in de zorginstellingen (34858 nr. 42). (Zie vergadering van 15 november 2018.) De voorzitter: Aangezien de motie-Dik-Faber (34858 nr. 40) is ingetrokken maakt zij geen onderwerp van behandeling meer uit. De voorzitter: De motie-Bergkamp/Dik-Faber (34858 nr. 39) is in die zin gewijzigd dat zij thans luidt: Motie De Kamer gehoord de beraadslaging constaterende dat in artikel 2 van de Wet medezeggenschap cliënten zorginstellingen 2018 directe inspraak wordt geïntroduceerd voor cliënten en patiënten; overwegende dat deze vorm van inspraak vormvrij wordt gelaten; van mening dat deze nieuwe wettelijke vereiste medezeggenschap een grote bijdrage kan leveren aan de participatie van cliënten en patiënten en dat zowel instellingen als cliënten en patiënten hier voordeel uit kunnen halen; verzoekt de regering om samen met kleine en grote zorginstellingen en hun brancheorganisaties cliënten- en patiëntenorganisaties LOC Zeggenschap in zorg en het LSR medio 2019 een congres te organiseren met als doel om ideeën uit te wisselen de directe inspraak uit artikel 2 uit de wet verder vorm te geven en te komen tot een handreiking over hoe deze directe inspraak effectief kan worden vormgegeven; verzoekt de regering voorts om deze handreiking actief te verspreiden onder de relevante partijen en de Tweede Kamer hier eind 2019 over te informerenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 43 was nr. 39 (34858). Ik stel vast dat wij hier nu over kunnen stemmen. In stemming komt de gewijzigde motie-Bergkamp/Dik-Faber (34858 nr. 43 was nr. 39). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Dik-Faber/Kerstens (34858 nr. 41). De voorzitter: Ik constateer dat deze motie met algemene stemmen is aangenomen. In stemming komt de motie-Kerstens (34858 nr. 42). De voorzitter: Ik constateer dat de leden van de fracties van de SP de PvdA de PvdD DENK 50PLUS D66 de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen.