7 Regeling van werkzaamheden De voorzitter: Ik stel voor dinsdag aanstaande ook te stemmen over de moties ingediend bij het notaoverleg over de initiatiefnota van het lid Merkies over duurzaam bankieren. Voorts stel ik voor morgen te stemmen over de aangehouden motieOuwehand (21501-08 nr. 550). Ik stel voor toe te voegen aan de agenda van de Kamer: - het wetsvoorstel Wijziging van de Pensioenwet en enige andere wetten in verband met de invoering van een algemeen pensioenfonds (Wet algemeen pensioenfonds) (34117); - het wetsvoorstel Wijziging van de Algemene pensioenwet politieke ambtsdragers in verband met een verkorting van de duur van de voortgezette uitkering (Wet verkorting duur voortgezette uitkering Appa) (34112). Op verzoek van de aanvragers stel ik voor de volgende debatten van de lijst af te voeren: - het dertigledendebat over het herstellen en herbouwen van woningen in het aardbevingsgebied in Groningen; - het dertigledendebat over het afluisteren van telefoons van Kamerleden; - het dertigledendebat over de benoeming van de nieuwe directeur bij ProRail. Overeenkomstig de voorstellen van de voorzitter wordt besloten. De voorzitter: Op verzoek van de CDA-fractie benoem ik in de vaste commissie voor Financiën het lid Ronnes tot plaatsvervangend lid in plaats van het lid Knops. Aangezien voor een aantal stukken de termijn is verstreken stel ik vast dat wat deze Kamer betreft de daarbij ter stilzwijgende goedkeuring overgelegde stukken zijn goedgekeurd. Het betreft de volgende stukken: 34025-1;34029-(R2037)-1;23908-(R1519)-117;24493-R1557. Ik stel voor deze stukken voor kennisgeving aan te nemen. Ook stel ik voor de volgende stukken van de stand van werkzaamheden af te voeren: 31497-142; 2014Z22659; 21501-34-241; 23432-395; 29279-182; 31110-15; 29279-203; 32761-66; 29279-204; 28684-411;29398-419; 27926-237; 32847-133; 32847-129; 31524-230; 31757-55; 29453-350; 29453-351; 29453-352; 29453-354; 29453-358; 29453-357; 2014Z15797; 33104-8; 17050-487; 33104-7; 27926-233; 2013Z15739; 2013Z13721; 29453-307; 31490-116; 31490-120; 2014Z23458; 29628-500; 2014Z23227; 2014Z23725; 336145; 29754-274; 31293-226; 33750-VIII-113; 29515-347; 27926226; 32847-124; 30196-256; 2014Z22431; 30196-284; 3217552; 19637-1938; 19637-1940; 30573-127; 32317-254; 32820124; 2014Z20936; 32123-VIII-92; 2009Z25065; 33000-VIII-217;33458-2; 24724-114; 31293-161; 2013Z10930; 28760-35; 24724-116; 24724-118; 31524-177; 33400-VIII-154; 24724-119; 31293-154; 31289-157; 31289-159; 21501-34-211; 31289-167; 31289-161; 32764-10; 33750-VIII-5; 33650-27; 33650-36; 33750-VIII-14; 33750-VIII-59; 33750-VIII-45; 31293-187; 33750VIII-64; 29240-63; 24724-121; 33750-VIII-75; 33805-VIII-3; 31293-190; 31524-188; 31289-181; 31288-360; 30012-41; 31288-383; 30012-39; 30012-40; 34000-VIII-78; 2014Z23734; 2014Z23786; 2015Z00359; 2015Z00485; 21501-34-242; 3374531; 24587-588; 24587-596; 24587-595; 24587-607; 24587-603; 24587-608; 26643-342; 31288-399; 31288-412; 32847-128; 32847-132; 29453-360; 31293-231; 31289-212; 31497-148; 32440-88; 31490-163; 2015Z00098; 34000-VI-61; 31109-16; 34132-1; 34000-VI-62; 28684-430; 2015Z00759; 29452-184; 29452-185; 29452-186; 29452-188; 29452-187; 33000-VI-69; 32500-VI-83; 28638-129; 33997-26; 33997-25; 33400-VI-120; 33199-4; 33552-11; 33552-3; 2014Z03645; 33199-6; 32847131; 33340-4; 32847-150; 29628-492; 2014Z21338; 29628493; 29628-496; 29628-497; 29628-498; 29628-499; 29628501; 29628-503; 29628-505; 33750-X-55; 23432-372; 23432375; 33279-12; 33279-13; 29521-276; 34000-VIII-82; 2604981; 24202-31; 28686-15; 29521-284; 29911-96; 29911-95; 24077-339; 29911-98; 28684-432; 28684-433; 31524-235; 31239-182; 33763-66; 33763-53; 33763-65; 33358-6; 333585; 33763-46; 32678-28; 29452-182; 29452-183; 29521-283; 32317-263; 28684-431; 31289-215; 26643-346; 33763-62; 33763-67; 27858-296; 27858-295; 31389-147; 21501-02-1462; 21501-02-1461; 21501-02-1458; 33529-97; 33529-98; 3395230; 28973-162; 2015Z03429; 33529-124; 34000-VI-63; 29754301; 30545-143; 33161-196; 32043-239; 2014Z23823; 2014Z23871; 30545-149; 34000-VIII-85; 30111-83; 33680-14; 30183-28; 2015Z03024; 31475-20; 34000-VIII-86; 2015Z03339; 30420-211; 27099-22; 27017-98; 30420-210; 29389-73; 2014Z13902; 24724-135; 24202-30; 31597-8; 21501-03-84; 21501-03-86; 24202-32; 19637-1935; 24587-611; 29344-123; 19637-1941; 19637-1944; 19637-1945; 2015Z00940; 29344124; 19637-1946; 19637-1952; 19637-1949; 29270-94; 24587609; 24587-613; 24587-610; 32820-125; 34000-IX-13; 3393021; 30079-52; 30079-53; 30079-51; 31497-140; 34000-VIII-22; 33750-VIII-100; 33750-VIII-117; 26643-322; 26643-320; 26643328; 26643-341; 26643-337; 30952-174; 32317-271; 2961436; 31839-459; 31753-92; 34000-VI-66; 29628-506; 29544-579; 28719-90; 28719-92; 33981-46; 30545-148; 33934-12; 30420213; 30420-212; 19637-1951; 19637-1953; 33963-5; 2015Z03634; 2015Z04079; 21501-32-833; 21501-32-828; 31985-25; 2015Z01378; 28625-221; 30252-20; 22112-1946; 31289-216; 29826-63; 29697-19; 32637-168; 26485-199; 3391023; 29389-87; 30982-21; 21501-31-365; 2015Z03163; 3396670; 32144-24; 34000-X-66; 34000-X-60; 34000-X-33; 34000X-61; 32733-150; 34000-X-65; 34000-X-62; 31125-53; 2583490; 31125-44; 25834-92; 25834-91; 25834-94; 34000-X-71; 34000-X-69; 31125-54; 29628-511. Ik stel voor toe te voegen aan de agenda: - het VAO JBZ-Raad van 15 en 16 juni 2015 naar aanleiding van een algemeen overleg gehouden op 10 juni met als eerste spreker de heer Recourt van de Partij van de Arbeid. Dat VAO is nog deze week in te plannen inclusief stemmingen maar die hadden we vanmorgen toch al afgesproken. Overeenkomstig de voorstellen van de voorzitter wordt besloten.De voorzitter: Het woord is aan de heer Schouw. De heer Schouw (D66): Ik wil graag onbeantwoorde schriftelijke vragen rappelleren die ik heb gesteld aan de staatssecretarissen van Economische Zaken en van Infrastructuur en Milieu over een rapport van het Duitse milieuagentschap over de belasting op het milieu door conventionele landbouw. De voorzitter: Deze vragen zijn ingezonden op 22 april 2015. Ik zal het stenogram van dit gedeelte van de vergadering doorgeleiden naar het kabinet. Het woord is aan de heer Albert de Vries. De heer Albert de Vries (PvdA): Voorzitter. De PvdA vraagt om uitstel van het voor donderdag geplande VAO Staat van de woningmarkt. De minister had toegezegd dat er een aantal berekeningen zou komen. Die zijn er nog niet. Wij willen graag het VAO gepland hebben als die berekeningen er zijn. De voorzitter: Omdat het al gepland is hebt u de steun van de meerderheid van de Kamer nodig. De heer Albert de Vries (PvdA): Dit verzoek doe ik namens de heer Van Vliet; sorry dat had ik hem beloofd. De heer Van der Linde (VVD): Steun dan hebben we een meerderheid. De voorzitter: Dat is zo er is in principe steun. Maar als er nog leden behoefte hebben om dat uit te spreken dan kan dat. De heer Ronnes (CDA): Steun van het CDA. De voorzitter: Ik zal het VAO van de agenda halen en opnieuw inplannen als wij daar een signaal over krijgen. Het woord is aan de heer Slob. De heer Slob (ChristenUnie): Voorzitter. Vorige week heb ik bij de regeling van werkzaamheden een debat aangevraagd over de uitspraak die onze minister-president heeft gedaan over wat ik maar even de Dikke Ik noem. Daar is een meerderheid voor gekomen. Ik heb zo her en der van collega's begrepen dat het toch wel op prijs wordt gesteld — en dat doe ik zelf ook — dat hetdebat nog voor het zomerreces wordt gehouden. Ik vraag u dus ook al weet ik dat het best lastig voor u is om die puzzel te maken om te bezien of het debat voor de zomer kan worden ingepland. Wij zouden dan ook graag zo snel mogelijk van het kabinet een brief ontvangen om dat debat op een ordentelijke wijze te kunnen voeren. De heer Dijkgraaf (SGP): Wij steunen dit van harte. Dat is ook wel nodig gezien uw bedenkelijke gezicht. Ik snap dat wel want de Kameragenda zit natuurlijk behoorlijk vol. Dit is echter wel een zeer aangelegen punt. Het lijkt mij goed om dat debat te voeren. De heer Schouw (D66): Wij steunen dit verzoek van harte en wij willen dit debat graag zo snel mogelijk voor het zomerreces houden. Een beperkte appreciatie van het kabinet is prima; het hoeft geen boekwerk te worden. De heer Van Raak (SP): Het lijkt mij heel goed om hier voor het zomerreces over te discussiëren omdat het ook gaat over de ideologische koers van de minister-president en daarmee van het kabinet. De heer Van Haersma Buma (CDA): Ook de CDA-fractie steunt het verzoek van de heer Slob. De heer Grashoff (GroenLinks): De GroenLinks-fractie steunt het verzoek. Wij willen ook weleens weten wie die Dikke Ik is. Mevrouw Van Ark (VVD): Wij steunen het verzoek om een brief en een debat. De voorzitter: Om het nog voor de zomer in te plannen. Mevrouw Van Ark (VVD): Ja. De voorzitter: Gelukkig sprak mijn gezicht al boekdelen. Het zal een enorme puzzel worden maar ik ga me ervoor inspannen. Ik zal het stenogram van dit gedeelte van de vergadering opnieuw doorgeleiden naar het kabinet. Er is immers al eerder gevraagd om een brief maar ik zal verzoeken om de brief zo snel mogelijk naar de Kamer te sturen omdat de Kamer graag voor het zomerreces hierover wil debatteren. De heer Slob (ChristenUnie): Ik ken uw moeite om de agenda te vullen. Daarom is het belangrijk dat de Kamer zich zelf uitsprak over de prioritering. Het zou fijn zijn als we het "Grote Dikke Ik-debat" voor de zomer kunnen voeren.De voorzitter: Ik heb niet zo veel moeite om de agenda te vullen. Ik heb meer moeite om alle agendapunten er weer af te krijgen. Ik ga mijn uiterste best doen. De spreektijd is vier minuten per fractie. Het woord is aan mevrouw Leijten van de SP. Mevrouw Leijten (SP): Voorzitter ik heb u net gehoord maar toch doe ik een verzoek om zo snel mogelijk met het kabinet en het liefst met de staatssecretaris van VWS te spreken over het rapport van de Algemene Rekenkamer waarin staat dat de bezuinigingen die de staatssecretaris heeft ingeboekt op de langdurige zorg onhaalbaar zijn. Ik vind rapporten van de Algemene Rekenkamer zeer belangrijk zeker als ze over een bezuiniging gaan waarvan de staatssecretaris bij hoog en bij laag heeft beweerd dat ze verantwoord is en uitgevoerd kan worden. Daarom lijkt het mij verstandig om het over dit rapport te hebben zeker in deze tijd waarin sowieso veel over financiën wordt gesproken in en buiten dit huis. Wat mij betreft gebeurt dat op zo kort mogelijke termijn. Mevrouw Keijzer (CDA): Bij het besluit over de Wet langdurige zorg heeft het CDA al aangegeven dat het grote twijfels heeft over de financiële haalbaarheid van de voorstellen. Bovendien zegt het Rekenkamerrapport nogal wat. Er staat dat 500 miljoen bezuinigingen niet te halen is op de manier die beoogd wordt namelijk door te kijken of zorggebruik verminderd en overbodig zorggebruik geschrapt kan worden. Dat is nogal wat. Wij maken ons zorgen over de financiële haalbaarheid en over de vraag hoe het kabinet vervolgens die 500 miljoen denkt te gaan behalen en ten koste waarvan. Daarom steunen wij van harte dit verzoek. Mevrouw Voortman (GroenLinks): Steun van GroenLinks. Mevrouw Bouwmeester (PvdA): Dit rapport roept inderdaad nogal wat vragen op. Wij willen die vragen graag opgehelderd hebben. Een voorbeeld is de vraag waar het verschil in zorggebruik op gebaseerd is. Hoe kun je mensen beter helpen? Wij stellen voor om hier een brief van de staatssecretaris over te vragen en een vragenronde via de schriftelijke procedure zodat iedereen al zijn vragen kan indienen. Mevrouw Dik-Faber (ChristenUnie): Ik steun het voorstel van de Partij van de Arbeid voor een brief en schriftelijke vragen. Ik zou het debat willen steunen maar ik zie de agenda erg vollopen. Het lijkt mij de meest praktische oplossing om voor het reces een AO te houden en de brief plus de antwoorden op al onze vragen te agenderen voor dat AO. Geen steun dus voor het debat maar graag een AO zodat we het er echt snel over kunnen hebben.De heer Potters (VVD): Het is belangrijk dat het kabinet met een brief komt over het rapport van de rekenkamer. Laten we dat koppelen aan schriftelijke vragen. Nog geen steun voor een debat. We kunnen het beter koppelen aan een AO. De heer Dijkgraaf (SGP): Gezien de plenaire agenda steunen wij het verzoek om een debat niet. Wel steun voor een brief. We moeten even kijken hoe we dat op de snelste en beste manier kunnen behandelen. De heer Schouw (D66): Mijn fractie sluit zich aan bij het voorstel van mevrouw Bouwmeester. De voorzitter: Mevrouw Leijten op dit moment hebt u geen steun van de meerderheid voor het houden van een plenair debat. Er is wel brede steun voor het uitschrijven van een vragenronde. Mevrouw Leijten (SP): Dat lijkt me prima. Dat er om een brief wordt gevraagd verbaast mij enigszins. Er is namelijk al een reactie van de staatssecretaris op het rapport van de Algemene Rekenkamer. Daar kunnen we gewoon kennis van nemen. Laten we meteen de vragenronde doen en ervoor zorgen dat er voor de zomer nog antwoorden op komen. Daarna kijk ik graag hoe we dat kunnen bespreken. Een AO is ook prima maar het is nogal wat als zo'n bezuiniging getorpedeerd wordt door niet het minste college van Staat. De voorzitter: Daarom gaan we een schriftelijke procedure uitschrijven. Ik zal het stenogram van dit gedeelte van de vergadering doorgeleiden naar het kabinet. Ik zal de griffier vragen om de vragen uit te zetten in de commissie zodat u de antwoorden krijgt die u op dit moment nodig hebt. Het woord is aan mevrouw Hachchi. Mevrouw Hachchi (D66): Wij kunnen binnen het Koninkrijk der Nederlanden niet wegkijken van de schade die de Islaraffinaderij op Curaçao teweegbrengt aan mens en milieu. Uit recente berichten blijkt dat het zelfs gaat om stoffen die kankerverwekkend zijn. Ik sta hier omdat ik een debat wil met minister Plasterk van Koninkrijksrelaties en met staatssecretaris Mansveld omdat we dan meteen ook over mogelijke oplossingen kunnen spreken. We hebben het over giftige stoffen. Ik doe dit verzoek mede namens de fracties van de SP en het CDA. De heer Van Laar (PvdA): De PvdA deelt de zorg van mevrouw Hachchi. Daarom hebben wij gisteravond ook al schriftelijke vragen gesteld over precies dit onderwerp en dit artikel. Wij willen daarom graag eerst de antwoorden op de schriftelijke vragen zien en dan overwegen of een debat nog noodzakelijk is.De voorzitter: Op dit moment geen steun. De heer Segers (ChristenUnie): De mensen op Curaçao kijken ook heel nadrukkelijk naar wat Nederland gaat doen en naar de rol die Nederland moet spelen. Dus steun voor het verzoek om een brief en een debat. Mevrouw Voortman (GroenLinks): Nederland heeft hier zeker een verantwoordelijkheid in dus ook van GroenLinks steun voor dit verzoek. De heer Bosman (VVD): Het wordt tijd dat de mensen van Curaçao eens kijken naar hun eigen regering die is namelijk verantwoordelijk voor deze gehele problematiek. Dus geen steun voor het debat. Ik denk dat Curaçao aan zet is. De heer Dijkgraaf (SGP): Het lijkt me goed om die schriftelijke vragen eerst af te wachten om te weten wat de visie is van de regering waarbij het punt van de heer Bosman ook zonder meer meeweegt. Dus op dit moment geen steun. De voorzitter: Mevrouw Hachchi u hebt op dit moment niet de steun van een meerderheid voor het houden van een debat. Wel hebt u voldoende steun voor een dertigledendebat. Mevrouw Hachchi (D66): Dan een dertigledendebat. Wellicht kunnen als de antwoorden binnen zijn partijen zich alsnog aansluiten om dit debat te steunen. De voorzitter: Ik zal het debat toevoegen aan de lijst met drie minuten spreektijd per fractie. Dan geef ik het woord aan mevrouw Siderius van de SP. Mevrouw Siderius (SP): Voorzitter. Er zijn berichten dat ouders bereid zijn om geld te betalen voor een hoger schooladvies voor hun kinderen. Dat kan niet de bedoeling zijn. Ik zou graag opheldering willen van de staatssecretaris van Onderwijs Cultuur en Wetenschap of deze berichten juist zijn. Het schijnt dat het meer gebeurt. Wellicht kan de staatssecretaris dat even uitzoeken en de Kamer daarover informeren per brief. Dan kunnen wij dat betrekken bij het dertigledendebat dat ooit gepland gaat worden over het gesjoemel met de Cito-toets. Mijn verzoek zou zijn om van dat dertigledendebat een gewoon debat te maken. De voorzitter: Is dat een dertigledendebat van u?Mevrouw Siderius (SP): Uiteraard. De voorzitter: Het verzoek is om een dertigledendebat om te zetten in een meerderheidsdebat en een reactie van de staatssecretaris te vragen op de berichten dat er geld betaald wordt om een goede schoolmatch te krijgen. De heer Dijkgraaf (SGP): Het oorspronkelijke debat hadden wij gesteund. Dat blijven wij doen. Wij vinden het dus ook geen probleem om een schriftelijke reactie op dit punt te vragen. Ik zou mij meer zorgen maken als de school hierop was ingegaan. Dat ouders van alles en nog wat bieden verbaast mij eerlijk gezegd niet zo. Ik heb niet begrepen dat de school daarop is ingegaan. Dan zou ik mij echt zorgen maken maar een reactie is goed. Mevrouw Bouwmeester (PvdA): Het lijkt me heel goed om even een feitencheck te doen of er nu echt een rat race rondom de Cito-toets is of niet. Er staat al een debat gepland dus dat kan gewoon blijven staan wat mijn collega Ypma betreft. De voorzitter: Is dat hetzelfde debat als waar mevrouw Siderius het over heeft? Dat is een ander debat. Dus u steunt het verzoek niet maar u wilt wel een schriftelijke reactie. Dat begrijp ik. Het spijt me er zijn zo veel debatten in voorraad dat als mensen verwijzen naar een debat het voor ons echt onmogelijk is om te weten waar het precies om gaat. Het is dus belangrijk dat u het heel precies aangeeft. De heer Beertema (PVV): Steun voor een schriftelijke reactie. Mevrouw Van Ark (VVD): Wij hebben op zich geen bezwaar tegen een brief. Wat ik wel zou willen doen is de check of dit onderwerp past bij een dertigledendebat want wij moeten echt voorkomen dat wij door het toevoegen van brieven de onderwerpen in dertigledendebatten op deze manier verbreden. Die check zou ik graag willen doen maar op dit onderwerp heb ik geen bezwaar tegen een brief. De voorzitter: Het dertigledendebat waarvan mevrouw Siderius een meerderheidsdebat wil maken gaat over gesjoemel met Cito-toetsen. Mevrouw Van Ark (VVD): Dat heb ik gehoord. Ik begrijp dat het verzoek gaat over een schoolmatch. Dat zijn onderwerpen die aan elkaar gerelateerd zijn. Ik zou willen voorkomen dat wij door het vragen van brieven die gerelateerd zijn aan dertigledendebatten het onderwerp van het dertigledendebat verbreden.De voorzitter: Dat betekent dat u het verzoek op dit moment niet steunt. De heer Schouw (D66): Ik sluit mij aan bij de laatste inbreng. De heer Grashoff (GroenLinks): Op dit moment steunen wij wel het verzoek om een brief. Naar aanleiding daarvan zullen wij beoordelen of dit een debat waard is. De voorzitter: Mevrouw Siderius u hebt niet de steun van de Kamer om het dertigledendebat om te zetten in een meerderheidsdebat. Mevrouw Siderius (SP): Dat begrijp ik. Blijkbaar kent de VVD het verschil niet tussen de Cito-toets en het schooladvies. Dat vind ik jammer maar wij zullen bezien of wij dit onderwerp ergens anders bij kunnen betrekken. De voorzitter: Er is ook gevraagd om een brief met informatie. Ik zal het stenogram van dit gedeelte van de vergadering doorgeleiden naar het kabinet. De vergadering wordt enkele ogenblikken geschorst.