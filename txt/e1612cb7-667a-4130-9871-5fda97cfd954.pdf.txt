5 Stemmingen moties Leerlingenvervoer Aan de orde zijn de stemmingen over moties ingediend bij het tweeminutendebat Leerlingenvervoer te weten: - de motie-Van Meenen c.s. over uitspreken dat gemeenten de kosten van ouders voor plaatsvervangend vervoer moeten vergoeden (31521 nr. 122); - de motie-Van Meenen over knelpunten wegnemen die mensen ervan weerhouden om chauffeur te worden (31521 nr. 123); - de motie-Kwint c.s. over een plan waardoor meer chauffeurs een voltijdsdienstbetrekking kunnen krijgen (31521 nr. 124); - de motie-Kwint c.s. over een toekomstvisie voor voldoende leerlingenvervoer inclusief mogelijkheden om af te zien van aanbesteding (31521 nr. 125); - de motie-De Hoop c.s. over kortere dagelijkse reistijden in de VNG-modelverordening voor doelgroepenvervoer (31521 nr. 127); - de motie-Van Baarle c.s. over verkennen of het inrichten van een vorm van toezicht op leerlingenvervoer mogelijk is (31521 nr. 128); - de motie-Van Baarle c.s. over het aantrekkelijker maken van het beroep van chauffeur in het leerlingenvervoer (31521 nr. 129); - de motie-Paul c.s. over met alle relevante partijen komen tot structurele oplossingsrichtingen voor het leerlingenvervoer (31521 nr. 130). (Zie vergadering van 19 oktober 2022.) De voorzitter: Voordat we van start gaan geef ik het woord aan de heer Peters voor zijn stemverklaring. Gaat uw gang. De heer Peters (CDA): Dank u wel voorzitter. Het is een stemverklaring over de motie-Van Meenen c.s. op stuk nr. 122 waar maar liefst 18 partijen onder staan. Deze motie spreekt uit dat zolang het vervoer van iemands kind niet op orde is de ouders de kosten van een taxi bij de gemeente zouden moeten kunnen declareren maar leerlingenvervoer is een gemeentelijke taak. Wij gaan er simpelweg niet over. Een Tweede Kamer die uitspreekt wat een gemeente zou moeten doen gaat niet alleen bruut voorbij aan de verantwoordelijkheden van gemeentebesturen en gemeenteraden maar — en dat is nog kwalijker — wekt bij ouders en kinderen ook de valse verwachting dat er nu wél iets gaat veranderen terwijl wij allemaal weten dat dit gewoon niet zo is. Dat is kwalijk. Wij stemmen tegen de motie. De voorzitter: Dank u wel meneer Peters. In stemming komt de motie-Van Meenen c.s. (31521 nr. 122).De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP BBB JA21 de PVV FVD en Groep Van Haga voor deze motie hebben gestemd en de leden van de fractie van het CDA ertegen zodat zij is aangenomen. In stemming komt de motie-Van Meenen (31521 nr. 123). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kwint c.s. (31521 nr. 124). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kwint c.s. (31521 nr. 125). De voorzitter: Ik constateer dat deze motie met algemene stemmen is aangenomen. In stemming komt de motie-De Hoop c.s. (31521 nr. 127). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP BBB JA21 de PVV FVD en Groep Van Haga voor deze motie hebben gestemd en de leden van de fractie van het CDA ertegen zodat zij is aangenomen. In stemming komt de motie-Van Baarle c.s. (31521 nr. 128). De voorzitter: Ik constateer dat deze motie met algemene stemmen is aangenomen. In stemming komt de motie-Van Baarle c.s. (31521 nr. 129). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP BBB JA21 de PVV FVD en Groep Van Haga voor deze motie hebben gestemd en de leden van de fractie van het CDA ertegen zodat zij is aangenomen.In stemming komt de motie-Paul c.s. (31521 nr. 130). De voorzitter: Ik constateer dat de leden van de fracties van GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is aangenomen. De heer Jasper van Dijk SP. De heer Jasper van Dijk (SP): Voorzitter. Mag ik nog aantekenen bij punt 1 de stemmingen over de moties ingediend bij het debat over de Europese top dat de SP vóór de motie op stuk nr. 1865 van de heer Dassen is? De voorzitter: Dank u wel. We zullen dit opnemen in de Handelingen.