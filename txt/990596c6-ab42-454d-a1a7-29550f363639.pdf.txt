Bussemaker voor Onbeperkt Nederland en is winnares van de Gouden CAPaward maar zij is eigenlijk gewoon journalist dus let op uw woorden. Fijn dat je er bent Monique. Daar maken wij een traditie van. Dit is de derde ambassadeur en iedere ambassadeur heten wij in ons gezelschap welkom. (geroffel op de bankjes) In stemming komt de motie-Leijten (26631 nr. 298). De voorzitter: Ik constateer dat de aanwezige leden van de fracties van de SP en de PVV voor deze motie hebben gestemd en die van de overige fracties ertegen zodat zij is verworpen. In stemming komt de motie-Leijten (26631 nr. 299). De voorzitter: Ik constateer dat de aanwezige leden van de fracties van de SP GroenLinks de PvdD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele ogenblikken geschorst. Voorzitter: Gerkens Aan de orde is de behandeling van: - het wetsvoorstel Wijziging van de Wet personenvervoer 2000 in verband met de structurele regeling van de overgang van werknemers bij de overgang van een concessie voor openbaar vervoer alsmede van de Spoorwegwet in verband met de begrenzing van stamlijnen (31569). De algemene beraadslaging wordt geopend. De voorzitter: De minister heeft zoals wij hebben besproken met de woordvoerders besloten om de beantwoording geheel over te laten aan de staatssecretaris die ik hierbij van harte welkom heet. â€¢ De heer Aptroot (VVD): Voorzitter. Over de wijziging van de Spoorwet in verband met de begrenzing van stamlijnen heb ik verder geen opmerkingen; de VVD-fractie stemt hiermee in. Voor ons is de essentie van dit wetsvoorstel dat de tijdelijke regeling dat medewerkers met de concessie mee overgaan naar de nieuwe concessiehouder nu definitief wordt. Wij vinden eigenlijk dat de argumenten hiervoor in het voorstel van de regering ontbreken. In 2000 was de afspraak dat de regeling tijdelijk zou zijn voor een periode van slechts vijf jaar. De Raad van State die hiernaar gekeken heeft heeft forse kritiek. De raad zegt dat een en ander in strijd is met de oorspronkelijke bedoeling van het wetsvoorstel van 2000. Er zijn geen nieuwe argumenten gegeven. De Raad van State constateert ook dat in 2005 een evaluatie heeft plaatsgevonden en dat daarbij is vastgesteld dat deze regeling een belemmering is voor nieuwe toetreders. Tot slot zegt de Raad van State: "De toelichting bevat onvoldoende argumenten om terug te komen op de oorspronkelijkekeuze om de uitzonderlijke status voor het betrokken personeel tot een vaste periode te beperken en deze thans zonder looptijdrestrictie te doen gelden." De VVD is het eens met deze kritiek van de Raad van State. Als je het team van rijdende medewerkers verplicht moet overnemen beperkt dat de mogelijkheid voor nieuwe partijen om een concessie te verkrijgen. Het beperkt de mogelijkheid om het concept wellicht anders neer te zetten of te veranderen. Bovendien is het niet de grootste stimulans voor mensen om met elkaar een goede prestatie neer te zetten als je weet dat je eigenlijk tot je pensioenleeftijd een soort baangarantie hebt. Immers wat je ook doet als je bedrijf het niet redt en een volgend bedrijf krijgt de klus dan ga je als medewerker toch wel mee. Ik vind dit niet verstandig. Stel je voor dat wij dat elders in de samenleving zo zouden regelen. Het maakt eerder lui. Wij vinden het niet goed. Het lijkt een beetje op het systeem dat wij aan de oostkant van het vroegere Uzeren Gordijn hadden. Ik zie dat mevrouw Roefs mij toelacht. Als tijdelijke maatregel bij de start van marktwerking hadden wij er begrip voor omdat de bedrijven en de medewerkers hierop niet waren voorbereid. Echter nu iedereen allang weet dat er echte marktwerking komt in tenminste een deel van het openbaar vervoer en wat de gevolgen daarvan zijn zijn wij ervoor om dit ook echt door te zetten. De praktijk heeft immers bewezen dat wij beter openbaar vervoer krijgen voor hetzelfde of minder geld van de belastingbetaler. Wij zien dat daar waar wel is aanbesteed. Tot onze grote spijt wordt niet aanbesteed in de grote steden; een draai tijdens deze kabinetsperiode. Wij waren hierop tegen maar het is niet anders. Wij hechten er wel aan dat de tijdelijke maatregel dat het rijdend personeel mee overgaat met de concessie ook een tijdelijke maatregel is en blijft. Wij gaan dan ook niet akkoord met dit wetsvoorstel. Wij willen van de staatssecretaris weten welke argumenten hiervoor zijn. Wij vinden geen argumenten in de stukken. De Raad van State constateert dit eveneens. Net als het kwartje van Kok blijkt deze tijdelijke maatregel behoorlijk definitief te zijn. De heer Roemer (SP): Onbegrijpelijk. De heer Aptroot maakt van hardwerkend personeel bij de openbaarvervoerbedrijven gewoon speeltjes van zijn liberate ideetjes. Ik wil wel meedenken met de heer Aptroot. De oplossing is heel simpel: laten wij gewoon stoppen met deze belachelijke marktwerking in het openbaar vervoer dat geen markt is. Dan hebben wij dit probleem ook meteen opgelost dan kunnen wij het helemaal schrappen. De heer Aptroot (VVD): Dit was eigenlijk geen vraag maar een mededeling. De suggestie nemen wij niet over. Daar waar in het land is aanbesteed blijkt dat er meer bussen rijden dat ze beter op tijd rijden dat het materiaal beter is en dat de dienstverlening erop vooruit is gegaan voor hetzelfde of minder geld. Daarentegen blijkt dat de consument veel minder tevreden is in steden waar het monopolie blijft liggen bij een gemeentelijk vervoerbedrijf zoals in Amsterdam. Verplichte winkelnering en monopolies zijn niet goed. De heer De Roemer (SP): De heer Aptroot zou graag willen dat het zo zou zijn. Het tegendeel is waar. Wij zien overal dat er door de vreselijke marktwerking veel