13 Stemmingen moties Landbouw- en natuurbeleid Stemmingen moties Landbouw- en natuurbeleid Aan de orde zijn de stemmingen over moties ingediend bij het debat over het landbouw- en natuurbeleid te weten: - de motie-Pierik/Van der Plas over geen toegangsbeperkingen of verbod op de bodemvisserij in de Voordelta instellen totdat is gebleken dat de maatregel bijdraagt aan het herstel van de natuurwaarden (30252 nr. 132); - de motie-Holman c.s. over voortaan een rekenkundige ondergrens van 1 mol per hectare per jaar hanteren voor stikstofdepositie waarbij een passende beoordeling nodig is voor een vergunning (30252 nr. 133); - de motie-Holman c.s. over na afloop van de aanpak piekbelasting ook het stempel "piekbelaster" wegnemen (30252 nr. 134); - de motie-Ouwehand over onnodig extra dierenleed voorkomen door zo snel mogelijk beperkingen in te stellen voor de fok en aanvoer van dieren in de (melk)veehouderij (30252 nr. 135); - de motie-Tjeerd de Groot over bij het plaatsen van schotten tussen de diercategorieën de grondgebondenheid van de melkveehouderij versterken (30252 nr. 136); - de motie-Flach c.s. over de belangrijkste visgebieden voor de garnalen- en mesheftenvisserij in de Voordelta uitzonderen van compenserende maatregelen voor de aanleg van de Tweede Maasvlakte (30252 nr. 137); - de motie-Flach c.s. over gebieden waar op basis van meer recente bronnenanalyses sprake is van een bijdrage van de landbouw aan de nutriëntenbelasting van 19% of lager niet aanwijzen als met nutriënten verontreinigde gebieden (30252 nr. 138); - de motie-Flach/Pierik over zich inzetten om de derogatievrije bufferzones rond Natura 2000-gebieden te beperken tot zones rond stikstofgevoelige habitats (30252 nr. 139); - de motie-Van Campen/Pierik over uitspreken dat de autonome daling van de stikstofuitstoot op basis van de huidige Lbv en Lbv+ gebiedsgericht en op basis van vrijwilligheid noodzakelijk is om vergunningverlening op gang te brengen (30252 nr. 140); - de motie-Van Campen c.s. over voor 1 maart een plan van aanpak maken om een mogelijke mestcrisis het hoofd te bieden (30252 nr. 141); - de motie-Grinwis c.s. over al het mogelijke doen om een generieke korting op de fosfaatrechten te voorkomen (30252 nr. 142); - de motie-Grinwis c.s. over ruim voor de deadline van de gecombineerde opgave een analyse maken van de bedragen die in het kader van de eco-regeling over in 2023 geleverde prestaties worden uitgekeerd in de categorieën brons zilver en goud (30252 nr. 143); - de motie-Nijhoff-Leeuw c.s. over uiterlijk begin 2024 een actieplan aan de Kamer voorleggen met een passende oplossing voor PAS-melders die buiten hun schuld in de illegaliteit beland zijn (30252 nr. 144);- de motie-Pierik/Van der Plas over het in de eco-regeling ontstane financiële gat op een zo kort mogelijke termijn opvullen (30252 nr. 146). (Zie vergadering van heden.) De voorzitter: De heer Baudet. De heer Baudet (FVD): Ik wil graag stemverklaring afleggen over de stemmingen die nu aan de orde zijn onder punt 4. Wilt u dat ik dat nu doe of op een ander moment? Ik ben toch geschorst dus ik heb alle tijd. De voorzitter: Dat mag u nu doen. U bent geschorst maar u mag deelnemen aan de stemmingen en een stemverklaring hoort daarbij. U heeft één minuut. De heer Baudet (FVD): Voorzitter. Vandaag bleek wat het probleem is voor de democratie op het moment dat je Kamerleden gaat schorsen … De voorzitter: Nee nee nee. Dit gaat de verkeerde kant op. De heer Baudet (FVD): … want er waren diverse debatten waarin de stikstofthematiek aan de orde kwam en daar gaan we nu over stemmen. Wij hebben niet kunnen uitleggen wat onze positie is in deze thematiek. Wij zijn de enige partij in deze Kamer — dat bleek ook in het debat vandaag — die van mening is dat er geen stikstofprobleem bestaat. Überhaupt niet. Er is überhaupt geen stikstofprobleem in onze ogen. Er is geen noodzaak om een ander soort beleid te voeren. Er is geen reden om een ander soort oplossingen te vinden want er is überhaupt helemaal geen probleem volgens onze opvatting. Die mening hebben wij vandaag niet kunnen uiten tijdens het debat in de Tweede Kamer. Daarom zouden kiezers die een paar weken geleden op ons gestemd hebben nu misschien niet kunnen begrijpen waarom wij zo meteen gaan stemmen zoals wij gaan stemmen. De voorzitter: Maar dat weten we nu. En uw minuut is voorbij. De heer Baudet (FVD): Ja. De voorzitter: Ja. Dank u wel. Het is allemaal duidelijk. U heeft uw stemverklaring afgelegd met goed gevolg. In stemming komt de motie-Pierik/Van der Plas (30252 nr. 132).De voorzitter: Ik constateer dat de leden van de fracties van DENK de ChristenUnie de SGP het CDA de PVV FVD en BBB voor deze motie hebben gestemd en de leden van de fracties van de SP GroenLinks-PvdA Volt de PvdD D66 de VVD en Nieuw Sociaal Contract ertegen zodat zij is verworpen. In stemming komt de motie-Holman c.s. (30252 nr. 133). De voorzitter: Ik constateer dat de leden van de fracties van de ChristenUnie de VVD de SGP het CDA Nieuw Sociaal Contract de PVV FVD en BBB voor deze motie hebben gestemd en de leden van de fracties van de SP GroenLinks-PvdA Volt DENK de PvdD en D66 ertegen zodat zij is aangenomen. In stemming komt de motie-Holman c.s. (30252 nr. 134). De voorzitter: Ik constateer dat de leden van de fracties van de ChristenUnie de VVD de SGP het CDA Nieuw Sociaal Contract de PVV FVD en BBB voor deze motie hebben gestemd en de leden van de fracties van de SP GroenLinks-PvdA Volt DENK de PvdD en D66 ertegen zodat zij is aangenomen. In stemming komt de motie-Ouwehand (30252 nr. 135). De voorzitter: Ik constateer dat de leden van de fracties van de SP Volt DENK en de PvdD voor deze motie hebben gestemd en de leden van de fracties van GroenLinks-PvdA D66 de ChristenUnie de VVD de SGP het CDA Nieuw Sociaal Contract de PVV FVD en BBB ertegen zodat zij is verworpen. In stemming komt de motie-Tjeerd de Groot (30252 nr. 136). De voorzitter: Ik constateer dat de leden van de fracties van de SP GroenLinks-PvdA Volt DENK D66 de ChristenUnie en de VVD voor deze motie hebben gestemd en de leden van de fracties van de PvdD de SGP het CDA Nieuw Sociaal Contract de PVV FVD en BBB ertegen zodat zij is verworpen. In stemming komt de motie-Flach c.s. (30252 nr. 137). De voorzitter: Ik constateer dat de leden van de fracties van DENK de ChristenUnie de VVD de SGP het CDA de PVV FVD en BBB voor deze motie hebben gestemd en de leden van de fracties van de SP GroenLinks-PvdA Volt de PvdD D66 en Nieuw Sociaal Contract ertegen zodat zij is aangenomen. In stemming komt de motie-Flach c.s. (30252 nr. 138). De voorzitter: Ik constateer dat de leden van de fracties van de ChristenUnie de SGP het CDA Nieuw Sociaal Contract de PVV FVD en BBB voor deze motie hebben gestemd en de leden van de fracties van de SP GroenLinks-PvdA Volt DENK de PvdD D66 en de VVD ertegen zodat zij is aangenomen. In stemming komt de motie-Flach/Pierik (30252 nr. 139). De voorzitter:Ik constateer dat de leden van de fracties van de SGP het CDA de PVV FVD en BBB voor deze motie hebben gestemd en de leden van de fracties van de SP GroenLinks-PvdA Volt DENK de PvdD D66 de ChristenUnie de VVD en Nieuw Sociaal Contract ertegen zodat zij is verworpen. De heer Flach nog even. De heer Flach (SGP): Ja over de laatste motie die is aangenomen. Ik zou graag een brief van het kabinet willen ontvangen over op welke wijze er gevolg gegeven gaat worden aan die motie. De voorzitter: Helder. We geleiden het stenogram door. In stemming komt de motie-Van Campen/Pierik (30252 nr. 140). De voorzitter: Ik constateer dat de leden van de fracties van de SP GroenLinks-PvdA Volt DENK D66 de ChristenUnie de VVD de SGP Nieuw Sociaal Contract de PVV FVD en BBB voor deze motie hebben gestemd en de leden van de fracties van de PvdD en het CDA ertegen zodat zij is aangenomen. In stemming komt de motie-Van Campen c.s. (30252 nr. 141). De voorzitter: Ik constateer dat de leden van de fracties van de SP GroenLinks-PvdA Volt DENK de PvdD D66 de ChristenUnie de VVD de SGP het CDA Nieuw Sociaal Contract de PVV FVD en BBB voor deze motie hebben gestemd zodat zij is aangenomen. In stemming komt de motie-Grinwis c.s. (30252 nr. 142). De voorzitter: Ik constateer dat de leden van de fracties van de SP GroenLinks-PvdA Volt DENK de PvdD D66 de ChristenUnie de VVD de SGP het CDA Nieuw Sociaal Contract de PVV FVD en BBB voor deze motie hebben gestemd zodat zij is aangenomen. In stemming komt de motie-Grinwis c.s. (30252 nr. 143). De voorzitter: Ik constateer dat de leden van de fracties van de SP GroenLinks-PvdA Volt de PvdD D66 de ChristenUnie de VVD de SGP het CDA Nieuw Sociaal Contract de PVV FVD en BBB voor deze motie hebben gestemd en de leden van de fractie van DENK ertegen zodat zij is aangenomen. In stemming komt de motie-Nijhoff-Leeuw c.s. (30252 nr. 144). De voorzitter: Ik constateer dat de leden van de fracties van de SP GroenLinks-PvdA Volt DENK D66 de ChristenUnie de VVD de SGP het CDA Nieuw Sociaal Contract de PVV FVD en BBB voor deze motie hebben gestemd en de ledenvan de fractie van de PvdD ertegen zodat zij is aangenomen. In stemming komt de motie-Pierik/Van der Plas (30252 nr. 146). De voorzitter: Ik constateer dat de leden van de fracties van de PvdD de ChristenUnie de VVD de SGP Nieuw Sociaal Contract de PVV FVD en BBB voor deze motie hebben gestemd en de leden van de fracties van de SP GroenLinks-PvdA Volt DENK D66 en het CDA ertegen zodat zij is aangenomen. Dan gaan we even luisteren naar de heer Omtzigt. De heer Omtzigt (NSC): Nu de motie-Holman op stuk nr. 133 over een rekenkundige ondergrens is aangenomen zouden wij graag binnen drie weken een brief ontvangen over de wijze waarop de motie uitgevoerd wordt en de termijn waarop dat gaat lukken. De voorzitter: Dat is duidelijk. We zullen het stenogram doorgeleiden.