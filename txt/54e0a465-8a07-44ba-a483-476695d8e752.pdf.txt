3 Vragenuur: Vragen Omtzigt Vragen van het lid Omtzigt aan de minister van Economische Zaken bij afwezigheid van de staatssecretaris van Financiën over het bericht "Vakantie valt onverwacht duurder uit". De heer Omtzigt (CDA): Voorzitter. Na het oproer bij de VVD over de zorgpremies moest er een andere manier gevonden worden om extra belastingen binnen te halen. Dat lukte. De belastingschijven worden niet verhoogd maar de heffingskortingen worden afgebouwd. Dat was een gezamenlijk plan van de heren Zijlstra van de VVD en Samsom van de PvdA. Zij moesten de nivellering van hogere inkomens via de onzichtbare achterdeur regelen omdat de VVD-achterban de voordeur geblokkeerd had. Wat het betekent als je dat niet van tevoren betaalt werd drie weken geleden duidelijk. Over dit jaar krijgen volgend jaar 5 tot 6 miljoen Nederlanders een naheffing. Wat het betekent als je het wel in de loonheffing doet en op tijd betaalt werd gisteren duidelijk. Over overwerk en vakantiegeld betaal je niet meer 42% of 52% belasting. Nee. Je betaalt 44% 48% of zelfs 56% belasting over elke euro die je krijgt aan overwerk of vakantiegeld. Het effectieve tarief voor hardwerkend Nederland is verhoogd net nu de regering blij kan aankondigen dat ze de schijfgrenzen indexeert en er dus iets meer overblijft aan het eind van elke maand. Graag horen wij van de minister of het klopt dat de effectieve belastingpercentages nu 4432 bedragen vanaf het minimumloon 4832 vanaf €50.000 en 56 vanaf ongeveer €57.000 en dat het belastingpercentage vanaf €100.000 weer daalt naar 52. Kan de minister de volgende werknemer als voorbeeld nemen? Hij verdient €50.000 en krijgt €100 extra bruto inkomen aan overwerk of een extra beloning. Hoeveel moet zijn baas hiervoor betalen aan werkgeverslasten zoals pensioen en socialezekerheidspremies? Hoeveel houdt deze werknemer over van deze €100 in zijn portemonnee en kan de minister dat met 2013 vergelijken? Minister Kamp: Voorzitter. De heer Omtzigt spreekt over extra belasting binnenhalen. Laten we eens even kijken of dat het geval is. Hij vroeg naar de effectieve belastingpercentages voor vakantiegeld bijvoorbeeld. Ik heb die percentages zo niet paraat maar wat hij daarover voorlas klinkt mij niet onlogisch in de oren dus dat zou kunnen kloppen. De heer Omtzigt vroeg of ik daarna allerlei percentages wat betreft 2014 en 2013 wil vergelijken voor een inkomen van €50.000. Dat schud ik niet allemaal zo uit mijn mouw. Als de heer Omtzigt dat soort dingen wil weten zal dat even schriftelijk aan ons voorgelegd moeten worden en zullen we daarop graag schriftelijk antwoorden. De heer Omtzigt roept het beeld op dat er extra belastinginkomsten worden binnengehaald. Ik denk dat dit beeld verkeerd is. De hoeveelheid belasting die je betaalt over het vakantiegeld 2015 wordt vergeleken met die van 2014. Danis het inderdaad zo dat je in 2015 over je vakantiegeld meer belasting betaalt maar je moet in zo'n jaar niet alleen kijken naar het vakantiegeld maar naar het hele jaar. Je moet kijken wat er op je loonstrookje wat betreft je netto-inkomen en de belasting die je moet betalen aan de hand is. Iemand met een inkomen van rond de €4.000 per maand — dat is ongeveer in de orde van grootte van het voorbeeld dat de heer Omtzigt aanhaalde iemand met €50.000 per jaar — gaat er over dat hele jaar netto €300 op vooruit. Hij gaat er niet op achteruit. Er wordt geen extra belasting binnengehaald maar hij gaat erop vooruit en wordt er beter van. Als je alleen maar kijkt naar het vakantiegeld geef je een vertekend beeld een onjuiste weergave van de werkelijkheid. Kijk je naar het hele jaar dan geef je het juiste beeld de juiste weergave van de werkelijkheid. Je gaat er op je loonstrookje dan €300 op vooruit. De heer Omtzigt (CDA): Die €300 is inderdaad de indexatie van de schijven maar die compenseert nog niet eens de op dit moment optredende inflatie. Dit jaar zijn de schijven zoals gebruikelijk geïndexeerd wat inhoudt dat de hogere percentages iets later ingaan. Maar overeind blijft dat het vakantiegeld met 12% daalt om die nivellering te financieren waardoor daar minder van overblijft. Als je behalve vakantiegeld ook overwerk hebt houd je minder over. Deze percentages van 4432 4832 en 56 zijn nu de effectieve schijfpercentages in Nederland en niet langer 42. Die 4432% gaat in op het minimumloon. Dat raakt gewoon mensen die in een fabriek werken en 's nachts overwerk doen. Is dat rechtvaardig? Wil de regering nu dit de effectieve belastingpercentages zijn die percentages gewoon online zetten? Ik hoor graag over het voorbeeld dat ik gaf. Dat heb ik overigens een paar uur geleden aan de staatssecretaris van Financiën gemaild juist omdat ik er hier naar zou vragen en ik snap dat je dit niet zomaar uit je mouw schudt. Voor deze mijnheer betaalt de werkgever straks ongeveer €140 belasting en sociale premies en de werknemer houdt er minder dan €50 van over. Oftewel €90 blijft hangen in het traject. Als je een nieuw belastingstelsel wilt maken dat eenvoudiger is en werken beloont dan moet je van deze ingewikkelde mechanismes af en de belasting verlagen. Is de regering daartoe bereid? Minister Kamp: Het lijkt mij niet realistisch om nu bespiegelingen te gaan houden over een nieuw belastingstelsel. Dat zal ik ook niet gaan doen. Ik denk dat er met de verantwoordelijke bewindspersoon ruimschoots van gedachten is gewisseld over de effectieve belastingpercentages dus ik hoef dat niet over te doen. Het is net zo goed niet zinvol dat ik opnieuw over de naheffingskwestie ga spreken want daar heeft de Kamer vorige week een debat over gehad. Het gaat er nu om dat de heer Omtzigt en anderen hebben gezegd dat men er volgend jaar op achteruitgaat vanwege het feit dat over het vakantiegeld meer belasting moet worden betaald. Ik herhaal dat als je dat effect meeneemt in het totale inkomen over het hele jaar waarbij je rekening houdt met wat je extra betaalt over dat vakantiegeld je er over dat hele jaar netto €300 op vooruit gaat op je loonstrookje. Ik denk dat dit de werkelijkheid is. Het is verstandig om die werkelijkheid te zien in het geheel: er zit voor volgend jaar een plus in voor het besteedbaar inkomen. Wij zijn na een aantal jaren van crisis waarin het besteedbaar inkomenerop achteruitging en de mensen minder konden consumeren in een situatie beland dat mensen eind dit jaar en volgend jaar per saldo meer zullen kunnen besteden. Dat is de overgang waar het kabinet zich voor heeft ingezet. Die overgang komt er nu aan. De heer Omtzigt (CDA): Het blijft overeind staan dat je 12% minder vakantiegeld krijgt. De stijging is minder dan de inflatie. Na aftrek van de inflatie ga je er dus op achteruit. De regering telt de accijnsverhoging de lagere pensioenopbouw de hogere energiebelasting de verhuurdersheffing minder hypotheekrenteaftrek en de extra belasting op afval niet mee. We gaan dus nog steeds naar hogere belastingen. Minister Kamp: Deze stelling heb ik net weersproken. Ik heb aangegeven wat per saldo het effect over het hele jaar zal zijn. Ik heb ook gezegd dat de mensen in Nederland per saldo meer besteedbaar inkomen zullen hebben. De consumptie zal dus kunnen stijgen. Dit draagt naast de groei van de export bij aan de verbetering van de Nederlandse economie. Mevrouw Neppérus (VVD): Ik zag vanochtend dat ene tabelletje over vakantiegeld maar ik zag ook een ander tabelletje over het gewone maandelijkse loon en de verhouding daarin tussen bruto en netto. Dat gaf mij een beter gevoel want je ziet het vooruitgaan. Men gaat dus maandelijks meer overhouden aan het gewone loon meer dan het vakantiegeld hoe vervelend het ook is je zal kosten. Geldt dat voor alle inkomens? Geldt dat vanaf het minimumloon tot zeg maar €6.000 €7.000 of €8.000 per maand? Hoe moet ik mij die plus voorstellen? Minister Kamp: Het houdt op een gegeven moment op. Het gaat tot inkomens tot een bepaalde hoogte. Ik heb in mijn hoofd dat het om inkomens tot ongeveer €8.000 per maand gaat. Als je bijvoorbeeld een bruto maandloon van €4.000 hebt betaal je per maand €45 minder belasting. Als je dat over het hele jaar over twaalf maanden optelt en daar hetgeen je extra betaalt over het vakantiegeld vanaf haalt ga je er per saldo op je loonstrookje €297 op vooruit. Ik heb dat bedrag net afgerond op ongeveer €300. De voorzitter: Dank u wel voor uw antwoorden. U mag nog even plaatsnemen want ook de volgende vraag wordt aan u gesteld.