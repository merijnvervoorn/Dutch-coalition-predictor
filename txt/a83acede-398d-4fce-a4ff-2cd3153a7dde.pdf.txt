5 Aanbieding van de Klimaatnota Aanbieding van de Klimaatnota Aan de orde is de aanbieding van de Klimaatnota. De voorzitter: Aan de orde is nu de aanbieding van de Klimaatnota. Ik geef als eerste het woord aan de minister voor Klimaat en Energie. Gaat uw gang. Minister Jetten: Dank u wel voorzitter. Nederland moet zich voorbereiden op zwaardere weersomstandigheden: nattere winters drogere zomers zwaardere regenbuien en een stijgende zeespiegel. Zelfs in de meest optimistische scenario's van het KNMI blijft het klimaat nog een flinke tijd veranderen met grote gevolgen voor Nederland. Om daar iets aan te doen moet Nederland flink aan de bak. We stellen daarom ambitieuze klimaatdoelen en moeten ook doortastend aan de slag. Het mantra van het klimaatbeleid voor de komende jaren is daarom: uitvoeren uitvoeren uitvoeren. Vandaag bied ik uw Kamer de Klimaatnota aan waarmee het kabinet verantwoording aflegt over het klimaatbeleid tot nu toe. Op 20 december is hierover met uw Kamer ook een notaoverleg ingepland. Daarnaast bied ik u de volledige Klimaat- en Energieverkenning aan met daarin ook de laatste cijfers over energiebesparing en de opwek van hernieuwbare energie in Nederland. Uit deze verkenning van het Planbureau voor de Leefomgeving blijkt dat het klimaatdoel voor 2030 voor het eerst binnen bereik ligt. Dat komt doordat het kabinet eerder dit jaar met 122 extra maatregelen is gekomen om meer klimaatactie voor elkaar te krijgen. Naast het Planbureau voor de Leefomgeving legt ook de Raad van State bij het klimaatbeleid de nadruk voor de komende jaren op heldere keuzes en maximale uitvoering. We mogen ons nog niet rijk rekenen. Het zal het nodige vergen om vaart te houden in de uitvoering van klimaatbeleid want ook op de lange termijn is er nog veel te doen. Binnenkort deel ik de contouren van het Klimaatplan met uw Kamer. In dat Klimaatplan legt het kabinet weer verantwoording af over hoe we de komende jaren de grote lijnen voor het klimaatbeleid gaan voortzetten en hoe we de komende tien jaar ook door kunnen gaan met die klimaatactie. We moeten daarbij ter harte nemen wat de wetenschap ons vertelt hier in Nederland en wereldwijd. Die wetenschap wijst ons steeds duidelijker op de grote gevolgen van klimaatverandering maar biedt ons ook veel technische oplossingen om er wat aan te doen. In Nederland is daarvoor speciaal de Wetenschappelijke Klimaatraad opgericht die eind dit jaar voor het eerst een grootschalig advies zal uitbrengen over de toekomst van het klimaatbeleid in Nederland. Maar overheid en wetenschap kunnen dit niet alleen. De overheid moet het samen doen met gemeentes provincies bedrijven maatschappelijke organisaties en mensen door het hele land zoals Klimaatburgemeester Dieuwertje Vorstenbosch uit Tilburg. Zij helpt het klimaat door de leefomgeving van mensen te verduurzamen en zegt daarover: als we samenwerken kunnen we ook echtiets veranderen in onze eigen buurt. Of neem Klimaatsupporter Censo een bedrijf dat andere bedrijven helpt om te verduurzamen via bijvoorbeeld het slim isoleren van bedrijfspanden en het plaatsen van zonnepanelen en warmtepompen. Volgende week zetten we tijdens de Nationale Klimaatweek de inspanningen van alle andere Klimaatburgemeesters en Klimaatsupporters in het zonnetje. We moedigen daarmee andere mensen andere bedrijven organisaties provincies en gemeenten aan om ook een steentje bij te dragen aan een beter klimaat. Tegelijkertijd mogen zij ook wel echt meer verwachten van de rijksoverheid bijvoorbeeld om te zorgen dat iedereen ook echt mee kan doen. De rijksoverheid moet ook het goede voorbeeld geven we moeten energiearmoede beter bestrijden en woningen in kwetsbare wijken versneld verduurzamen. Zij mogen ook verwachten dat we geen klimaatbeleid maken dat zichzelf in de weg staat. Dat betekent dus ook zorgen dat we fossiele subsidies terugdringen en de schone alternatieven sneller opbouwen. We moeten voorkomen dat het succes van de snelle vergroening eigenlijk in de weg wordt gezeten door een elektriciteitsnet dat het nog niet aankan. Dus wederom: uitvoering uitvoering uitvoering. Want het klimaatdoel voor 2030 ligt binnen bereik. Laten we er ook samen voor zorgen dat we dat ook echt gaan halen. Voorzitter. Met die woorden bied ik u nu graag de Klimaatnota aan en de reflectie van het PBL en de Raad van State. De voorzitter: Dank u wel dank u wel dank u wel zeg ik daarbij. Ik dank de minister voor het aanbieden van de Klimaatnota die in dat duurzame klimaatkoffertje zit. De Klimaatnota wordt aangeboden op basis van de Klimaatwet uit 2019. De nota bevat de verantwoording van het kabinet over het gevoerde klimaatbeleid en schetst de prioriteiten voor het komende jaar. Samen met de Klimaatnota ontvangt de Kamer ook de Klimaat- en Energieverkenning waarin het Planbureau voor de Leefomgeving de voortgang van het klimaatbeleid monitort. Dat is een belangrijk hulpmiddel voor de Tweede Kamer om haar taken goed uit te kunnen voeren. Er is het afgelopen jaar veel gebeurd op het terrein van deze minister. De Klimaatwet is gewijzigd waardoor de nationale CO-besparingsdoelen aangescherpt zijn en de 2 Kamer heeft ingestemd met de oprichting van een Klimaatfonds. Het kabinet heeft nu een demissionaire status maar het werk op dit gebied gaat gewoon door onder meer als het gaat om de behandeling van het wetsvoorstel Energiewet. Het is aan de Kamer om vanuit haar controlerende taak het debat met het kabinet aan te gaan over de klimaatplannen. Ik stel voor deze nota in handen te stellen van de vaste commissie voor Economische Zaken en Klimaat die reeds besloten heeft om over dit onderwerp een notaoverleg in te plannen. Ik dank nogmaals de minister de mensen in de zaal de mensen die op de publieke tribune zitten en de mensen die deze ontvangst van de Klimaatnota hebben gevolgd. Ik schors de vergadering voor een enkel moment. Daarna gaan we verder met een hele lijst debatten. Heel fijn dat de collega's vandaag hierbij aanwezig waren. De vergadering wordt van 10.22 uur tot 10.39 uur geschorst.