10 Stemmingen moties Burgerinitiatief "Ik ben onbetaalbaar" Aan de orde zijn de stemmingen over moties ingediend bij het debat over het burgerinitiatief "Ik ben onbetaalbaar" te weten: - de motie-Van der Graaf c.s. over inzichtelijk maken van het uitvoeren van verplichtingen op basis van internationale verdragen (35484 nr. 2); - de motie-Van der Staaij c.s. over voorstellen om het kopen van seks strafbaar te stellen (35484 nr. 3); - de motie-Kuik c.s. over onderzoeken hoe in Nederland het gelijkheidsmodel kan worden ingevoerd (35484 nr. 4). (Zie vergadering van 3 september 2020.) De voorzitter: Op verzoek van mevrouw Van der Graaf stel ik voor haar motie (35484 nr. 2) aan te houden. Daartoe wordt besloten. In stemming komt de motie-Van der Staaij c.s. (35484 nr. 3). De voorzitter: Ik constateer dat de leden van de fracties van DENK de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kuik c.s. (35484 nr. 4). De voorzitter: Ik constateer dat de leden van de fracties van DENK de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is verworpen. Ik stel voor het burgerinitiatief met de stemmingen over de moties als behandeld te beschouwen en de initiatiefnemers hierover schriftelijk te informeren onder dankzegging voor het initiatief. Daartoe wordt besloten.