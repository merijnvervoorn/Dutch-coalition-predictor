12 Stemmingen moties Energieraad 11 juni 2021 Aan de orde zijn de stemmingen over moties ingediend bij het tweeminutendebat Energieraad 11 juni 2021 te weten: - de motie-Van Raan over uitdragen dat alleen groene waterstof duurzaam kan zijn (21501-33 nr. 859); - de motie-Van Raan over uitdragen dat blauwe waterstof geen duurzame oplossing is (21501-33 nr. 860); - de motie-Van Raan over houtige biomassa schrappen uit RED II (21501-33 nr. 861); - de motie-Van Raan over ECT-claims ter compensatie van de inkomstenderving van bedrijven (21501-33 nr. 862); - de motie-Van Raan over uitdragen dat Nederland voornemens is het ECT te verlaten (21501-33 nr. 863); - de motie-Erkens c.s. over kernenergie onderdeel van de taxonomie laten zijn (21501-33 nr. 864). (Zie vergadering van heden.) De voorzitter: De motie-Van Raan (21501-33 nr. 861) is in die zin gewijzigd dat zij thans luidt: Motie De Kamer gehoord de beraadslaging constaterende de aangenomen motie-Van Raan/Leijten over voortaan de uitstoot door bijstook van biomassa meten; constaterende dat biomassa onterecht als hernieuwbare brandstof is opgenomen in de RED II (Revised Renewable Energy Directive); verzoekt de staatssecretaris tijdens de Energieraad uit te dragen dat biomassa mede op grond van de werkelijke emissies geschrapt zou moeten worden uit de RED II en hier steun voor te zoeken en gaat over tot de orde van de dag. Zij krijgt nr. 865 was nr. 861 (21501-33). Ik stel vast dat wij hier nu over kunnen stemmen. In stemming komt de motie-Van Raan (21501-33 nr. 859). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD en Fractie Den Haan voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (21501-33 nr. 860).De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD BBB en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Raan (2150133 nr. 865 was nr. 861). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie BBB JA21 FVD Groep Van Haga en de PVV voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (21501-33 nr. 862). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (21501-33 nr. 863). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD BBB en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Erkens c.s. (21501-33 nr. 864). De voorzitter: Ik constateer dat de leden van de fracties van Fractie Den Haan de VVD de SGP het CDA BBB JA21 FVD Groep Van Haga en de PVV voor deze motie hebben gestemd en de leden van de overige fracties ertegen zodat zij is aangenomen. Mevrouw Bikker ChristenUnie. Mevrouw Bikker (ChristenUnie): Voorzitter. Ik had mijn hand hoger op moeten steken maar de ChristenUnie was voor de motie op stuk nr. 863; zij werd niet genoemd. De voorzitter: Voor. Kijk. Wij zullen uw opmerking opnemen in de Handelingen.