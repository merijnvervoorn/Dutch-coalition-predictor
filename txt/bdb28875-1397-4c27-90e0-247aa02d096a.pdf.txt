55 Stemmingen moties Wijziging AOW tweewoningenregel Aan de orde zijn de stemmingen over moties ingediend bij de behandeling van het wetsvoorstel Wijziging van de Algemene Ouderdomswet te weten: - de motie-Baay-Timmerman/Omtzigt over monitoren van het gebruik van de tweewoningenregel (33853 nr. 8); - de motie-Omtzigt over de gevolgen in de sociale zekerheid en belastingen van het verlenen van intensieve mantelzorg (33853 nr. 9); - de motie-Klein over permanent bewoonde recreatiewoningen onder de tweewoningenregel brengen (33853 nr. 10); - de motie-Klein over een eenduidige regeling van de kostendelersnorm (33853 nr. 11); - de motie-Schouten/Ulenbelt over een onderzoek naar de consequenties van de tweewoningenregel in de Anw (33853 nr. 13). (Zie vergadering van heden.) De voorzitter: De motie-Baay-Timmerman/Omtzigt (33853 nr. 8) is in die zin gewijzigd dat zij thans luidt: Motie De Kamer gehoord de beraadslaging overwegende dat onderhavige wijziging van de Algemene Ouderdomswet een versoepeling inhoudt van het samenwooncriterium hetgeen gunstig is voor de verlening van mantelzorg en daarmee bijdraagt aan een belangrijke doelstelling van het regeringsbeleid; overwegende dat eventueel oneigenlijk gebruik van de tweewoningenregeling de houdbaarheid van deze regeling in gevaar kan brengen; verzoekt de regering het gebruik en mogelijk oneigenlijke gebruik van de regeling strikt te monitoren en de Kamer hierover uiterlijk binnen twee jaar te rapporteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 15 was nr. 8 (33853). Ik stel vast dat wij hier nu over kunnen stemmen. Op verzoek van de heer Klein stel ik voor zijn motie (33853 nr. 11) aan te houden.Daartoe wordt besloten. In stemming komt de gewijzigde motie-Baay-Timmerman/Omtzigt (33853 nr. 15 was nr. 8). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA en de PvdD voor deze gewijzigde motie hebben gestemd en de aanwezige leden van de fractie van de SP ertegen zodat zij is aangenomen. In stemming komt de motie-Omtzigt (33853 nr. 9). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren 50PLUS/Baay-Timmerman 50PLUS/Klein GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klein (33853 nr. 10). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren 50PLUS/Klein en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Schouten/Ulenbelt (33853 nr. 13). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen.