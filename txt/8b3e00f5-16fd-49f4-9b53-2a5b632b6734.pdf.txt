6 Regeling van werkzaamheden (stemmingen) De voorzitter: Ik wil aan de leden vragen om hun plaats weer in te nemen. Aan de orde zijn de stemmingen. Ik geef allereerst even het woord aan mevrouw Marijnissen. Ik geef allereerst het woord aan mevrouw Marijnissen die een opmerking had over haar motie. Ik heb dit niet gedroomd. Mevrouw Marijnissen (SP): Ik heb een stemmingslijst meegekregen maar de tekst van de motie moet in ieder geval zijn: zo snel mogelijk. Dat is de aanpassing van de motie. De voorzitter: De motie op stuk nr. 41 wordt aangepast met de woorden "zo snel mogelijk". Wellicht verandert dat het stemgedrag van mensen. De voorzitter: De gewijzigde motie-Marijnissen (28362 nr. 55 was nr. 41) is in die zin gewijzigd dat zij thans luidt: Motie De Kamer gehoord de beraadslaging constaterende dat mensen die op de zwarte lijst van de Belastingdienst staan op verzoek van de Kamer ge√Ønformeerd worden over dit verdrietige feit; constaterende dat de brief die mensen ontvangen niet aangeeft waarom mensen op deze lijst terecht zijn gekomen en dat mensen zelf het initiatief moeten nemen om dit op te vragen bij de Belastingdienst; verzoekt de regering mensen die te horen hebben gekregen dat zij op de zwarte lijst staan zo snel mogelijk en eerlijk te vertellen wat daarvan de reden is geweest en ook met wie die gegevens zijn gedeeld teneinde een langslepende onzekerheid te voorkomen en gaat over tot de orde van de dag. Zij krijgt nr. 55 was nr. 41 (28362). Ik stel vast dat wij hier nu over kunnen stemmen. De stemmingen onder agendapunt 1 zijn vervallen en we gaan dus naar de stemmingen onder 2.