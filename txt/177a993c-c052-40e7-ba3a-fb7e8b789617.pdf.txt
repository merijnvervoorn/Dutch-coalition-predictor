12 Stemmingen moties Anti-islamsentimenten in de samenleving Aan de orde zijn de stemmingen over moties ingediend bij het debat over anti-islamsentimenten in de samenleving te weten: - de motie-Azarkan over een plan van aanpak om moslimhaat te bestrijden (30950 nr. 240); - de motie-Azarkan over mensenrechten en antidiscriminatie als belangrijk onderdeel van de nieuwe kerndoelen in het onderwijs (30950 nr. 241); - de motie-Azarkan over moslimhaat of moslimdiscriminatie erkennen als specifieke vorm van discriminatie en racisme (30950 nr. 242); - de motie-Azarkan over verkiezingscampagnes en -programma's controleren op naleving van de mensenrechten (30950 nr. 244); - de motie-Simons over aan de politieleiding overbrengen dat etnisch profileren moet leiden tot ontslag (30950 nr. 247). (Zie vergadering van 25 mei 2021.) De voorzitter: De motie-Azarkan (30950 nr. 241) is in die zin gewijzigd dat zij thans luidt: Motie De Kamer gehoord de beraadslaging verzoekt de regering er blijvend op toe te zien dat mensenrechten en antidiscriminatie alsmede de bestrijding van moslimhaat en antisemitisme een herkenbaar en belangrijk onderdeel vormen van de nog te ontwikkelen kerndoelen voor burgerschap en dat dit breed en stevig verankerd wordt in het onderwijs en gaat over tot de orde van de dag. Zij krijgt nr. 248 was nr. 241 (30950). Ik stel vast dat wij hier nu over kunnen stemmen. Ik geef gelegenheid tot het afleggen van een stemverklaring vooraf. Mevrouw Van der Plas (BBB): Dank u wel voorzitter. Ik wil een stemverklaring afleggen over de motie over een plan van aanpak maken om moslimhaat te bestrijden. Wij gaan tegen deze motie stemmen maar ik wil voorkomen dat er van die plaatjes op Twitter komen in de trant van: "O kijk eens ze hebben tegengestemd. Dus ze haten moslims dus ze zijn fascisten dus het zijn racisten." Dat zijn wij dus niet. Maar wij hebben goedoverwogen om hiertegen te stemmen omdat wij vinden dat er een breed plan van aanpak moet komen met haat tegen vrouwen haat tegen blanke mensen of haat tegen transgenders of homoseksualiteit of andere dingen. Wij willen het dus niet specifiek maken. Wij willen juist een brede aanpak. Dat is de reden waarom wij tegenstemmen. Ik hoop dat BBB of andere partijen die hiertegen stemmen op sociale media niet uitgemaakt worden voor fascisten en racisten De voorzitter: Dank u wel mevrouw Van der Plas. In stemming komt de motie-Azarkan (30950 nr. 240). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD en D66 voor deze motie hebben gestemd en de leden van de fracties van de ChristenUnie de VVD de SGP het CDA BBB JA21 FVD Groep Van Haga en de PVV ertegen zodat zij is verworpen. In stemming komt de gewijzigde motie-Azarkan (30950 nr. 248 was nr. 241). De voorzitter: Ik constateer dat de leden van de fracties van GroenLinks BIJ1 Volt DENK de PvdA de PvdD D66 en de VVD voor deze gewijzigde motie hebben gestemd en de leden van de fracties van de SP de ChristenUnie de SGP het CDA BBB JA21 FVD Groep Van Haga en de PVV ertegen zodat zij is aangenomen. In stemming komt de motie-Azarkan (30950 nr. 242). De voorzitter: Ik constateer dat de leden van de fracties van GroenLinks BIJ1 Volt DENK de PvdA de PvdD D66 de ChristenUnie de VVD en het CDA voor deze motie hebben gestemd en de leden van de fracties van de SP de SGP BBB JA21 FVD Groep Van Haga en de PVV ertegen zodat zij is aangenomen. In stemming komt de motie-Azarkan (30950 nr. 244). De voorzitter: Ik constateer dat de leden van de fracties van GroenLinks BIJ1 Volt DENK en de PvdA voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Simons (30950 nr. 247). De voorzitter: Ik constateer dat de leden van de fracties van GroenLinks BIJ1 Volt DENK en de PvdD voor deze motie hebben gestemd en de leden van de fracties van de SP de PvdA D66 de ChristenUnie de VVD de SGP het CDA BBB JA21 FVD Groep Van Haga en de PVV ertegen zodat zij is verworpen.