27 Stemmingen moties Spoorveiligheid/ERTMS Aan de orde zijn de stemmingen over aangehouden moties ingediend bij het VAO Spoorveiligheid/ERTMS te weten: - de motie-Kröger/Laçin over minimaliseren van risico’s op storingen als gevolg van de overgang tussen beveiligingssystemen (29893 nr. 231); - de gewijzigde motie-Kröger/Ziengs over kosten en meerwaarde van de eventuele aanleg van ERTMS (29893 nr. 233 was nr. 232). (Zie vergadering van 13 december 2018.) De voorzitter: De motie-Kröger/Laçin (29893 nr. 231) is in die zin gewijzigd dat zij thans luidt: Motie De Kamer gehoord de beraadslaging constaterende dat er bij de uitrol van ERTMS op termijn sprake zal zijn van verschillende veiligheidssystemen op diverse trajecten op het Nederlandse spoornet; overwegende dat verschillen in dergelijke systemen kunnen leiden tot een risico op een toename in het aantal (ver)storingen; verzoekt de regering om in te zetten op het minimaliseren van de risico's op storingen als gevolg van de overgang tussen beveiligingssystemen bij de verdere uitrol van ERTMS en daarbij in ieder geval de internationale corridors voor goederen en personenvervoer te betrekken en gaat over tot de orde van de dag. Zij krijgt nr. 234 was nr. 231 (29893). De voorzitter: De gewijzigde motie-Kröger/Ziengs (29893 nr. 233 was nr. 232) is in die zin nader gewijzigd dat zij thans luidt: Motie De Kamer gehoord de beraadslaging overwegende dat een opwaardering van de internationale spoorcorridors een belangrijke bijdrage kan leveren aan de concurrentiepositie van het spoor;constaterende dat de invoering van ERTMS op het NL-deel van de Berlijnlijn en van de ICE Amsterdam-Frankfurt pas na 2030 is voorzien; overwegende dat de regering in overleg met de Duitse regering en de vervoerders momenteel in kaart aan het brengen is hoe de verbinding naar Berlijn versneld zou kunnen worden en daarbij zowel aanpassingen in de dienstregeling als de infrastructuur in beeld brengt; verzoekt de regering in dit kader ook de kosten en de meerwaarde te onderzoeken van de eventuele aanleg van ERTMS na 2030 op het gehele traject naar Berlijn en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 235 was nr. 233 (29893). Ik stel vast dat wij nu over deze gewijzigde moties kunnen stemmen. In stemming komt de gewijzigde motie-Kröger/Laçin (29893 nr. 234 was nr. 231). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de nader gewijzigde motie-Kröger/Ziengs (29893 nr. 235 was nr. 233). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze nader gewijzigde motie hebben gestemd en de leden van de fractie van de PVV ertegen zodat zij is aangenomen.