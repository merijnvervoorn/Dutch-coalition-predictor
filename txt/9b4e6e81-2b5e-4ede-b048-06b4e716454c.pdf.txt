15 Stemming motie Begroting Koning 2021 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaat van de Koning (I) voor het jaar 2021 te weten: - de motie-Wassenberg over de onderliggende stukken bij de subsidiebeschikking voor Kroondomein Het Loo (35570I nr. 8). (Zie vergadering van 7 oktober 2020.) In stemming komt de motie-Wassenberg (35570-I nr. 8). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de PVV en FvD voor deze motie hebben gestemd en de leden van de fractie van de ChristenUnie ertegen zodat zij is aangenomen. Meneer Wassenberg. De heer Wassenberg (PvdD): Voorzitter. Dank aan de collega's die deze motie hebben gesteund. Ik vraag de regering om vóór eind volgende week dus in de eerste week van februari de stukken naar de Kamer te sturen. Het goede nieuws is: er hoeft niks te worden weggelakt. Dat past ook in het kader van de Wet open overheid die vandaag is aangenomen. De voorzitter: Dank u wel. Ik stel voor het stenogram van dit deel van de vergadering door te geleiden naar het kabinet.