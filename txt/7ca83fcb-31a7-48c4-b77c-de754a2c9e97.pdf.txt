7 Stemmingen moties Ontstane politieke situatie Aan de orde zijn de stemmingen over moties ingediend bij het debat over de ontstane politieke situatie te weten: - de motie-Marijnissen/Van der Plas over voorkomen dat armoede toeneemt door de val van het kabinet (36392 nr. 3); - de motie-Van Haga over uitspreken dat de spreidingswet niet in behandeling wordt genomen (36392 nr. 4); - de motie-Omtzigt over de voorbereide maatregelen ten aanzien van arbeidsmigratie verder uitwerken en in het vroege najaar voorleggen aan de Kamer (36392 nr. 5). (Zie vergadering van heden.) In stemming komt de motie-Marijnissen/Van der Plas (36392 nr. 3). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen. Mevrouw Bikker ChristenUnie. Mevrouw Bikker (ChristenUnie): Voorzitter. Nu deze motie unaniem is aangenomen … De voorzitter: Niet unaniem. Mevrouw Bikker (ChristenUnie): O bijna unaniem maar wel met brede steun. Dank voor uw correctie. Ik zou het kabinet willen vragen om de fiches uit te werken die passen bij de uitwerking van deze motie zodat de Kamer bij Prinsjesdag voldoende geïnformeerd is om naar bevind van zaken te kunnen handelen. De voorzitter: Dank u wel. We zullen dit doorgeleiden richting het kabinet. In stemming komt de motie-Van Haga (36392 nr. 4). De voorzitter: Ik constateer dat de leden van de fracties van de SGP JA21 de PVV FVD en Groep Van Haga voor deze motie hebben gestemd en de leden van de fracties van de SP GroenLinks BIJ1 Volt DENK de PvdA de PvdD D66 Lid Omtzigt de ChristenUnie de VVD het CDA en BBB ertegen zodat zij is verworpen.In stemming komt de motie-Omtzigt (36392 nr. 5). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD D66 Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze motie hebben gestemd en de fractie van BIJ1 ertegen zodat zij is aangenomen. Ik hoor dat er behoefte is aan een lange speech en dan ook nog van de heer Wilders … Zo zie je maar: er groeien mooie dingen in die laatste uren. Ik wil de minister-president danken ook voor zijn aanwezigheid bij de stemmingen en hem veel succes wensen. En ook de heer Heerma. Nogmaals ook van mijn kant respect voor de bijdrage aan de Tweede Kamer. Daarmee zijn we aan het einde van deze vergadering gekomen. Ik wens u allemaal een heel mooi reces toe. Ik hoop dat de planning wat meer rust heeft gegeven en ik zie u begin september weer.