22 Regeling van werkzaamheden (stemmingen) De voorzitter: Aan de orde zijn de stemmingen. Ik heb de heer Van Meenen en de heer Van der Molen. Klopt dat? En ik heb de heer Van Haga en mevrouw Van der Graaf. Gaat uw gang. De heer Van Meenen (D66): Ik zou willen vragen om uitstel van stemmingen bij agendapunt 7 over de initiatiefwet van Verhoeven en Jetten tot 25 februari. De voorzitter: Dan zullen we over twee weken stemmen over het wetsvoorstel. De heer Van Haga (FvD): Afgelopen dinsdag hebben wij per ongeluk voor het wetsvoorstel van Nijboer gestemd (35488). Daar willen wij tegen zijn. De voorzitter: Dan zal deze opmerking in de Handelingen worden opgenomen. De heer Van Haga (FvD): Vanmiddag hebben we weer een fout gemaakt. Dat betreft de gewijzigde motie-Marijnissen (35510 nr. 19). Daar willen we voor hebben gestemd. De voorzitter: Dan zullen deze opmerkingen in de Handelingen worden opgenomen. De heer Van der Molen (CDA): Wij hebben vanochtend en vanmiddag de herindelingen besproken. Ik zou willen voorstellen om de stemmingen uit te stellen bij agendapunt 2 de stemmingen over de samenvoeging van de gemeenten Landerd en Uden. Dat houdt verband met een amendement waar nog technisch naar moet worden gekeken dus voor de zorgvuldigheid is het goed om daar op een later moment op terug te komen. De voorzitter: Agendapunt 2 meneer Van der Molen en …? De heer Van der Molen (CDA): Alleen punt 2.De voorzitter: Alleen punt 2. Dan is het helder. Dan gaan we daar de volgende keer over stemmen. Mevrouw Van der Graaf (ChristenUnie): We hebben net een VAO Rechtsbijstand gehad. De minister heeft aan mij gevraagd of ik de motie die nu nr. 234 heeft gekregen zou willen aanhouden. Dat ga ik doen. De minister heeft een brief toegezegd. Ik zou wel heel graag willen dat wij die volgende week ontvangen want de week erna willen we dan mogelijk een herziene motie in stemming brengen. De voorzitter: Dat is goed. Op verzoek van mevrouw Van der Graaf stel ik voor haar motie (31753 nr. 234) aan te houden. Daartoe wordt besloten. De voorzitter: Ik stel voor het stenogram van dit deel van de vergadering door te geleiden naar het kabinet. Mevrouw Buitenweg (GroenLinks): Ik ben met een boodschap hierheen gestuurd. Die is dat wij bij agendapunt 31 over het MIRT de aangehouden motieKröger (35570-A nr. 18) over een eenduidig rekenmodel willen aanhouden. De voorzitter: Even kijken. Welk agendapunt? Mevrouw Buitenweg (GroenLinks): 31. De voorzitter: O ja. Dat is de motie op stuk nr. 18. Op verzoek van mevrouw Kröger stel ik voor haar motie (35570-A nr. 18) aan te houden. Daartoe wordt besloten. Mevrouw Buitenweg (GroenLinks): Dan is mijn missie geslaagd. De voorzitter: Nou dan heeft u uw werk goed gedaan. Missie geslaagd inderdaad. Dat hoort ook bij het Kamerlidmaatschap. Dan gaan we nu naar de stemmingslijst.