5 Stemmingen Grondeigendom Omgevingswet Aan de orde zijn de stemmingen in verband met het wetsvoorstel Wijziging van de Omgevingswet en enkele andere wetten vanwege opname in de Omgevingswet van regels over het vestigen van een voorkeursrecht regels over onteigening bijzondere regels voor het inrichten van gebieden en met het oog op verschillende typen gebiedsontwikkelingen een verdere aanpassing van de regels over kostenverhaal (Aanvullingswet grondeigendom Omgevingswet) (35133). (Zie vergadering van 8 oktober 2019.) In stemming komt het amendement-Smeulders (stuk nr. 24). De voorzitter: Ik constateer dat de leden van de fracties van de SP de PvdA GroenLinks Van Kooten-Arissen de PvdD en DENK voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Smeulders (stuk nr. 9). De voorzitter: Ik constateer dat de leden van de fracties van de SP de PvdA GroenLinks Van Kooten-Arissen de PvdD 50PLUS DENK het CDA de ChristenUnie de PVV en FvD voor dit amendement hebben gestemd en de leden van de overige fracties ertegen zodat het is aangenomen. In stemming komt het gewijzigde amendement-Regterschot c.s. (stuk nr. 31). De voorzitter: Ik constateer dat de leden van de fracties van GroenLinks Van Haga 50PLUS DENK D66 de VVD de SGP het CDA de ChristenUnie de PVV en FvD voor dit gewijzigde amendement hebben gestemd en de leden van de overige fracties ertegen zodat het is aangenomen. In stemming komt het amendement-Smeulders (stuk nr. 10). De voorzitter: Ik constateer dat de leden van de fracties van de SP de PvdA GroenLinks Van Kooten-Arissen de PvdD 50PLUS DENK D66 en de ChristenUnie voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Smeulders (stuk nr. 11).De voorzitter: Ik constateer dat de leden van de fracties van de SP de PvdA GroenLinks Van Kooten-Arissen de PvdD 50PLUS DENK D66 de SGP het CDA en de ChristenUnie voor dit amendement hebben gestemd en de leden van de overige fracties ertegen zodat het is aangenomen. In stemming komt het amendement-Van Gerven (stuk nr. 25). De voorzitter: Ik constateer dat de leden van de fracties van de SP de PvdA GroenLinks Van Kooten-Arissen de PvdD 50PLUS DENK de PVV en FvD voor dit amendement hebben gestemd en de leden van de overige fracties ertegen zodat het is verworpen. In stemming komt het gewijzigde amendement-Smeulders (stuk nr. 21). De voorzitter: Ik constateer dat de leden van de fracties van de SP de PvdA GroenLinks Van Kooten-Arissen de PvdD 50PLUS DENK D66 het CDA en de ChristenUnie voor dit gewijzigde amendement hebben gestemd en de leden van de overige fracties ertegen zodat het is aangenomen. De heer Ronnes. De heer Ronnes (CDA): Bij het amendement op stuk nr. 10 van de heer Smeulders wil de CDA-fractie geacht worden voor te hebben gestemd. De voorzitter: Deze opmerking zal in de Handelingen worden opgenomen. In stemming komt het amendement-Van Eijs (stuk nr. 35). De voorzitter: Ik constateer dat de leden van de fracties van de SP de PvdA GroenLinks Van Kooten-Arissen de PvdD Van Haga 50PLUS DENK D66 de VVD het CDA en de ChristenUnie voor dit amendement hebben gestemd en de leden van de overige fracties ertegen zodat het is aangenomen. In stemming komt het nader gewijzigde amendementSmeulders (stuk nr. 22 I). De voorzitter: Ik constateer dat de leden van de fracties van de SP de PvdA GroenLinks Van Kooten-Arissen de PvdD Van Haga 50PLUS DENK D66 de VVD het CDA de ChristenUnie de PVV en FvD voor dit nader gewijzigde amendement hebben gestemd en de leden van de fractie van de SGP ertegen zodat het is aangenomen. Ik stel vast dat door de aanneming van dit nader gewijzigde amendement de overige op stuk nr. 22 voorkomende nader gewijzigde amendementen als aangenomen kunnen worden beschouwd.De heer Smeulders (GroenLinks): Volgens mij is er een beetje onduidelijkheid ontstaan over wat er nou bij het amendement op stuk nr. 10 gebeurd is omdat dat is aangenomen als het CDA voorstemt. De voorzitter: Ja maar dat kun je niet achteraf rechtzetten. Opletten zou ik zeggen. De heer Smeulders (GroenLinks): Maar ik kan er toch niks aan doen dat het CDA later zegt: "we zijn toch voor"? De voorzitter: Maar ja ik kan er ook niks aan doen dat er niet wordt opgelet. Het is zo. De heer Smeulders (GroenLinks): Dan kunnen we toch een herstemming erover hebben? De voorzitter: Nee de uitslag is echt vastgesteld. De heer Smeulders (GroenLinks): Voorzitter dit is toch raar? Dit is een wet. De voorzitter: Het is hartstikke raar. Maar er zijn meer rare dingen die ik meemaak. Het staat echt in het Reglement van Orde. Maar dan gaan we nu naar het amendement-Van Gerven op stuk nr. 26. Ik heb wel een suggestie voor u hoor maar dat komt later wel. In stemming komt het amendement-Van Gerven (stuk nr. 26). De voorzitter: Ik constateer dat de leden van de fracties van de SP de PvdA GroenLinks Van Kooten-Arissen de PvdD 50PLUS en DENK voor dit amendement hebben gestemd en de leden van de overige fracties ertegen zodat het is verworpen. In stemming komt het gewijzigde amendement-Ronnes c.s. (stuk nr. 34). De voorzitter: Ik constateer dat de leden van de fracties van de SP de PvdA GroenLinks Van Kooten-Arissen de PvdD 50PLUS DENK D66 de VVD het CDA en de ChristenUnie voor dit gewijzigde amendement hebben gestemd en de leden van de overige fracties ertegen zodat het is aangenomen. In stemming komt het gewijzigde amendement-Bisschop (stuk nr. 32).De voorzitter: Ik constateer dat de leden van de fracties van 50PLUS de VVD de SGP het CDA de PVV en FvD voor dit gewijzigde amendement hebben gestemd en de leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het amendementSmeulders (stuk nr. 9) het gewijzigde amendement-Regterschot c.s. (stuk nr. 31) het amendement-Smeulders (stuk nr. 11) het gewijzigde amendement-Smeulders (stuk nr. 21) het amendement-Van Eijs (stuk nr. 35) de nader gewijzigde amendementen-Smeulders (stuk nrs. 22 I tot en met III) het gewijzigde amendement-Ronnes c.s. (stuk nr. 34) en het gewijzigde amendement-Bisschop (stuk nr. 32). De heer Smeulders. De heer Smeulders (GroenLinks): Ik stel voor om later over het wetsvoorstel te stemmen bijvoorbeeld morgen maar in ieder geval bij de volgende stemmingen. De voorzitter: Mocht u denken dat het door uitstel mogelijk wordt om een amendement opnieuw in te dienen dan zeg ik u: dat mag ook niet echt niet. Mocht dat de reden zijn dan zeg ik het gewoon openlijk. De heer Smeulders (GroenLinks): Maar ik zou mogelijk wel een gewijzigd amendement in kunnen dienen toch? De voorzitter: Weet u als niemand bezwaar heeft tegen uitstel dan gaan we op een ander moment stemmen maar we gaan niet tijdens de stemmingen onderhandelen. Dat vind ik niet zo verstandig. Ik zie dat niemand bezwaar heeft tegen uitstel van de stemmingen en we gaan nu dus niet over het wetsvoorstel stemmen.