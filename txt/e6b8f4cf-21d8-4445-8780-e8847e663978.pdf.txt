19 Stemming motie Tuinbouw en Visserij Aan de orde is de stemming over een aangehouden motie ingediend bij het tweeminutendebat Tuinbouw en Visserij te weten: - de motie-Bisschop over bij beheerplannen en vergunningaanvragen de garnalenvisserij zo veel mogelijk aanmerken als bestaand gebruik (32627 nr. 60). (Zie vergadering van 22 maart 2023.) De voorzitter: De motie-Bisschop (32627 nr. 60) is in die zin gewijzigd dat zij thans luidt: Motie De Kamer gehoord de beraadslaging overwegende dat de continuïteit van de garnalenvisserij in het geding is door onzekerheid over de vergunningverlening in het kader van de Wet natuurbescherming mede omdat de visserij niet als bestaand gebruik is meegenomen; overwegende dat de landsadvocaat inzake het aanmerken van de garnalenvisserij als bestaand gebruik in de zin van de Habitatrichtlijn aangeeft dat het terugvallen op een eerdere referentie juridisch en feitelijk complex maar niet onmogelijk is met inachtneming van het feit dat exacte individuele vaargegevens uit het verleden niet meer beschikbaar zijn; overwegende dat in het verleden sprake was van afgifte van visserijwetvergunningen met automatische verlenging en dat schepen en vangstmethoden sinds de aanwijzing van Natura 2000-gebieden niet wezenlijk zijn veranderd waarmee onderbouwd kan worden dat de visserij geldt als bestaand gebruik; overwegende dat wat betreft de stikstofdepositie volgens TNO sprake is van een zeer beperkte directe bijdrage aan de stikstofdepositie waarbij vanwege de grote afstand tot stikstofgevoelige natuur de exacte locatie van de bron minder van belang is; verzoekt de regering een koude sanering van de garnalenvisserij te voorkomen en zolang een sociaal vangnet als een saneringsregeling ontbreekt in overleg met de sector te bezien in hoeverre visserijbedrijven als referentie terug kunnen vallen op de stikstofdepositie behorend bij het vissen in de belangrijkste visgebieden waar al van oudsher wordt gevist waarbij in ieder geval de mogelijkheid wordt bekeken om deze depositie collectief te beschouwen en beoordelen en gaat over tot de orde van de dag. Zij krijgt nr. 62 was nr. 60 (32627).Ik stel vast dat wij hier nu over kunnen stemmen. In stemming komt de gewijzigde motie-Bisschop c.s. (32627 nr. 62 was nr. 60). De voorzitter: Ik constateer dat de leden van de fracties van de SP Lid Omtzigt de ChristenUnie de VVD de SGP het CDA BBB JA21 de PVV FVD en Groep Van Haga voor deze gewijzigde motie hebben gestemd en de leden van de fracties van GroenLinks Volt DENK Fractie Den Haan de PvdA de PvdD Lid Gündoğan en D66 ertegen zodat zij is aangenomen.