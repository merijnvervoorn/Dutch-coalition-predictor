23 Stemmingen moties Reactie op het advies van de Gezondheidsraad inzake ME/CVS Aan de orde zijn de stemmingen over aangehouden moties ingediend bij het VSO Reactie op het advies van de Gezondheidsraad inzake ME/CVS te weten: - de motie-Ploumen c.s. over ME/CVS officieel erkennen als chronische ziekte (34170 nr. 8); - de motie-Ploumen over toetsen van de beoordeling van cliënten met ME/CVS (34170 nr. 9). (Zie vergadering van 11 september 2019.) De voorzitter: De motie-Ploumen c.s. (34170 nr. 8) is in die zin gewijzigd en tweemaal nader gewijzigd dat zij thans is ondertekend door de leden Ploumen Raemakers Ellemeet en Agema en luidt: Motie De Kamer gehoord de beraadslaging constaterende dat de Wereldgezondheidsorganisatie ME/CVS in 1992 heeft erkend als ziekte en dat ook landen als Noorwegen en Denemarken ME/CVS officieel als ziekte erkennen; overwegende dat de Gezondheidsraad al in 2005 adviseerde om ME/CVS officieel te erkennen als chronische aandoening; constaterende dat de minister het recente advies van de Gezondheidsraad heeft overgenomen en dat protocollen van verzekeringsartsen en de uitgangspunten van het UWV inmiddels ook in lijn zijn met het advies van de Gezondheidsraad; overwegende dat ME/CVS-patiënten zich desondanks zowel door lagere en semioverheden als door artsen niet altijd serieus genomen voelen en dit tot veel frustraties leidt; van mening dat bevestiging van het advies van de Gezondheidsraad dat ME/CVS een chronische ziekte is zal bijdragen aan het wegnemen van veel frustraties en obstakels bij ME/CVS-patiënten; verzoekt de regering uit te dragen dat zij bij het maken van beleid steeds uitgaat van het advies van de Gezondheidsraad inzake ME/CVS waarin de Gezondheidsraad ME/CVS beschrijft als een chronische ziekte en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 13 was nr. 8 (34170). Ik stel vast dat wij hier nu over kunnen stemmen. In stemming komt de tweemaal nader gewijzigde motiePloumen c.s. (34170 nr. 13 was nr. 8). De voorzitter: Ik constateer dat deze tweemaal nader gewijzigde motie met algemene stemmen is aangenomen. Mevrouw Ploumen. Mevrouw Ploumen (PvdA): Voorzitter. Dank aan alle collega's. Nu deze motie met algemene stemmen is aangenomen — heel belangrijk voor mensen met een chronische ziekte met ME/CVS — zou ik graag van het kabinet willen horen hoe ze haar gaan uitvoeren. Dank. De voorzitter: Dan stel ik voor het stenogram van dit deel van de vergadering door te geleiden naar het kabinet. In stemming komt de motie-Ploumen (34170 nr. 9). De voorzitter: Ik constateer dat de leden van de fracties van de SP de PvdA GroenLinks vKA de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. Daarmee zijn wij aan het einde gekomen van de stemmingen. De vergadering wordt enkele ogenblikken geschorst.