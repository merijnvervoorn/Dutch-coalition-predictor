12 Stemmingen moties OCW-begroting 2021 onderdeel Media Aan de orde zijn de stemmingen over moties ingediend bij het debat over de OCW-begroting 2021 onderdeel Media te weten: - de motie-Kwint over niemand bij de publieke omroep meer betalen dan de WNT-norm (35570-VIII nr. 130); - de motie-Kwint over verplichte aansluiting van alle mediabedrijven bij de Geschillencommissie Auteursrechten (35570-VIII nr. 131); - de motie-Kwint c.s. over artiesten fatsoenlijk betalen voor hun diensten (35570-VIII nr. 132). (Zie wetgevingsoverleg van 30 november 2020.) In stemming komt de motie-Kwint (35570-VIII nr. 130). De voorzitter: Ik constateer dat deze motie met algemene stemmen is aangenomen. In stemming komt de motie-Kwint (35570-VIII nr. 131). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kwint c.s. (35570-VIII nr. 132). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. Meneer Futselaar. De heer Futselaar (SP): Voorzitter. Nu de motie van de heer Kwint op stuk nr. 130 is aangenomen om eindelijk iets te doen aan topsalarissen op het Media Park zouden wij graag een brief van het kabinet ontvangen hoe men van plan is deze motie uit te voeren. De voorzitter: Ik stel voor het stenogram van dit deel van de vergadering door te geleiden naar het kabinet.