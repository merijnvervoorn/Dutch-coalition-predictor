11 Stemmingen moties Nadere informatie ruimtebrief Aan de orde zijn de stemmingen over moties ingediend bij het VSO over nadere informatie ruimtebrief te weten: - de motie-Van den Hul c.s. over de ruimtebrieven inzichtelijk maken voor alle sociale partners (35000-VIII nr. 169); - de motie-Westerveld over afspraken zodat de overheidsbijdrage de arbeidskostenontwikkeling in de markt volgt (35000-VIII nr. 170). (Zie vergadering van 19 maart 2019.) De voorzitter: De motie-Van den Hul c.s. (35000-VIII nr. 169) is in die zin gewijzigd dat zij thans luidt: Motie De Kamer gehoord de beraadslaging overwegende dat de arbeidsvoorwaarden in het onderwijs directe gevolgen hebben voor het groeiende lerarentekort; constaterende dat sociale partners aan zet zijn om deze arbeidsvoorwaarden zo in te richten dat werken in het onderwijs aantrekkelijker wordt; constaterende dat het voor vakbonden ontbrekende inzicht in de financiÃ«le ruimte die werkgevers te bieden hebben leidt tot een ongelijke onderhandelingspositie; verzoekt de regering er bij de onderwijswerkgeversorganisaties op aan te dringen om de van toepassing zijnde ruimtebrieven voortaan inzichtelijk te maken voor alle sociale partners aan de cao-onderhandelingstafel en de Kamer te informeren over het tijdpad en uitkomsten van deze inspanning en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 173 was nr. 169 (35000-VIII). Ik stel vast dat wij hier nu over kunnen stemmen. In stemming komt de gewijzigde motie-Van den Hul c.s. (35000-VIII nr. 173 was nr. 169). De voorzitter: Ik constateer dat de leden van de fracties van de SP de PvdA GroenLinks de PvdD DENK D66 de PVV en FvDvoor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Westerveld (35000-VIII nr. 170). De voorzitter: Ik constateer dat de leden van de fracties van de SP de PvdA GroenLinks de PvdD DENK de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen.