21 Stemmingen moties Evaluatie van de verhuurderheffing Aan de orde zijn de stemmingen over moties ingediend bij de behandeling van het wetsvoorstel Wijziging van de Wet maatregelen woningmarkt 2014 II naar aanleiding van de evaluatie van de verhuurderheffing te weten: - de motie-Albert de Vries over de aftrekmogelijkheid in schaarstegebieden ook laten gelden voor de regio Haaglanden Midden-Holland en Rotterdam (34548 nr. 16); - de motie-Albert de Vries/Van Vliet over vrijstelling van de verhuurderheffing voor bewoners met financiële problemen door funderingsproblematiek (34548 nr. 17); - de motie-Ronnes/Voortman over onderzoek of heffingsverminderingen goed terechtkomen (34548 nr. 18); - de motie-Ronnes over constructief overleg met de corporatiesector over de verhuurderheffing (34548 nr. 19); - de gewijzigde motie-Van Vliet over een onderzoek naar een systeem van verdere tariefdifferentiatie (34548 nr. 24 was nr. 20); - de motie-Madlener over vermindering van de verhuurderheffing met 1 miljard om de huren te verlagen (34548 nr. 21); - de motie-Koolmees over omvorming van het Fonds Energiebesparing Huursector tot een stimuleringsregeling (34548 nr. 22). (Zie vergadering van 14 december 2016.) De voorzitter: Op verzoek van de heer Koolmees stel ik voor zijn motie (34548 nr. 22) aan te houden. Daartoe wordt besloten. De voorzitter: De motie-Albert de Vries/Van Vliet (34548 nr. 17) is in die zin gewijzigd dat zij thans luidt: Motie De Kamer gehoord de beraadslaging constaterende dat het kabinet naar aanleiding van eerdere verzoeken van de Kamer ervoor zorgdraagt dat er een fonds komt voor funderingsherstel waarop bewoners met onvoldoende leencapaciteit een beroep kunnen doen; constaterende dat hiermee voor huishoudens die ver onder water staan en/of anderszins financieel zwaar in de problemen verkeren nog geen passende oplossing beschikbaar is; constaterende dat deze categorie bewoners alleen geholpen kan worden als zij hun woning kunnen verkopen kunnenverhuizen naar een huurwoning en middels schuldhulpverlening kunnen worden geholpen om er financieel weer boven op te komen; constaterende dat woningcorporaties in deze oplossing op verantwoorde wijze een rol kunnen spelen mits zij gedurende de tijd dat de betreffende woning in verhuur wordt genomen vrijgesteld worden van betaling van verhuurderheffing; constaterende dat woningcorporaties daar ook zelf belang bij hebben als het gaat om funderingsherstel in een omgeving waar zij ook zelf te herstellen bezit hebben; verzoekt de regering in overleg met de gemeenten waar funderingsproblematiek speelt en het Kennis Centrum Aanpak Funderingsproblematiek te onderzoeken of vrijstelling van verhuurderheffing kan bijdragen aan een oplossing voor zwaar in financiële problemen geraakte bewoners en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 35 was nr. 17 (34548). Ik stel vast dat wij hier nu over kunnen stemmen. In stemming komt de motie-Albert de Vries (34548 nr. 16). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Klein de Groep Kuzu/Öztürk Monasch de SGP en het CDA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Albert de Vries/Van Vliet (34548 nr. 35 was nr. 17). De voorzitter: Ik constateer dat de aanwezige leden van de fracties van de SP de PvdD de PvdA GroenLinks Van Vliet 50PLUS Klein de Groep Kuzu/Öztürk Houwers Monasch de SGP en de ChristenUnie voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Ronnes/Voortman (34548 nr. 18). De voorzitter: Ik constateer dat de aanwezige leden van de fracties van de SP de PvdD GroenLinks D66 Van Vliet 50PLUS Klein de Groep Kuzu/Öztürk de VVD de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ronnes (34548 nr. 19).De voorzitter: Ik constateer dat de aanwezige leden van de fracties van GroenLinks Van Vliet 50PLUS Klein de Groep Kuzu/Öztürk de SGP de ChristenUnie en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Vliet (34548 nr. 24 was nr. 20). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein Houwers Monasch de SGP de ChristenUnie de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Madlener (34548 nr. 21). De voorzitter: Ik constateer dat de aanwezige leden van de fracties van de SP de PvdD 50PLUS de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen.