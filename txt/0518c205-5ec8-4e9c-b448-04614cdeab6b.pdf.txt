36 Stemmingen moties Vervoersconcessie Hoofdrailnet Aan de orde is de stemming over een aangehouden motie ingediend bij het VAO Vervoersconcessie Hoofdrailnet te weten: - de motie-Van Veldhoven/Dik-Faber over reserveren voor de Fyra (29984 nr. 349). (Zie vergadering van 20 december 2012.) De voorzitter: De motie-Van Veldhoven/Dik-Faber (29984 nr. 349) is in die zin gewijzigd dat zij thans luidt: Motie De Kamer gehoord de beraadslaging constaterende dat NS mogelijk een reserveringsplicht voor de hsl- verbindingen met België zal invoeren om te kunnen voldoen aan de voorwaarde van een zitplaatsgarantie in de hsl-concessie; overwegende dat een reserveringsplicht een ongewenste beperking van de flexibiliteit van reizen kan inhouden die ten koste gaat van de aantrekkelijkheid van het reizen per openbaar vervoer; overwegende dat de afstand tussen Rotterdam en Brussel korter is dan die tussen Amsterdam en Groningen en voor de laatste verbinding reserveren niet nodig is; overwegende dat voor NS Hispeed-treinen tussen Amsterdam en Breda reserveren een optie is als service voor reizigers maar geen verplichting; overwegende dat voor de hoofdrailnetconcessie wordt uitgegaan van een norm voor de zitplaatskans; verzoekt de regering in overleg met contractpartijen te komen tot een oplossing waarbij er een reserveringsvrije mogelijkheid blijft bestaan voor treinreizen vanuit Amsterdam Den Haag en Rotterdam naar België bijvoorbeeld door de zitplaatsgarantie zo in te vullen dat deze alleen geldt bij reservering en er voor overige reizigers een zitplaatskans geldt die ten minste vergelijkbaar is met het niveau dat vereist is voor het hoofdrailnet en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 417 was nr. 349 (29984). Ik stel vast dat wij hier nu over kunnen stemmen.In stemming komt de gewijzigde motie-Dik-Faber/Van Veldhoven (29984 nr. 417 was nr. 349). De voorzitter: Ik constateer dat deze gewijzigde motie met algemene stemmen is aangenomen. De heer Voordewind (ChristenUnie): Voorzitter. De fractie van de ChristenUnie wenst geacht te worden voor de motie-Agnes Mulder c.s. op stuk 33625 nr. 29 te hebben gestemd. De voorzitter: Dat wordt genoteerd.