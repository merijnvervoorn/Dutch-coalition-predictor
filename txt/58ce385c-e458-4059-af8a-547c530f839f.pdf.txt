3 Vragenuur Vragen van het lid Kuiken aan de minister van Veiligheid en Justitie over bericht "Politiebond: Opstelten haalt truc uit om aan doelstelling van extra agenten te komen". Mevrouw Kuiken (PvdA): Voorzitter. Laat ik beginnen met een felicitatie want ik heb begrepen dat het woord "caviapolitie" de tweede plaats heeft behaald in de competitie van de Dikke Van Dale. De tweede felicitatie betreft het feit dat minister Opstelten toch zijn ambitie heeft waargemaakt om dit jaar nog 1850 studenten naar de opleiding te sturen. Tegelijkertijd gaan daar ook mijn kritische vragen over want het is een goocheltruc op papier. 600 aspirant-agenten die volgend jaar naar de opleiding zouden gaan zijn of worden dit jaar al voor een dag naar school gehaald. Een stukje bezigheidstherapie zoals de bonden het noemen om aan de doelstellingen te voldoen. Daarover gaan mijn vragen. Klopt het dat bij het selecteren van deze aspirant-agenten niet helemaal zeker is of ze aan alle eisen voldoen zoals de medische eisen of de vereisten rond het antecedentenonderzoek en dat dit dus feitelijk betekent dat er straks studenten van school worden gestuurd? Hoeveel kost deze truc ons eigenlijk? Het eerder naar de schoolbanken halen maar later aan de slag gaan betekent wel dat je agenten in opleiding eerder moet gaan betalen. Is de Politieacademie wel in staat om al deze extra toestroom van agenten te waarborgen? Wij horen dat het ziekteverzuim met 10% omhooggaat dat er te weinig examinatoren zijn en dat mensen dus wel worden aangenomen maar uiteindelijk niet worden opgeleid omdat er geen personeel voor is. Minister Opstelten: Mevrouw de voorzitter. Ik dank mevrouw Kuiken voor de dubbele felicitatie. Die neem ik graag in ontvangst. Ik ben vanochtend ook gebeld dat de 1850 zijn gehaald. Het worden er overigens iets meer zoals ik altijd al heb gezegd. Ik kan mevrouw Kuiken verder zeggen dat er helemaal geen sprake is van een truc. Het betreft hier een enorme performance van de mensen van werving en selectie van de Politieacademie. Ik wil ook in herinnering brengen wat hier gebeurd is. We hebben een cohort van inschrijving laten liggen omdat ik aan het begin van dit jaar eerst orde op zaken moest stellen. Alle korpsen waren onder curatele. De sterkte was nog niet herverdeeld. Alle wervings- en selectieapparaten deden het rustig aan om het voorzichtig en mild te zeggen. We hebben toen dus orde op zaken gesteld. We zijn in maart begonnen. Er moest een cohort worden ingehaald en dat gebeurt inmiddels. Dat gaat natuurlijk met vallen en opstaan en met piepen en kraken maar het gaat wel. Zo is er recent een cohort aangesteld. Het is overigens heel normaal dat dit is onder voorbehoud van de medische test en het veiligheidsonderzoek. Vanaf het moment dat ze in dienst zijn gaan ze zich bezighouden met fysieke en mentale weerbaarheid imagoen gezag bij de politie BVH groepsopdrachten vakmanschap en integrale beroepsvaardigheidstrainingen. Over dat laatste zullen we het overigens morgen ook nadrukkelijk in de Kamer hebben. Dus ik ben tevreden. Ik vind het een geweldige prestatie van de Politieacademie. Het is natuurlijk met piepen en kraken gepaard gegaan maar men kan dat aan. Mevrouw Kuiken (PvdA): Ik constateer dat in ieder geval een van mijn vragen niet is beantwoord namelijk wat deze grap precies kost. Mijn tweede vraag is wat het betekent voor de doelstelling voor volgend jaar dat er nu 600 af gaan. Hoeveel worden er volgend jaar opgeleid? De belangrijkste vraag is of de Politieacademie dit redt. Zij zeggen dat ze nu al een gigantisch ziekteverzuim hebben waardoor er geen examens kunnen worden afgelegd. Een feit blijft dat aspirant-agenten denken dat zij zijn geselecteerd en met de opleiding mogen starten maar dat er halverwege de opleiding waarin ook geld is geïnvesteerd wordt gezegd: helaas pindakaas u mag niet meer meedoen. De minister zegt dat dit een normale gang van zaken is maar dat is niet zo. Ik kan niet anders dan constateren dat de minister het belangrijker vindt om hier een mooie show op te voeren met de cijfertjes dan om te zorgen voor iets wat in de praktijk echt nodig is namelijk het goed volwaardig opleiden van agenten zodat zij kunnen doen wat nodig is. Minister Opstelten: Ik heb met de Kamer en met de politie een goede heldere doelstelling gemaakt: elk jaar zoveel dienders erbij in tranches. Dat is gelukt. Dat gaat op geen enkele manier ten koste van de kwaliteit. Ik heb heel precies aangegeven dat er voorwaarden zijn zoals de medische keuring en het veiligheidsonderzoek. Dat is geen enkel punt. Dat kan en dat is heel verantwoord. We gaan dit jaar meer dan 1850 halen. Ik zal daarover per 1 januari rapporteren. De kosten zijn normaal want het loopt dit jaar door. Ik kan zeggen dat gelet op de inspanningen de extra kosten 15 mln. zijn. Dat vind ik een prima performance van de Politieacademie. De selectie zal afgerond zijn voor de start. Volgend jaar gaan we in het eerste cohort weer met een aantal extra aspiranten aan de slag zodat het volgend jaar normaal loopt. Dat kunnen we in de rest van mijn ministerschap tot 2015 gewoon doen. Ik denk dat ik hiermee alle vragen heb beantwoord. Mevrouw Kuiken (PvdA): Dit is een herhaling van mijn vragen maar geen antwoord. Ik constateer dat de kwaliteit wel achteruitgaat omdat er straks misschien agenten worden weggestuurd. De minister geeft geen antwoord op mijn vraag hoeveel het er volgend jaar worden en wat de doelstelling is. Hij zegt dat het 15 mln. extra kost. Hallo zo kan ik nog wel wat bij elkaar goochelen. Dat lijkt mij toch een rare gang van zaken. Mijn laatste punt is dat ik van de Politieacademie zelf het geluid hoor dat zij het werk erbij neer gaan gooien omdat zij het simpelweg niet trekken. Minister Opstelten: Het kan zijn dat de antwoorden niet duidelijk zijn maar zij zijn glashelder. Voordat de mensen beginnen zijn zij gekeurd en gescreend. Ik zeg nogmaals dat we 1850 in ieder geval halen en dat het kwalitatief op orde is. De kosten zijn 15 mln. en dat vind ik verantwoord gelet op de investering die we moeten plegen. Omdat ik orde op zakenOpstelten moest stellen zijn we later begonnen met de werving en selectie waar men niet erg actief mee was. Om heel precies te zijn voor 2012 worden er 1950 geworven en met hen wordt gestart. Dan is mevrouw Kuiken ook weer op de hoogte van waarop ik per 1 januari 2013 kan worden afgerekend. Mevrouw Kuiken (PvdA): We houden gewoon een verschil van mening over die studenten die nu niet weten waar zij aan toe zijn. Door dat gegoochel met cijfers zijn we toch weer 15 mln. extra kwijt. Als ik dat aan mijn boekhouder zou uitleggen zou de Belastingdienst niet blij zijn maar goed de minister heeft blijkbaar een ander inzicht in dit soort zaken. De voorzitter: Dit was geen vraag. De heer Dibi (GroenLinks): Voorzitter. Ik zeg dit niet lichtvaardig maar dit begint bijna op liegen te lijken. Eerder werd de minister al ontmaskerd toen bleek dat er geen 3000 extra agenten kwamen. Er komt er niet eens één extra bij. Nu blijkt dat de belofte van 1850 extra agenten in dit jaar ook niet wordt gehaald. Deze wordt alleen maar gehaald door definities te wijzigen en boekhoudkundige trucjes toe te passen. Mijn vraag aan de minister is tweeledig. De eerste vraag: wees eerlijk! De tweede vraag: kom begin februari met een brief over hoe de aantallen voor 2012 gehaald worden. De politie waarschuwt de minister namelijk. Minister Opstelten: Dit is een herhaling van zetten want de heer Dibi stelt telkens dezelfde vraag. Die vraag is dus voorspelbaar. Ook mijn antwoorden zijn voorspelbaar en glashelder. Ik vind het niet erg prettig als mijn nageslacht in de Handelingen het woord "liegen" leest. Dat gaat er wat mij betreft dus uit want ik heb altijd glashelder gezegd wat er gebeurt. Dat gaat op geen enkele wijze ten koste van de kwaliteit. De 1850 dienders zijn er zoals ik ook heb gezegd. Zij zijn geselecteerd dit wordt betaald en in 2012 zijn het er 1950. Ik zal de brief niet in februari schrijven. De heer Dibi krijgt de brief voor zijn kerstreces want dan ben ik allang aan het werk om mij voor te bereiden op de 1950 die dan worden geworven en geselecteerd. Zo eenvoudig is het; er is niets aan de hand. Mevrouw Kooiman (SP): Het is tot daaraan toe dat deze minister er aparte rekenmethodes op nahoudt. Mijn vraag is echter een andere. Ik krijg heel veel mailtjes van bezorgde docenten van de Politieacademie bijvoorbeeld in Drachten Apeldoorn of Eindhoven. Zij melden dat zij zoveel aanmeldingen van aspiranten krijgen dat zij de werkdruk niet aankunnen en dat zij bovendien moeten werken met een nieuw curriculum. De minister zegt dat dit niet ten koste gaat van de kwaliteit. We hebben morgen een algemeen overleg over de weerbaarheid. Gaat deze minister dan ook luisteren naar al die docenten die zeggen dat zij de kwaliteit niet kunnen garanderen? Minister Opstelten: Zeker ik luister natuurlijk ook; zo kent u mij ook. Ik heb ook al glashelder tegen mevrouw Kuiken gezegd dat wij onze doelstelling halen en ik heb ook aangegeven waarom er sprake is van een grote ambitie en van een groteprestatie van de mensen die dit hebben gedaan. Dat zal ik donderdag ook zeggen wanneer ik hen toespreek via de video. We hebben dit natuurlijk wel even met piepen en kraken moeten doen; dat kan. Daar prijs ik de Politieacademie voor. Als er problemen zijn worden zij in dat verband opgelost. Daar is dus aandacht voor. Mevrouw Berndsen (D66): Deze minister gaat er prat op dat hij de dingen luid en duidelijk verwoordt. Dat zou hij nog helderder kunnen maken door antwoord te geven op de volgende vragen. Per wanneer is het laatste cohort studenten in dienst gekomen? Mijn tweede vraag is: zijn al deze studenten gescreend en geslaagd voor een psychologisch onderzoek en een fysieke test? Als hij op al die vragen "ja" zegt is hij geloofwaardig. Minister Opstelten: Ik heb vanochtend een telefoontje gekregen van de baas van de Politieacademie die mij meedeelde – want hij wist dat ik daar waarde aan hechtte – dat de 1850 zijn gehaald. Vandaag is dat dus het geval. Het zullen er waarschijnlijk iets meer zijn. Ik heb ook aangegeven dat de mensen pas met de echte opleiding starten wanneer aan alle voorwaarden is voldaan en niet eerder. Ik zal natuurlijk keurig verantwoording afleggen in de brief die ik al van plan was te schrijven. Die brief ontvangt de Kamer voordat zij weer aantreedt na het kerstreces. De voorzitter: Nee mevrouw Berndsen dat waren inderdaad in ieder geval niet de antwoorden op de precieze vragen die u hebt gesteld. Ik dank de minister voor de gegeven antwoorden.