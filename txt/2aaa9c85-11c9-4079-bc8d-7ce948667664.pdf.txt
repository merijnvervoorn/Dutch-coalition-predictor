18 Stemmingen moties Externe veiligheid en asbest Aan de orde zijn de stemmingen over moties ingediend bij het VAO Externe veiligheid en asbest te weten: - de motie-Van Veldhoven/Smaling over de integraliteit van inspecties bij bedrijven (25834 nr. 118); - de motie-Van Veldhoven over een brief over de zorgen over de inspectiepraktijk (25834 nr. 119); - de motie-Albert de Vries over arrangementen voor eigenaren-bewoners waarbij rekening wordt gehouden met draagkracht (25834 nr. 123). (Zie vergadering van 19 januari 2017.) De voorzitter: De motie-Albert de Vries (25834 nr. 123) is in die zin gewijzigd dat zij thans is ondertekend door de leden Albert de Vries en Smaling. Naar mij blijkt wordt de indiening ervan voldoende ondersteund. Zij krijgt nr. 124 was nr. 123 (25834). Ik stel vast dat wij hier nu over kunnen stemmen. In stemming komt de motie-Van Veldhoven/Smaling (25834 nr. 118). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS Klein de Groep Kuzu/Öztürk de ChristenUnie de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Veldhoven (25834 nr. 119). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Klein de Groep Kuzu/Öztürk Monasch de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Albert de Vries/Smaling (25834 nr. 124 was nr. 123). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet 50PLUS Klein de Groep Kuzu/Öztürk Monasch de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd ende aanwezige leden van de overige fracties ertegen zodat zij is aangenomen.