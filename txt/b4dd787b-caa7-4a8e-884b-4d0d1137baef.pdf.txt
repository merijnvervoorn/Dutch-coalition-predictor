7 Stemmingen Wet bevorderen samenwerking en rechtmatige zorg Aan de orde zijn de stemmingen in verband met het wetsvoorstel Bepalingen over gegevensuitwisseling ter bevordering van samenwerking binnen het zorgdomein en van doelmatige en rechtmatige zorg maatschappelijke ondersteuning en jeugdhulp (Wet bevorderen samenwerking en rechtmatige zorg) ( 35515 ). (Zie vergadering van 16 maart 2023.) De voorzitter: Het amendement-Werner (stuk nr. 18) is ingetrokken. Ik stel vast dat daarmee wordt ingestemd. In stemming komt het amendement-Werner/Van der Staaij (stuk nr. 12 I). De voorzitter: Ik constateer dat dit amendement met algemene stemmen is aangenomen. Ik stel vast dat door de aanneming van dit amendement het andere op stuk nr. 12 voorkomende amendement als aangenomen kan worden beschouwd. In stemming komt het gewijzigde amendement-Hijink c.s. (stuk nr. 24) tot het invoegen van een artikel 2.1a. De voorzitter: Ik constateer dat dit gewijzigde amendement met algemene stemmen is aangenomen. In stemming komt het amendement-Werner/Van der Staaij (stuk nr. 14). De voorzitter: Ik constateer dat dit amendement met algemene stemmen is aangenomen. In stemming komt het amendement-Sahla (stuk nr. 15) tot het invoegen van een artikel 4.0. De voorzitter: Ik constateer dat dit amendement met algemene stemmen is aangenomen. In stemming komt het tweede nader gewijzigde amendement-Mohandis c.s. (stuk nr. 25) tot het invoegen van een artikel 4.0. De voorzitter: Ik constateer dat dit tweede nader gewijzigde amendement met algemene stemmen is aangenomen.In stemming komt het wetsvoorstel zoals op onderdelen gewijzigd door de aanneming van de amendementenWerner/Van der Staaij (stuk nrs. 12 I en II) het gewijzigde amendement-Hijink c.s. (stuk nr. 24) het amendementWerner/Van der Staaij (stuk nr. 14) het amendement-Sahla (stuk nr. 15) en het tweede nader gewijzigde amendementMohandis c.s. (stuk nr. 25). De voorzitter: Ik constateer dat dit wetsvoorstel met algemene stemmen is aangenomen.