28 Stemming brief Voordracht vervulling vacatures in het College van onderzoek integriteit Aan de orde is de stemming over de brief van het Presidium t.g.v. de voordracht voor de vervulling van drie vacatures in het College van onderzoek integriteit (35778 nr. 1). De voorzitter: Tot slot agendapunt 25 stemming in verband met de voordracht voor de vervulling van vacatures in het College van onderzoek integriteit. Ik stel voor conform het voorstel van het Presidium de voordracht van mevrouw S.J.E. Horstink-von Meyenfeldt als voorzitter en de heer drs. F.M.H. van Dijk als lid van het College van onderzoek integriteit vast te stellen. Daartoe wordt besloten. De voorzitter: Daarmee zijn we gekomen aan het einde van de reguliere stemming. Ik schors de vergadering voor enkele ogenblikken waarna we kunnen heropenen voor een schriftelijke stemming. Maar ik geef eerst het woord aan mevrouw Agema. Mevrouw Agema (PVV): Dank u wel voorzitter. We wensen geacht te worden tegen punt 24 gestemd te hebben. De voorzitter: Wij zullen dit onderdeel ... Ik denk dat punt 25 is bedoeld. Mevrouw Agema bevestigt dit. Wij zullen dit opnemen in de Handelingen. Ik schors de vergadering voor een enkel moment. Daarna gaan we schriftelijk stemmen. De vergadering wordt enkele ogenblikken geschorst.