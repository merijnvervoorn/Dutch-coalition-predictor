9 Initiatiefnota-Rog over tussenschoolse opvang Aan de orde zijn de stemmingen over moties ingediend bij het debat over de initiatiefnota-Rog over tussenschoolse opvang te weten: - de motie-Siderius over jaarlijks indexeren van de vrijwilligersvergoeding (34312 nr. 4); - de motie-Siderius/Ypma over een vergoeding aan ouders voor de kosten van de tussenschoolse opvang (34312 nr. 5); - de motie-Van Helvert over een nieuw standpunt ten aanzien van de maximale hoogte van het uurloon (34312 nr. 6); - de motie-Van Helvert over vrijwilligers in de tussenschoolse opvang opnemen in een personenregister (34312 nr. 7). (Zie notaoverleg van 11 april 2016.) De voorzitter: De motie-Siderius/Ypma (34312 nr. 5) is in die zin gewijzigd dat zij thans is ondertekend door de leden Siderius en Yücel. Naar mij blijkt wordt de indiening ervan voldoende ondersteund. Zij krijgt nr. 8 was nr. 5 (34312). De voorzitter: De motie-Van Helvert (34312 nr. 6) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 9 was nr. 6 (34312). Motie De Kamer gehoord de beraadslaging constaterende dat aan vrijwilligers in de tussenschoolse opvang een maximale maandelijkse vrijwilligersvergoeding van €150 mag worden toegekend zijnde €1.500 per jaar; overwegende dat dit bedrag gebaseerd is op het minimumuurloon dat de afgelopen jaren regelmatig is geïndexeerd maar dat dit niet geldt voor de vrijwilligersvergoeding zelf; tevens overwegende dat met de vergoeding van €450 per uur het steeds moeilijker wordt voor scholen om vrijwilligers te vinden en dat scholen met naheffingen worden geconfronteerd indien zij hun vrijwilligers een hogere vergoeding wensen te geven;verzoekt de regering de Belastingdienst te verzoeken om een nieuw standpunt in te nemen ten aanzien van de maximale hoogte van de vrijwilligersvergoeding per uur waarbij het mogelijk wordt indien de school dat wenst een vergoeding van €530 toe te staan indien zowel de maximale maand- als jaarvergoeding hierdoor niet wordt overschreden en gaat over tot de orde van de dag. De voorzitter: De motie-Van Helvert (34312 nr. 7) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 10 was nr. 7 (34312). Ik stel vast dat wij nu over deze gewijzigde moties kunnen stemmen. Motie De Kamer gehoord de beraadslaging overwegende dat vrijwilligersorganisaties die met minderjarigen werken een gratis verklaring omtrent gedrag (vog) kunnen aanvragen; tevens overwegende dat op scholen ook vrijwilligers werken met minderjarigen maar scholen geen gratis vog mogen aanvragen voor hun vrijwilligers; verzoekt de regering te bewerkstelligen dat scholen voor hun vrijwilligers gratis een vog mogen aanvragen en gaat over tot de orde van de dag. De heer Van Helvert verzoekt om eerst te stemmen over zijn gewijzigde motie op stuk nr. 9 was nr. 6 alvorens te stemmen over de motie op stuk nr. 4. In stemming komt de gewijzigde motie-Van Helvert (34312 nr. 9 was nr. 6). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS de Groep Kuzu/Öztürk Klein de ChristenUnie het CDA en de Groep Bontes/Van Klaveren voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Siderius (34312 nr. 4). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de GroepKuzu/Öztürk Klein het CDA en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Siderius/Yücel (34312 nr. 8 was nr. 5). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de Groep Kuzu/Öztürk en Klein voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Van Helvert (34312 nr. 10 was nr. 7). De voorzitter: Ik constateer dat de aanwezige leden van de fracties van de SP de PvdD GroenLinks D66 50PLUS de Groep Kuzu/Öztürk Klein de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.