46 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Keijzer/Voortman (25657 nr. 268). Ik geef het woord aan de heer Smaling. De heer Smaling (SP): Voorzitter. Ik was te traag met het doorgeven van een wijziging van een motie (25422 nr. 170) dus die houd ik aan. De voorzitter: Op verzoek van de heer Smaling stel ik voor zijn motie (25422 nr. 170) aan te houden. Daartoe wordt besloten. Mevrouw Voortman (GroenLinks): Voorzitter. Ik wil graag over de motie-Voortman/Voordewind (34550-VI nr. 71) een hoofdelijke stemming. De voorzitter: Dat is de motie-Voortman/Voordewind op stuk nr. 71 bij agendapunt 18. Dan gaan we nu stemmen.