12 Stemmingen Erkenning Nederlandse gebarentaal Aan de orde zijn de stemmingen in verband met het Voorstel van wet van de leden Kuiken Dik-Faber en Van Eijs ter erkenning van de Nederlandse gebarentaal (Wet erkenning Nederlandse gebarentaal) (34562). (Zie vergadering van 8 september 2020.) In stemming komt het amendement-El Yassini (stuk nr. 17). De voorzitter: Ik constateer dat dit amendement met algemene stemmen is aangenomen. In stemming komt het amendement-Jasper van Dijk/Jetten (stuk nr. 11) tot het invoegen van artikelen 5a en 5b. De voorzitter: Ik constateer dat dit amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van het amendement-El Yassini (stuk nr. 17) en het amendement-Jasper van Dijk/Jetten (stuk nr. 11). De voorzitter: Ik constateer dat dit voorstel met algemene stemmen is aangenomen. (Gebaar voor "applaus") De voorzitter: Nou fijn. Dan is de vraag natuurlijk: zijn de initiatiefnemers bereid de verdediging van dit wetsvoorstel in de Eerste Kamer op zich te nemen? Mevrouw Kuiken. Mevrouw Kuiken (PvdA): Ja voorzitter u zwaaide al heel blij. Ik ben heel blij zeg ik even in gebarentaal dus wij — mevrouw Van Eijs mevrouw Dik-Faber en ik — zijn heel blij dat we dit wetsvoorstel straks in de Eerste Kamer namens de gemeenschap van doven en slechthorenden mogen verdedigen. Heel fijn en dank voor de steun! De voorzitter: Dank u wel mevrouw Kuiken mevrouw Dik-Faber en mevrouw Van Eijs. Ik wens jullie daarbij heel veel succes.