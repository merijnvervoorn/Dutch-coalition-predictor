23 Stemming motie Spoor Aan de orde is de stemming over een aangehouden motie ingediend bij het VAO Spoor te weten: - de motie-Laçin over compensatie voor de btw-verhoging (29984 nr. 774). (Zie vergadering van 14 juni 2018.) De voorzitter: De motie-Laçin (29984 nr. 774) is in die zin gewijzigd dat zij thans luidt: Motie De Kamer gehoord de beraadslaging constaterende dat het Kennisinstituut voor Mobiliteitsbeleid (KiM) de gevolgen van de btw-verhoging heeft onderzocht en hieruit blijkt dat door deze verhoging vanaf volgend jaar 1% tot 13% minder reizigers met het ov zullen reizen; overwegende dat deze prijsverhoging per 1 januari 2019 voor mensen een drempel opwerpt om gebruik te maken van het openbaar vervoer als een van de meest duurzame vormen van vervoer; overwegende dat er verschillende mogelijkheden zijn om de extra financieringslast voor ov-vervoerders en daarmee direct ov-reizigers te compenseren of te ontzien bijvoorbeeld door verlaging van de gebruiksvergoeding spoor of het instellen van een reizigersfonds ter compensatie; verzoekt de regering om voor de begrotingsbehandeling van IenW verschillende opties in kaart te brengen hoe reizigers en vervoerders ontzien of gecompenseerd kunnen worden voor de btw-verhoging in het openbaar vervoer en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 792 was nr. 774 (29984). Ik stel vast dat wij hier nu over kunnen stemmen. In stemming komt de gewijzigde motie-Laçin (29984 nr. 792 was nr. 774). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze gewijzigde motie hebben gestemd en de leden van de overige fracties ertegen zodat zij is verworpen.Hiermee zijn we aan het einde gekomen van de stemmingen. De vergadering wordt enkele ogenblikken geschorst.