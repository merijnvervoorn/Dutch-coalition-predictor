22 Stemming motie Handhaving in het verkeer Aan de orde is de stemming over een aangehouden motie ingediend bij het VAO Handhaving in het verkeer te weten: - de motie-Ziengs c.s. over een wetsvoorstel waarbij kleine boetes verlaagd worden (29398 nr. 835). (Zie vergadering van 2 juli 2020.) De voorzitter: De motie-Ziengs (29398 nr. 835) is in die zin gewijzigd dat zij thans luidt: Motie De Kamer gehoord de beraadslaging constaterende dat personen die de verkeersveiligheid structureel ondermijnen zwaar gestraft moeten worden; overwegende dat afgesproken is om het verschil in boetes tussen kleine overtredingen en grote notoire overtredingen te vergroten zodat zwaar misbruik zwaarder bestraft wordt; verzoekt de regering zo snel mogelijk een wetsvoorstel aan de Kamer voor te leggen waarbij de kleine boetes verlaagd worden en de boetes voor zware overtredingen desnoods nog verder te verhogen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 882 was nr. 835 (29398). Ik stel vast dat wij hier nu over kunnen stemmen. In stemming komt de gewijzigde motie-Ziengs c.s. (29398 nr. 882 was nr. 835). De voorzitter: Ik constateer dat de leden van de fracties van Krol 50PLUS Van Kooten-Arissen DENK D66 de VVD de SGP het CDA de ChristenUnie de PVV en Van Haga voor deze gewijzigde motie hebben gestemd en de leden van de fracties van de SP de PvdA GroenLinks en de PvdD ertegen zodat zij is aangenomen.