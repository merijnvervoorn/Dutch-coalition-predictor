120 Stemmingen Natuurakkoord Aan de orde is de stemming over een aangehouden motie ingediend bij het debat over het Natuurakkoord te weten: - de motie-Koopmans/Van Veldhoven over definitief aanwijzen van de Natura 2000-gebieden (30825 nr. 159). (Zie vergadering van 16 februari 2012.) De voorzitter: De motie-Koopmans/Van Veldhoven (30825 nr. 159) is in die zin gewijzigd dat zij thans luidt: Motie De Kamer gehoord de beraadslaging overwegende dat nog niet alle beheerplannen bestuurlijk geaccordeerd zijn waardoor aanpassing nog mogelijk en nodig is; verzoekt de regering de Natura 2000-gebieden definitief aan te wijzen waarvan de financiering van de maatregelen ter realisatie van de internationale doelen in het beheerplan zijn geregeld binnen de daartoe vastgestelde budgetten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 180 was nr. 159 (30825). Ik stel vast dat wij hier nu over kunnen stemmen. In stemming komt de gewijzigde motie-Koopmans/Van Veldhoven (30825 nr. 180 was nr. 159). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.