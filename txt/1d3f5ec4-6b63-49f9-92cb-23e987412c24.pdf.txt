47 Stemming Voorstel lid Omtzigt (ronde 1) Aan de orde is de stemming over het voorstel van het lid Omtzigt om een debat te houden over de voortgang van de formatie. (Zie vergadering van 30 november 2021.) De voorzitter: Aan de orde zijn de hoofdelijke stemmingen. Voordat we daarmee van start gaan geef ik eerst het woord aan mevrouw Westerveld van GroenLinks voor een stemverklaring. Deze doet ze mede namens de ChristenUnie het CDA de Partij voor de Dieren VVD SGP JA21 Volt de Partij van de Arbeid BIJ1 D66 DENK Lid Omtzigt en Fractie Den Haan. Mevrouw Westerveld (GroenLinks): Dank u wel voorzitter. Vorig jaar nam de Kamer het voortouw in een onderzoek naar georganiseerd sadistisch kindermisbruik. Dit gebeurde naar aanleiding van gesprekken met onderzoekers van het radioprogramma Argos met hulpverleners en met slachtoffers. We weten namelijk dat ook in Nederland kindermisbruik plaatsvindt en dat dit soms zeer sadistische trekken heeft. Maar we weten niet wat de aard en omvang zijn. Daarom is gevraagd naar dat onderzoek om recht te doen aan de verhalen van slachtoffers. Voorzitter. We hopen dat dit onderzoek zo snel mogelijk van start gaat zodat we meer zicht krijgen in de aard en omvang van misbruik. Maar we stemmen tegen de motie van Forum. Dit doen we omdat het instellen van een nieuwe commissie vertragend werkt maar ook omdat de motie geen oplossing biedt. Immers deze motie roept dezelfde regering op om een onderzoekscommissie in te stellen. We hebben bovendien de toezegging van de minister dat hij het eindrapport direct en ongewijzigd doorstuurt aan de Tweede Kamer. Voorzitter. Juist dit onderwerp verdient een integere en serieuze benadering. Slachtoffers verdienen dat. Daarom stemmen wij tegen de motie. De voorzitter: Dank u wel mevrouw Westerveld. Nee u mag hier niet op reageren meneer Baudet. We gaan nu eerst stemmen over het voorstel van het lid Omtzigt om een debat te houden over de voortgang van de formatie uiterlijk volgende week donderdag ongeacht de ontvangst van het eindverslag. De leden van de eerste groep Aartsen tot en met Den Haan brengen hun stem uit. De voorzitter: Dank u wel.