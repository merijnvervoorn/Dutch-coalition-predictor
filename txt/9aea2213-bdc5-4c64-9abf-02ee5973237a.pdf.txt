11 Stemmingen moties Wet herstel voorzieningen Sint Eustatius Aan de orde zijn de stemmingen over moties ingediend bij de behandeling van het wetsvoorstel Wet herstel voorzieningen Sint Eustatius te weten: - de motie-Özütok c.s. over het aansporen van de regeringscommissaris om een route-tijdtabel op te stellen (35422 nr. 8); - de motie-Van Dam c.s. over het werven en aanstellen van een kwartiermaker-eilandgriffier (35422 nr. 9); - de motie-Diertens c.s. over het regelen van de watervoorziening voor ieder huishouden op Sint-Eustatius (35422 nr. 10). (Zie vergadering van 3 juni 2020.) In stemming komt de motie-Özütok c.s. (35422 nr. 8). De voorzitter: Ik constateer dat deze motie met algemene stemmen is aangenomen. In stemming komt de motie-Van Dam c.s. (35422 nr. 9). De voorzitter: Ik constateer dat deze motie met algemene stemmen is aangenomen. In stemming komt de motie-Diertens c.s. (35422 nr. 10). De voorzitter: Ik constateer dat deze motie met algemene stemmen is aangenomen.