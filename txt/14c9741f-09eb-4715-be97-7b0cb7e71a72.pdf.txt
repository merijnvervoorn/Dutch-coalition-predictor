15 Verzamelbrief luchtkwaliteit - Schone Lucht Akkoord houtstook inzet internationaal Voorzitter: Kamminga Verzamelbrief luchtkwaliteit - Schone Lucht Akkoord houtstook inzet internationaal Aan de orde is het tweeminutendebat Verzamelbrief luchtkwaliteit - Schone Lucht Akkoord houtstook inzet internationaal (30175 nr. 452). De voorzitter: Aan de orde is het tweeminutendebat Verzamelbrief luchtkwaliteit - Schone Lucht Akkoord houtstook inzet internationaal Kamerstuk 30175 nr. 452. Er zijn twee sprekers van de zijde van de Kamer en de eerste spreker is het lid Kostić van de Partij voor de Dieren dat ik uitnodig om haar inbreng te komen doen. Ik heet uiteraard — ik zou het bijna vergeten — iedereen van harte welkom ook de staatssecretaris. Ik zie nog een mooi gevulde publieke tribune. Welkom allemaal ook iedereen die dit van elders volgt. Kamerlid Kostić (PvdD): Voorzitter dank. Houtstook veroorzaakt een kwart van de fijnstofuitstoot en draagt bij aan ziektes zoals kanker en astma. Een kwart van de Nederlanders ervaart overlast. Een kwart! Daarom één vraag en twee moties. De staatssecretaris gaf aan dat zij in beeld brengt welke gemeenten al aan de slag zijn met een stookverbod en welke dat nog willen doen. Kan de staatssecretaris hier al iets over zeggen? Zo ja wat doen de gemeenten die aan de slag zijn met een stookverbod concreet? En zo nee wanneer krijgen we deze informatie? Dan de moties. Motie De Kamer gehoord de beraadslaging constaterende dat er sinds oktober 2023 een eenduidige Stookwijzer is waaruit blijkt of er ongunstige weersomstandigheden zijn voor houtstook; constaterende dat het besluit om over te gaan tot een stookverbod bij code rood en/of oranje van deze Stookwijzer wordt neergelegd bij de gemeenten; overwegende dat hierdoor willekeur ontstaat waarbij mensen die overlast ervaren door houtstook in de ene gemeente wel worden beschermd en in een andere gemeente niet;verzoekt de regering bij ongunstige weersomstandigheden een landelijk stookverbod af te kondigen en ervoor te zorgen dat hierop ook kan worden gehandhaafd en gaat over tot de orde van de dag. De voorzitter: Deze motie is voorgesteld door het lid Kostić. Zij krijgt nr. 455 (30175). Motie De Kamer gehoord de beraadslaging constaterende dat gemeenten eind 2024 een omgevingsvisie gereed dienen te hebben; overwegende dat het volgens de staatssecretaris een goed idee is als gemeenten hun omgevingsvisie gebruiken om houtstook aan te pakken; overwegende dat uit een analyse van de vier GGD's in ZuidHolland blijkt dat maar een klein deel van de 33 onderzochte gemeenten houtstook als thema had opgenomen in de omgevingsvisie; verzoekt de regering te onderzoeken hoeveel gemeenten houtstook in hun omgevingsvisie hebben opgenomen en om in gesprek te gaan met de gemeenten waar houtstook niet in de omgevingsvisie staat over mogelijke maatregelen om houtstook te verminderen en gaat over tot de orde van de dag. De voorzitter: Deze motie is voorgesteld door de leden Kostić en Gabriëls. Zij krijgt nr. 456 (30175). Dank u wel voor uw inbreng namens de Partij voor de Dieren. Dan gaan we over naar de tweede tevens laatste spreker van de zijde van de Kamer. Dat is in dit geval mevrouw Veltman namens de VVD. Mevrouw Veltman (VVD): Voorzitter. De staatssecretaris is bezig met het maken van een blauwdruk voor gemeenten voor het instellen van een lokaal houtstookverbod. Daarom hebben wij de volgende motie. Motie De Kamer gehoord de beraadslagingconstaterende dat de staatssecretaris werkt aan blauwdrukken waarmee gemeenten houtstookvrije zones kunnen instellen; overwegende dat in deze zones ook woningen kunnen staan van mensen die afhankelijk zijn van een houtkachel of open haard om hun huis te verwarmen; overwegende dat de demissionaire status van het kabinet om terughoudendheid vraagt met nieuw beleid; overwegende dat het ieder vrijstaat om te stoken mits verantwoord; verzoekt de regering nadere uitwerking van beleid zoals blauwdrukken aan het nieuwe kabinet te laten en zich tot er een nieuw kabinet aantreedt te richten op het uitvoeren van het bestaande beleid en de ingezette voorlichtingsmaatregelen en gaat over tot de orde van de dag. De voorzitter: Deze motie is voorgesteld door het lid Veltman. Zij krijgt nr. 457 (30175). Mevrouw Veltman (VVD): Dank u wel. De voorzitter: Dank u wel voor uw inbreng mevrouw Veltman. Ik kijk even rond en zie geen verdere interrupties. Dan zijn we hiermee aan het einde gekomen van de eerste termijn van de zijde van de Kamer. De staatssecretaris heeft aangegeven ongeveer vijf minuten nodig te hebben. We nemen die vijf minuten ruim zodat ook iedereen de moties kan krijgen. Ik schors voor vijf minuten. De vergadering wordt van 16.19 uur tot 16.23 uur geschorst. De voorzitter: Ze worden nog rondgedeeld maar ik zie dat de staatssecretaris al klaar is om de ingediende moties te appreciëren. Ik kijk heel even rond of inmiddels iedereen de moties heeft want dat vind ik wel belangrijk. Ik zie dat de heer Stoffer die inmiddels ook heeft. Dan kijk ik nu naar de staatssecretaris voor de appreciatie. We beginnen bij de motie op stuk nr. 455. Staatssecretaris Heijnen: Ik had nog een vraag van het lid Kostić voorzitter. Er werd gevraagd of er al iets gezegd kan worden over hoeveel of welke gemeenten aan de slag zijn met een stookverbod. Dat kunnen we op dit moment nog niet zeggen. We weten dat een aantal gemeenten al aan de slag is met het opstellen van een stookverbod. Amersfoort is bijvoorbeeld van plan om een stookverbod in te voeren bij de codes rood en oranje van de Stookwijzer en ook de gemeente Utrecht heeft besloten een stookverbod voor buitenstook op testellen. Ik zou de opdracht kunnen geven om dat na te vragen. Dan zijn er twee moties van het lid Kostić. Allereerst wil ik de motie op stuk nr. 455 ontraden. Houtstook verontreinigt de lokale luchtkwaliteit en dat vraagt ook echt om lokale oplossingen. De situatie ten aanzien van de wind is hier in Den Haag bijvoorbeeld totaal anders dan in Maastricht. Ik vind het belangrijk dat gemeenten op basis van de nieuwe mogelijkheden onder de Omgevingswet bekijken wat ze zelf kunnen doen. Eigenlijk wil ik gemeenten daarbij dus op verschillende manieren ondersteunen. Daarnaast vind ik het belangrijk dat mensen eerst de ruimte krijgen om op vrijwillige basis rekening te houden met elkaar. Dat is ook de reden waarom ik nu inzet op voorlichting. Een nationaal stookverbod is daarom nu ook niet aan de orde. De voorzitter: De motie op stuk nr. 455 wordt daarmee dus ontraden. Staatssecretaris Heijnen: De motie op stuk nr. 456 kan ik oordeel Kamer geven. Ik kan rondvraag doen. Dat hangt ook wel een heel klein beetje samen met de motie die mevrouw Veltman heeft ingediend want die roept net op om de nadere uitwerking van beleid aan een nieuw kabinet te laten. Ik zou de motie op stuk nr. 457 willen ontraden omdat het bij de blauwdrukken gaat om het uitvoeren van bestaand beleid. Ik heb het opstellen daarvan ook al aan de Kamer gemeld in een brief die ik op 28 juni aan de Kamer gestuurd heb. We geven met die blauwdrukken hulpmiddelen aan gemeenten voor het opstellen van lokaal beleid. Het is echt aan de lokale gemeenten. Ik wil benadrukken dat zij ons zelf vragen om een handleiding voor hoe zij dat op de beste manier kunnen doen. Naar aanleiding van die blauwdruk kunnen ze dat vervolgens zelf invullen naar eigen inzicht en afhankelijk van de situatie van de gemeente. De voorzitter: Daarmee krijgt de motie op stuk nr. 456 oordeel Kamer. De motie op stuk nr. 457 wordt ontraden. Staatssecretaris Heijnen: Dat klopt. De voorzitter: Ik kijk heel even rond want ik zie het lid Kostić van de Partij voor de Dieren nog naar voren komen voor een vraag. Kamerlid Kostić (PvdD): Allereerst dank voor de appreciatie "oordeel Kamer" van de motie op stuk nr. 456. Ik heb nog één vraag. U zegt: ik kan een onderzoek laten doen naar welke gemeenten al bezig zijn met een houtstookverbod en welke dat nog willen doen. Als het goed is heeft u dat eerder toegezegd. Wanneer komt die informatie ongeveer? Kunt u dat inschatten? Staatssecretaris Heijnen: We zouden dat voor de zomer compleet kunnen hebben.Kamerlid Kostić (PvdD): Dank u wel. De voorzitter: Dank u wel. Dan zijn we hiermee aan het einde gekomen van het tweeminutendebat Verzamelbrief luchtkwaliteit Schone Lucht Akkoord houtstook inzet internationaal. Ik dank de staatssecretaris en uiteraard ook alle leden die aanwezig waren en die dit gevolgd hebben. De beraadslaging wordt gesloten. De voorzitter: We gaan zo door met het hoofdprogramma van de middag en avond: de begrotingsbehandeling van Infrastructuur en Waterstaat. Ik schors voor een enkel moment want we missen de minister nog. De vergadering wordt enkele ogenblikken geschorst.