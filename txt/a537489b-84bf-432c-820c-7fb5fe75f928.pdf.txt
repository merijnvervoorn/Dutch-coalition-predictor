69 Stemming motie Maatschappelijke impact van het postcovidsyndroom Aan de orde is de stemming over een aangehouden motie ingediend bij het debat over de maatschappelijke impact van het postcovidsyndroom te weten: - de motie-Van der Plas over een verhoging van de financiële tegemoetkoming voor zorgmedewerkers met postcovid (25295 nr. 2140). (Zie vergadering van 10 oktober 2023.) De voorzitter: De laatste motie voor vandaag. In stemming komt de motie-Van der Plas (25295 nr. 2140). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan de ChristenUnie de SGP JA21 de PVV en BBB voor deze motie hebben gestemd en de leden van de fracties van D66 Lid Omtzigt de VVD het CDA Groep Van Haga en FVD ertegen zodat zij is verworpen. De heer Wassenberg Partij voor de Dieren. De heer Wassenberg (PvdD): Dank voorzitter. Ik dacht: in verband met de snelheid bundel ik mijn verzoeken even. Maar ik heb er slechts twee; dat valt mee. Ik zou graag een brief van het kabinet willen over de aangenomen motie onder punt 7 over Brandweer en crisisbeheersing: de motie op stuk nr. 244 over het opstellen van landelijke richtlijnen met betrekking tot hulp aan dieren in crisisdraaiboeken. Daar zou ik graag een brief over willen. Mijn tweede verzoek gaat over de stemmingen onder punt 38 over de Wet aanpak dierenmishandeling en dierverwaarlozing: de aangenomen motie op stuk nr. 25 over aparte regels voor de inbeslagname van dieren. Ook daarop krijg ik graag een reactie van het kabinet. De voorzitter: Dank u wel meneer Wassenberg. We gaan dit doorgeleiden richting het kabinet. Daarmee zijn we aan het einde gekomen van deze stemmingen. Wordt vervolgd deze week zeg ik maar. We hebben nog twee stemmingsronden donderdagmiddag en donderdagavond laat verwacht ik. Ik dank de minister voor haar aanwezigheid hier. Ik schors de vergadering voor een enkel moment en dan gaan we over tot de regeling van werkzaamheden.O de foto! Ik dacht al waarom zit iedereen er nog? Dat komt door de foto. Ik schors de vergadering zodat we een foto kunnen nemen. Mevrouw Podt. Mevrouw Podt (D66): Voorzitter de leden van de enquêtecommissie moeten ook nog hierheen komen voor de foto denk ik. Of zijn ze er al? De voorzitter: Ja ze zijn er al. Ik schors de vergadering voor een enkel moment. Dan gaan we over tot het maken van de foto. De vergadering wordt enkele ogenblikken geschorst.