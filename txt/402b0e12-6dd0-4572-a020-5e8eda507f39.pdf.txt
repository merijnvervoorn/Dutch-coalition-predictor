23 Stemming motie Landbouw- en Visserijraad van 15 juli 2019 Aan de orde is de stemming over een motie ingediend bij het VSO Landbouw- en Visserijraad van 15 juli 2019 te weten: - de motie-Ouwehand over aanpassing van de Europese Transportverordening (21501-32 nr. 1210). (Zie vergadering van 5 december 2019.) De voorzitter: De motie-Ouwehand (21501-32 nr. 1210) is in die zin gewijzigd dat zij thans luidt: Motie De Kamer gehoord de beraadslaging constaterende dat de Europese Transportverordening nog altijd toelaat dat dieren vanuit de EU op ellenlang transport worden gezet naar Azië Noord-Afrika en het MiddenOosten; overwegende dat het recente drama waarbij meer dan 14.000 schapen zijn verdronken nadat het schip waarop ze vanuit Roemenië op transport waren gezet naar SaudiArabië kapseisde de noodzaak om te stoppen met deze horrortransporten alleen maar verder onderstreept; spreekt uit dat het transporteren van dieren vanuit de EU naar derde landen ver weg om ze te slachten ongewenst en onacceptabel is en dat de voorwaarden voor zulke transporten voor andere doeleinden moeten worden aangescherpt; verzoekt de regering zich sterk te maken voor een aanpassing van de Europese Transportverordening die hier recht aan doet en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1214 was nr. 1210 (21501-32). Ik stel vast dat wij hier nu over kunnen stemmen. In stemming komt de gewijzigde motie-Ouwehand (21501-32 nr. 1214 was nr. 1210). De voorzitter: Ik constateer dat de leden van de fracties van de SP de PvdA GroenLinks de PvdD Van Kooten-Arissen 50PLUS D66 de SGP de ChristenUnie en de PVV voor dezegewijzigde motie hebben gestemd en de leden van de overige fracties ertegen zodat zij is aangenomen.