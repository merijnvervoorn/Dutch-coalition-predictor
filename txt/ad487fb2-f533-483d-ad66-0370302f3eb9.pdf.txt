6 Stemming motie Toezicht op bedrijfspensioenvoorziening. Aan de orde is de stemming over een motie ingediend bij de behandeling van het wetsvoorstel Wijziging van de Pensioenwet de Wet verplichte beroepspensioenregeling en de Wet op het financieel toezicht te weten: - de motie-Van Rooijen over advies vragen aan de Raad van State over de pensioenfondsenrichtlijn (34934 nr. 21). (Zie vergadering van 17 oktober 2018.) De voorzitter: De heer Van Rooijen verzoekt om eerst te stemmen over zijn motie op stuk nr. 21 bij punt 2 de stemmingen over de moties alvorens te stemmen over het wetsvoorstel en de overige moties. Ik neem aan dat daar geen bezwaar tegen bestaat. Ik geef gelegenheid tot het afleggen van een stemverklaring vooraf over het wetsvoorstel. De heer Van Rooijen (50PLUS): Voorzitter. Mijn fractie wil een stemverklaring afgeven bij het amendement-Omtzigt/Bruins op stuk nr. 13 I van het wetsontwerp dat in stemming komt. Het is echt nodig een stemverklaring af te leggen over dat amendement. Dat amendement heeft tot gevolg dat pensioenfondsen die naar België zouden vertrekken de Nederlandse rekenrente van 1% voor gepensioneerden opgelegd krijgen terwijl die in België 35% is. Dit amendement is in strijd met de richtlijn omdat de toezichthouder in bijvoorbeeld België uitsluitend verantwoordelijk is voor het prudentiële toezichtkader in België. Dit amendement wil door middel van strenge regels een pensioenvlucht naar het buitenland verhinderen. 50PLUS wordt verdrietig van die pensioenvlucht maar wij vinden dat dit probleem bij de oorzaak moet worden aangepakt: de extreem lage rekenrente. Tot die tijd is het initiatiefwetsontwerp van 50PLUS het enige alternatief voor mensen die kortingen willen voorkomen. 50PLUS zal tegen dit amendement stemmen. De voorzitter: Dank u wel meneer Van Rooijen. Dan gaan we nu stemmen. In stemming komt de motie-Van Rooijen (34934 nr. 21). De voorzitter: Ik constateer dat de leden van de fracties van de SP GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen.