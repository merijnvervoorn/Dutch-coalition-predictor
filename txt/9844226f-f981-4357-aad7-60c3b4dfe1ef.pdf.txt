9 Regeling van werkzaamheden De voorzitter: Aan de orde is een korte regeling van werkzaamheden. Ik deel aan de Kamer mee dat de fractie van JA21 bij de stemmingen op 12 september jongstleden geacht wenst te worden tegen de motie-Azarkan/Van der Plas (31066 nr. 1059) te hebben gestemd. Ik stel voor dinsdag 27 september aanstaande ook te stemmen over de ingediende moties bij het notaoverleg over de Nota Deelnemingenbeleid. Ik stel voor toe te voegen aan de agenda: - het tweeminutendebat Vergunningverlening toezicht en handhaving (CD d.d. 13/09) met als eerste spreker het lid Van Esch van de Partij voor de Dieren; - het tweeminuten Mestbeleid (CD d.d. 13/09) met als eerste spreker het lid Vestering van de Partij voor de Dieren. Ik stel voor toe te voegen aan de agenda van de Kamer: - het wetsvoorstel Wijziging van de Mededingingswet in verband met aanpassing van de bepalingen over markt en overheid (35985). Ik deel aan de Kamer mee dat voor de interpellatie-Wilders over de hoge inflatie en de compensatie daarvan de termijn voor toekenning is verlengd. Ik benoem in de commissie voor de Werkwijze het lid Gündoğan tot lid. Op verzoek van een aantal leden stel ik voor de volgende door hen ingediende moties opnieuw aan te houden: 3592913 en 29398-1008. Overeenkomstig de voorstellen van de voorzitter wordt besloten.