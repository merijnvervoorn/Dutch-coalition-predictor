8 Extra regeling van werkzaamheden De voorzitter: Aan de orde is een extra regeling van werkzaamheden. Ik geef daarvoor het woord aan mevrouw Van der Plas van BBB. Mevrouw Van der Plas (BBB): Voorzitter. Zoals we allemaal weten is gisteren het landbouwakkoord geklapt omdat de LTO van tafel is gelopen en vervolgens ook de jonge boeren van het NAJK niet meer deelnemen aan het overleg. Inmiddels heb ik begrepen dat het landbouwakkoordoverleg definitief gestaakt is. Daarom wil ik ook namens GroenLinks de PvdA en de Partij voor de Dieren een debat aanvragen zo snel mogelijk te houden volgende week met de minister van LNV de heer Adema de minister voor Stikstof en Natuur mevrouw Van der Wal de minister van Infrastructuur en Waterstaat de heer Harbers de minister voor Klimaat en Energie de heer Rob Jetten de minister van Financiën mevrouw Kaag en de minister-president. Daarbij zouden we ook graag betrokken zien de door mevrouw Bromet vanmorgen gevraagde brief over het verloop en de conclusies van alle gesprekken die tijdens de onderhandelingen over het landbouwakkoord onderwerp van gesprek zijn geweest waaronder de doorrekening van het PBL het Planbureau voor de Leefomgeving. De voorzitter: Dank u wel mevrouw Van der Plas. Ik geef het woord eerst even aan de heer Klaver dan de heer Omtzigt en dan gaan we verder. De heer Klaver (GroenLinks): Voorzitter. Dit verzoek is mede namens GroenLinks gedaan. Ik heb daarbij twee informatieverzoeken. Ik zou graag een brief van de minister-president ontvangen over wat het klappen van dit akkoord nu betekent voor de heronderhandelingen die zijn aangekondigd door het CDA. Het tweede verzoek is dat ik ook minister Hoekstra hier graag bij zou willen hebben omdat dit debat niet langer alleen gaat over het klappen van het landbouwakkoord maar ook over hoe deze coalitie — sinds augustus vliegen ze elkaar in de haren en zijn ze het niet met elkaar eens — hiermee verdergaat. De heer Omtzigt (Lid Omtzigt): Voorzitter. Ik kan me vinden in het verzoek. Ik denk dat het ook goed is om dat volgende week te doen. Ik merk wel op dat mevrouw Van der Plas wel erg bescheiden is omdat er meer ministers met de LTO aan tafel zaten dan degenen die zij op dit moment uitnodigt. Dus ik vraag mij af of ze de rest er ook nog bij uit wil nodigen. De heer Vijlbrief ik weet niet wie er allemaal zat maar het leek alsof het hele kabinet daar zat te vergaderen. Ik steun dus het verzoek maar aanvullend is mijn verzoek aan de regering om aan te geven wat zij van plan is te doen met het wetsvoorstel over de kritische depositiewaarde die nu voor 2035 in de wet staat terwijl in het regeerakkoord staat dat die naar 2030 gaaten er ook nog een aangenomen motie over ligt. Dat wetsvoorstel zou dan voor 1 juli ingediend worden. Is de regering dat nog van plan? Wat is de stand van zaken rond dat wetsvoorstel? De heer Boswijk (CDA): Voorzitter. Allereerst merk ik op dat het waardeloos is dat het zo gelopen is als het gelopen is zowel voor de agrarische sector als ook voor ons in Den Haag en de rest van de samenleving omdat we bij die transitie juist het maatschappelijk middenveld nodig hebben. Het CDA steunt het verzoek van mevrouw Van der Plas om zo snel mogelijk een debat hierover te voeren met minister Adema en minister Van der Wal. Ik denk dat dat voldoende is. We willen wel voor dat debat de stukken die mevrouw Van der Plas zonet vroeg dus de laatste tekst van het landbouwakkoord met de doorrekeningen enzovoorts. Dus daarvoor steun en wat ons betreft niet alle andere ministers. Mevrouw Kuiken (PvdA): Het is inderdaad waardeloos vooral ook omdat we wisten dat dit akkoord er nooit zou komen. En ondertussen staat het land stil kan er niet gebouwd worden en weten ook de boeren nog steeds niet waar ze aan toe zijn. Dus het kabinet is aan zet. Dus daarom juist wel die brede delegatie alsook steun voor het verzoek van de heer Klaver. Want het is nodig. Het feit dat we dan een heel vol vak-K hebben is daarvan dan maar de consequentie maar er staat ook wel wat op het spel. Het gaat om het landsbelang. De heer Bisschop (SGP): Voorzitter van harte steun voor het verzoek. Ik wil ook het verzoek voor die brede afvaardiging vanuit het kabinet ondersteunen want er is hier meer aan de hand dan het mislukte landbouwakkoord. Inderdaad het land staat op slot door onder andere afspraken in het regeerakkoord waardoor er geen beweging meer is om tot een oplossing te komen. En daar is dit falen van dit akkoord ook een gevolg van. Dus van harte steun ook voor een brede afvaardiging. De heer Van Campen (VVD): Voorzitter. Ik denk dat we oprecht niet moeten onderschatten wat er van de sector gevraagd werd. Maar het weglopen van LTO is echt een grote teleurstelling voor ons allemaal. Ook de VVD steunt dus een debat. Dit debat kunnen we wat onze fractie betreft prima voeren met minister Adema en minister Van der Wal. De heer Grinwis (ChristenUnie): Voorzitter. Ik betreur zeer wat er gisteren is gebeurd. Dat is slecht nieuws voor onze boeren voor het platteland en voor de natuur. Ik steun daarom het verzoek van collega Van der Plas om volgende week een plenair debat te voeren. Het kabinet gaat wat mij betreft wel over z'n eigen afvaardiging al kan ik me wel voorstellen dat het Piet Adema afvaardigt. Verder is het goed dat als er stukken voor het debat zijn we die ook echt tot ons kunnen nemen. Die moeten we dus niet pas een uur van tevoren krijgen. Dat wilde ik nog meegeven.Mevrouw Akerboom (PvdD): Voorzitter. De Partij voor de Dieren heeft het verzoek mede met mevrouw Van der Plas GroenLinks en PvdA gedaan want wij waren altijd al tegen dit landbouwakkoord. De natuur heeft geen boodschap aan falende bestuurders en een geklapt landbouwakkoord. Dit is van heel groot belang. We moeten door met het stikstofbeleid en we moeten met een landbouwvisie komen voor natuur dieren en boeren. Daarom dus heel veel steun voor het verzoek om een brede delegatie en de extra informatieverzoeken. De heer Boutkan (Volt): Voorzitter ook wij steunen dit verzoek maar ik wil één kanttekening maken. Het gaat namelijk om heel veel inhoud en om heel veel stukken. Zeker als kleine fractie van twee zouden wij het heel prettig vinden als we in ieder geval één dag inleestijd krijgen kijkend naar de planning van volgende week. De heer Boulakjar (D66): Voorzitter. Het is terecht dat iedereen zwaar teleurgesteld is over het klappen van het landbouwakkoord. Dus steun voor de debataanvraag van mevrouw Van der Plas maar wel met de toevoegingen en de opmerkingen die de heren Boswijk en Van Campen hebben gemaakt. Het kabinet gaat over z'n eigen afvaardiging maar wij willen wel snel een debat. Ook steun voor het informatieverzoek. De heer Kops (PVV): Het is alleen maar goed dat de sector zich niet heeft laten piepelen dus van harte steun voor het verzoek. Mevrouw Beckerman (SP): Voorzitter. Vorig jaar rond deze tijd zaten we in dezelfde impasse. Dit lijkt heel erg een verloren jaar te worden dus van harte steun. Ik heb nog een extra informatieverzoek. Minister Adema heeft namelijk keer op keer gezegd dat hij parallel aan het onderhandelen bezig was met een eigen visie voor als het mis zou gaan. Ik zou ook graag die informatie willen krijgen want hij heeft keer op keer gezegd: als het klapt dan is dat geen verloren tijd. Ik wil zien of dat waargemaakt wordt of kan worden. Mevrouw Pouw-Verweij (JA21): Uiteraard steun voor het verzoek. En juist omdat het kabinet zelf over de vertegenwoordiging gaat hopen wij dat het de verantwoordelijkheid neemt om hier in een grotere bezetting te komen dan de bezetting die door de coalitie wordt gevraagd. De heer Ephraim (Groep Van Haga): Steun namens BVNL. En aangezien de afvaardiging van de regeringszijde te groot was voor menig tafel denk ik dat het wijs is als er zo veel mogelijk bewindspersonen bij aanwezig zijn. Ik gun het Van der Wal en Adema namelijk niet om voor iedereen de kooltjes uit het vuur te halen. De heer Van Houwelingen (FVD): Steun.De voorzitter: Er is een brede meerderheid. Eigenlijk de hele Kamer wil een debat op korte termijn. We gaan natuurlijk ons best doen om dat op korte termijn te organiseren. Er is ook een informatieverzoek gedaan. Dat gaan wij doorgeleiden richting het kabinet. Mevrouw Van der Plas (BBB): Mag ik nog één verzoek doen? Bij het plannen van het debat is het belangrijk dat er een hele dag voor wordt uitgetrokken. Als het op dinsdag gepland zou worden zouden we pas rond 17.00 uur kunnen beginnen. Dat wilde ik dus nog even meegeven aan de planners die ik overigens veel sterkte wens. De voorzitter: Ik geef daarbij aan dat de delegatie van het kabinet natuurlijk ook bepalend is voor de flexibiliteit en de mogelijkheden van de agenda. Dat geef ik even mee. De heer Van Campen nog? De heer Van Campen (VVD): Ja voorzitter dat is nog mijn vraag: wat concludeert u ten aanzien van wat de Tweede Kamer heeft uitgesproken ten aanzien van de afvaardiging van het kabinet? De voorzitter: De conclusie is dat ik dit doorgeleid richting het kabinet. U heeft zelf gezien dat er een meerderheid is om twee bewindspersonen hier te hebben de heer Adema en mevrouw Van der Wal. Daar is een meerderheid voor maar nogmaals veel leden hebben aangegeven dat ze de wens hebben voor een bredere samenstelling. Dat geleid ik natuurlijk ook door naar het kabinet met het stenogram van deze vergadering. De heer Klaver? De heer Klaver (GroenLinks): Voorzitter. Ik heb aan uw conclusie niets toe te voegen behalve dan dat ik het kabinet adviseer om echt iets breder te komen. Ten tweede nog even over de deadline voor deze stukken. Ik zou het heel fijn vinden als die er maandagavond zouden kunnen zijn. Dinsdag zijn de fractievergaderingen. Dan kunnen we dat ook bij onze beraadslaging in de fracties betrekken. Mocht dat niet lukken om wat voor reden dan ook dan graag maandag een brief waarin staat dat het niet kan en welke stukken dan op welk moment wél komen. De voorzitter: Dat lijkt me ook een heldere afspraak. Ook dit zullen we doorgeleiden. Dank u wel mevrouw Van der Plas voor uw verzoek. Ik schors de vergadering voor een enkel moment en dan gaan we weer verder met een tweeminutendebat. De vergadering wordt enkele ogenblikken geschorst.