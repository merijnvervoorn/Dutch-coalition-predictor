4 Regeling van werkzaamheden De voorzitter: We gaan meteen over naar de regeling van werkzaamheden. Daarna heb ik nog een aantal andere mededelingen. Maar eerst de regeling van werkzaamheden. Het woord is aan mevrouw Leijten van de SP. Mevrouw Leijten (SP): Dank u wel voorzitter. Mede namens de fractie van de Partij van de Arbeid zou ik graag een debat willen aanvragen met de staatssecretaris van Binnenlandse Zaken over het bericht dat ambtenaren hem hebben geholpen in een privékwestie. Daar zijn Kamervragen over gesteld. Die zouden wij graag beantwoord zien voor het debat. Gezien het onderwerp zouden we het debat graag zo snel mogelijk willen houden. De voorzitter: We zullen dit in ieder geval doorgeleiden naar het kabinet. Allereerst de heer Van der Lee van GroenLinks. De heer Van der Lee (GroenLinks): Steun. De heer Bisschop (SGP): Voorzitter. Ik denk dat het verstandig is om de beantwoording van de vragen af te wachten en dan te bezien of een debat nog noodzakelijk is. Dus op dit moment geen steun. De heer Van Baarle (DENK): Voorzitter. Het is een zorgwekkende kwestie. De Kamervragen waren ook van ondergetekende dus steun voor het debat en ook voor het verzoek om de Kamervragen voor het debat te beantwoorden. De voorzitter: Dank u wel. Mevrouw Belhaj van D66 en dan de heer Ceder ChristenUnie. Mevrouw Belhaj (D66): Voorzitter eerst de beantwoording van de vragen en dan pas een besluit over het debat. De heer Ceder (ChristenUnie): Ik sluit me aan bij mevrouw Belhaj. De voorzitter: Mevrouw Vestering Partij voor de Dieren en dan mevrouw Inge van Dijk CDA.Mevrouw Vestering (PvdD): Voorzitter steun voor het debat. Mevrouw Inge van Dijk (CDA): Eerst de beantwoording van de vragen en dan kijken of er behoefte is aan een debat. Mevrouw Agema (PVV): Steun. Mevrouw Tellegen (VVD): Eerst de beantwoording afwachten. De heer Ephraim (Groep Van Haga): Steun en zoals mevrouw Leijten zegt: dan komt de beantwoording van die vragen veel sneller en kunnen we deze kwestie snel achter ons laten. Mevrouw Den Haan (Fractie Den Haan): Steun. De heer Eerdmans (JA21): Ja graag ook steun voorzitter. De voorzitter: Dank u wel. Er is geen meerderheidssteun voor uw verzoek mevrouw Leijten. Mevrouw Leijten (SP): Dan zullen we ons na ommekomst van de beantwoording van de Kamervragen zeker weer melden. Het lijkt ons goed om dit snel achter de rug te hebben omdat het hier ook gaat over vraagstukken van de integriteit van het openbaar bestuur. Ik zou graag van deze gelegenheid gebruik willen maken om namens mijn collega Van Kent een debat aan te vragen naar aanleiding van berichtgeving in De Telegraaf dat er steeds meer 50-plussers in financiële nood zitten. De voorzitter: Dank u wel. Is er steun voor dit verzoek? Ik kijk even naar de zaal. De heer Van der Lee van GroenLinks. Steun hoor ik. Mevrouw Leijten (SP): Namens de Partij van de Arbeid en GroenLinks. De voorzitter: Steun van de PvdA en GroenLinks. Ook namens de heer Van Baarle van DENK. De SGP?De heer Bisschop (SGP): Ik zou het liever bij de begroting willen betrekken. Dat lijkt mij het meest aangewezen moment. De voorzitter: Dank u wel. Dus geen steun. Mevrouw Agema (PVV): Steun. Mevrouw Tellegen (VVD): Geen steun. Ik begrijp dat er een notaoverleg gepland staat over een initiatiefnota van de heer Van Kent. Daar zouden we dit graag bij willen betrekken. De voorzitter: Dank u wel. Mevrouw Inge van Dijk CDA. Nee meneer Peters. De heer Peters (CDA): Ik zou zeggen: wat zie ik er vandaag ineens goed uit. Ik sluit me aan bij de woorden van de VVD. Mevrouw Den Haan (Fractie Den Haan): Ik herken dit probleem natuurlijk al jaren maar ik sluit me aan bij de VVD. De voorzitter: Dank u wel. Mevrouw Vestering van de Partij voor de Dieren en dan de heer Ceder ChristenUnie. Mevrouw Vestering (PvdD): Voorzitter steun. De heer Ceder (ChristenUnie): Ik sluit me aan bij de woorden van de VVD. De heer Ephraim (Groep Van Haga): Steun. Mevrouw Belhaj (D66): Geen steun via de commissie laten verlopen. De voorzitter: Er is geen steun voor uw verzoek mevrouw Leijten. Dan geef ik het woord aan mevrouw Agema voor haar verzoek. Mevrouw Agema (PVV): Voorzitter dank u wel. De coronacrisis heeft toch nog iets moois voortgebracht: een heuse geboortegolf. Het lastigedaarvan is dat er een probleem is opgekomen namelijk dat er geen plek is op de kraamafdelingen waardoor de vrouwen tijdens de bevalling niet terechtkunnen in het ziekenhuis er soms wel vier ziekenhuizen afgebeld moeten worden en er dan maar met de eigen auto met een bevallende vrouw door het land gereden moet worden. Dat lijkt mij echt de crisis voorbij. Ik denk dat wij hier als parlement over moeten spreken. De voorzitter: Dank u wel. Mevrouw Van den Berg van het CDA. Mevrouw Van den Berg (CDA): De snelste manier om dit te behandelen is tijdens het arbeidsmarktdebat over de zorg op 13 oktober. We zouden wel graag vooraf een brief willen zien. De heer Nijboer (PvdA): Steun voor het verzoek van mevrouw Agema. De heer Van Baarle (DENK): Steun voor dit verzoek. De heer Ephraim (Groep Van Haga): Voorzitter steun. Mevrouw Tellegen (VVD): Geen steun. De heer Bisschop (SGP): De lijn die het CDA voorstelt lijkt mij de beste. Geen steun. Mevrouw Leijten (SP): Voorzitter steun. Mevrouw Belhaj (D66): Voorzitter geen steun maar wel voor het idee om het in de commissie te behandelen. Mevrouw Vestering (PvdD): Voorzitter ook namens ons steun voor dit verzoek. De voorzitter: Dank u wel. De heer Ceder van de ChristenUnie en dan mevrouw Den Haan. De heer Ceder (ChristenUnie): Eerst een brief dan graag een commissiedebat. Dank u wel. Mevrouw Den Haan (Fractie Den Haan): Ik sluit me aan bij de ChristenUnie.De heer Van der Lee (GroenLinks): Steun. Mevrouw Gündoğan (Volt): Eerst in de commissie bespreken en daarna eventueel nog een apart debat. Mevrouw Van der Plas (BBB): Ook namens JA21: steun voor dit verzoek. De voorzitter: U heeft geen meerderheidssteun voor uw verzoek mevrouw Agema. Mevrouw Agema (PVV): Dank u wel voorzitter. Maar de opmerking van mevrouw Van den Berg dat de eerstvolgende mogelijkheid 13 oktober in een commissiedebat is is niet juist. Dat is niet het geval. De Kamer bepaalt hier haar eigen agenda en op welk moment zij hierover wil debatteren. Dit heeft enorme spoed dus dat kan altijd eerder dan 13 oktober in een commissiedebat. Dat kan plenair en dat kan de Kamer beslissen. De voorzitter: Ja. Mevrouw Van den Berg u heeft volgens mij gezegd dat u het niet steunt maar dat u het in een algemeen overleg over de arbeidsmarkt wilt bespreken omdat dat eerder is. Laten we het debat hier niet met elkaar gaan voeren. Dan geef ik het woord aan de heer Thijssen van de PvdA. De heer Thijssen (PvdA): Dank u wel voorzitter. De medewerkers van Tata de FNV en ook de Tata-directie hebben zich gerealiseerd dat groen staal kan zorgen dat de banen in de toekomst ook behouden blijven. Over het alternatief CO2 onder de grond stoppen zegt het RIVM: dat vervuilt de omgeving nog meer wat gevaarlijk is voor de kinderen die daar wonen. De belangrijkste regeling van de overheid … De voorzitter: U wilt een debat? De heer Thijssen (PvdA): Ik wil graag een debat. Want de belangrijkste regeling die er nu is is geschikt voor het onder de grond stoppen van CO maar niet voor groen staal. Alle industriële clusters 2 staan voor deze keuze. Dus het is tijd voor een debat over groene industriepolitiek. De voorzitter: We gaan kijken of daar steun voor is. Allereerst mevrouw Agema PVV en dan mevrouw Tellegen VVD.Mevrouw Agema (PVV): Geen steun. Mevrouw Tellegen (VVD): Steun. Mevrouw Belhaj (D66): Steun voor het voorstel. De heer Bisschop (SGP): Voorzitter. Het lijkt me prima om dat bij de begroting te behandelen. Dus geen steun voor een apart debat. Mevrouw Vestering (PvdD): Voorzitter van harte steun. Mevrouw Leijten (SP): Voorzitter. Wij willen dit best steunen maar wij hebben het er al heel vaak over gehad. We hebben maandelijks een debat over klimaat en energie. Daarin komt dit allemaal ter sprake. Die debatten gaan weinig over echt de diepgang. Wij hebben hier ook al meerdere keren verzoeken gehad voor bijvoorbeeld debatten over de Urgendazaak. Dus volgens mij moeten we eens gaan nadenken over de vraag over welke debatten we het specifiek gaan hebben in plaats van dat we de lijst langer laten worden en nergens concreet over spreken. Want dat is wel een probleem en dat deel ik met de heer Thijssen. Maar dan zie ik dat liever in een totaalplan. Voor nu steun maar wat de SP betreft moeten we ook iets met die debatten die iedere maand de spuigaten uitlopen. De heer Eerdmans (JA21): Ik zit wel op de lijn-Leijten want wij hebben echt elke maand een klimaatdiscussie in de commissie. Daar kan dit prima bij. We hebben het overigens heel vaak gehad over de industriepolitiek. Ik vind het dus echt onnodig om dit apart te agenderen. Laten we dat gewoon doen zoals wij dat nu ook al doen. En dan wat meer de diepte in: prima. Dan agenderen we het zo dat het op dat punt wat steviger kan. De voorzitter: Maar geen steun voor dit debatverzoek? De heer Eerdmans (JA21): Nee geen steun. De heer Ephraim (Groep Van Haga): Voorzitter. Ik ben een man van weinig woorden. Mede namens BBB: geen steun. De heer Van der Lee (GroenLinks): De heer Thijssen had een mooi verhaal in zijn hoofd maar daarin zou hij ook melden dat hij het mede namens GroenLinks doet dus steun voor dit debat.De voorzitter: Waarvan akte. Mevrouw Den Haan (Fractie Den Haan): Ik steun het voorstel van de heer Thijssen. Mevrouw Gündoğan (Volt): Steun. De heer Van Baarle (DENK): Ondanks dat wij sympathiek staan ten opzichte van het onderwerp denk ik dat een klimaatdebat in de commissie dan wel de begroting sneller is dan een apart debat dus geen steun. De heer Ceder (ChristenUnie): Ik kan me aansluiten bij DENK. De voorzitter: Er is een meerderheid voor uw verzoek. Ik stel voor dat in de procedurevergadering nog eens gekeken wordt naar alle AO's en debatten maar er is in ieder geval steun voor uw verzoek. Dan geef ik het woord aan mevrouw Van der Werf van D66 voor haar punt. Gaat uw gang. Mevrouw Van der Werf (D66): Voorzitter. Sinds april van dit jaar is minister Grapperhaus twee keer naar de Kamer gekomen om uitleg te geven over de werkwijze van de NCTV. Elke keer als het hem gevraagd werd hield hij vol dat de NCTV de wet niet heeft overtreden. Nu blijkt uit Wob-stukken dat zijn eigen juristen al in februari constateerden dat die werkwijze wel degelijk onrechtmatig was. Dus volgens mij en volgens D66 heeft de minister heel wat uit te leggen en daarom vragen wij een debat aan. Mevrouw Kuik (CDA): Voorzitter. Vóór het reces hebben we een debat hierover had. We krijgen ook wetgeving dus laten we gewoon bij de wetgeving bespreken wat de issues zijn die hier nog leven. De voorzitter: Geen steun. Mevrouw Kuik (CDA): Dus geen steun. De heer Bisschop (SGP): Geen steun. Een schriftelijke reactie zouden we wel op prijs stellen. Mevrouw Agema (PVV): Geen steun.Mevrouw Michon-Derkzen (VVD): Ik zit op dezelfde redenering als de collega van het CDA. Geen steun. De heer Van Baarle (DENK): Steun wat ons betreft zo spoedig mogelijk. Ook zouden we graag om een brief willen verzoeken. De heer Ephraim (Groep Van Haga): Geen steun. Mevrouw Den Haan (Fractie Den Haan): Van harte steun. Mevrouw Leijten (SP): Mede namens GroenLinks en de Partij van de Arbeid steunt de SP dit wel. Ik wil graag ook aan D66 vragen welke prioriteit zij eraan geeft want zij opent dit verzoek ermee dat Grapperhaus heel veel heeft uit te leggen. Wij zijn het daarmee eens en dat kan misschien ook andere partijen over de streep halen om dit wel te steunen. Mevrouw Van der Plas (BBB): Mevrouw Leijten haalt mij de woorden uit de mond want dat is ook de reden waarom ik steun geef om dit inderdaad eens uit te leggen. De heer Ceder (ChristenUnie): Ik sluit me aan bij de lijn van het CDA. Mevrouw Vestering (PvdD): Steun voor dit debat. Mevrouw Gündoğan (Volt): Steun. De voorzitter: Er is geen meerderheid voor uw verzoek maar u heeft nog een tweede verzoek. Mevrouw Van der Werf (D66): Ik zou dan alsnog een dertigledendebat hiervan willen maken want ik geloof dat daar voldoende steun voor is. De voorzitter: Dat zetten we op de lijst. Mevrouw Van der Werf (D66): Dank u wel. Voorzitter een tweede verzoek. Op 6 juli 2021 gaf de rechtbank in Rotterdam het kabinet een deadline namelijk dat binnen drie maanden aangetoond moet zijn dat hetkabinet er alles aan gedaan heeft om vijf IS-vrouwen terug te halen. Lukt dat niet dan worden die zaken beëindigd met als gevolg dat deze terroristen nooit meer bestraft kunnen worden. Daarom zou ik nog vóór 6 oktober drie maanden na die deadline van 6 juli een debat willen met de minister van Justitie en Veiligheid om te horen wat hij zou willen doen om die straffeloosheid van terroristen te voorkomen. Mevrouw Michon-Derkzen (VVD): We hebben het hier vóór de zomer uitgebreid over gehad. Een van de aangenomen moties was toen om aan de minister te verzoeken om halfjaarlijks integraal over die ISvrouwen hun terugkeer en hoeveel er nog zitten te rapporteren. De voorzitter: Steunt u het verzoek wel of niet? Mevrouw Michon-Derkzen (VVD): Ik zou dus willen vragen om die integrale brief zo snel mogelijk aan de Kamer te doen toekomen. Daarna zien we dan verder. Dus eerst een brief. De voorzitter: Dus u steunt nu geen debat. Mevrouw Agema (PVV): Geen steun. Mevrouw Kuik (CDA): Ik sluit me aan bij de woorden van de VVD. De heer Bisschop (SGP): Dat geldt ook voor de SGP. Mevrouw Van der Plas (BBB): Los van het feit dat ik vind dat die IS-vrouwen lekker daar moeten blijven: geen steun. De heer Ephraim (Groep Van Haga): Steun. De heer Ceder (ChristenUnie): Wij volgen de lijn van het CDA. Mevrouw Den Haan (Fractie Den Haan): Ik steun het verzoek. Mevrouw Leijten (SP): Wij willen graag de voortgangsbrief snel ontvangen en dan verder beslissen.Mevrouw Gündoğan (Volt): Steun. De heer Nijboer (PvdA): Ik steun het verzoek. De voorzitter: Er is geen meerderheidssteun voor uw verzoek. Mevrouw Van der Werf (D66): Ik hoorde mevrouw Michon en mevrouw Leijten de suggestie van een brief doen. Dat lijkt mij een heel goed idee. Ik zou die brief wel graag volgende week woensdag voor de procedurevergadering ontvangen want dan zouden we het in de commissie met spoed kunnen agenderen. De voorzitter: We gaan dit doorgeleiden aan het kabinet. Dank u wel mevrouw Van der Werf. Dan geef ik het woord aan mevrouw Vestering van de Partij voor de Dieren. Mevrouw Vestering (PvdD): Dank u wel voorzitter. Ik wilde graag een vooraankondiging doen van een tweeminutendebat over de regeling van de nieuwe versie van de AERIUS-calculator en de wijziging van het stikstofregistratiesysteem. En dan graag vóór 1 oktober inclusief stemmingen. De voorzitter: Ik kijk even of daar bezwaar tegen is. Dat is niet het geval en daarmee gaan we dat zo doen. Dan geef ik tot slot het woord aan mevrouw Ellemeet van GroenLinks. Mevrouw Ellemeet (GroenLinks): Dank u wel voorzitter. Wij hebben de afgelopen vier jaar menig debat gevoerd over de subsidie aan Siriz. De wenkbrauwen zijn vaak omhooggegaan als wij de beantwoording van de staatssecretaris hoorden omdat deze organisatie gelieerd is aan een anti-abortusorganisatie. Maar nu blijkt uit een artikel in het NRC dit weekend dat er andere grote problemen zijn namelijk dat er sprake is van staatssteun dat ambtenaren van VWS meerdere keren tegen geadviseerd hebben en dat ambtenaren zelfs hebben aangegeven dat er sprake zou zijn van onbehoorlijk bestuur. Om die reden lijkt het mij dat de staatssecretaris ons heel wat heeft uit te leggen en daarom wil ik graag een debat aanvragen. Mevrouw Belhaj (D66): D66 onderschrijft mede naar aanleiding van het betoog van mevrouw Ellemeet volstrekt dit debat.De voorzitter: Dus steun voor het debat. Mevrouw Tellegen (VVD): Steun voorzitter. De heer Bisschop (SGP): Voorzitter. Dat het hier om een prolifeorganisatie gaat maakt het nog niet noodzakelijk om daar in een apart debat over te discussiëren. Het lijkt mij bij uitstek een thema om bij de begrotingsbehandeling aan de orde te stellen. De voorzitter: Geen steun. Mevrouw Agema (PVV): Voorzitter ik sta met mijn ogen en oren te klapperen. Een debat over bevallende vrouwen die het hele land door moeten om een ziekenhuis te vinden en een uur in de eigen auto moeten liggen te bevallen krijgt geen steun hier in de Kamer … Mevrouw Ellemeet (GroenLinks): Van ons wel. Mevrouw Agema (PVV): … van mijn collega's hier maar deze cancel culture kan op alle steun rekenen. De voorzitter: Maar u steunt het debat mevrouw Agema? Niet. Geen steun. Mevrouw Vestering (PvdD): Ook voor dit debat steun. Mevrouw Van den Berg (CDA): Het kan wat ons betreft bij de begroting worden meegenomen. Mevrouw Den Haan (Fractie Den Haan): Steun. De heer Van Baarle (DENK): Steun al denken wij dat het eerder kan bij de begroting. De voorzitter: Mevrouw Gündoğan Volt? Steun hoor ik. De heer Ceder (ChristenUnie): Het kan volgens mij bij de begroting of anders in het commissiedebat. Maar ik zou wel willen vragen om de schrifte-lijke beantwoording als er toch een debat komt voor die tijd te laten komen en misschien ook een brief met de stand van zaken inzake staatssteun en toetsing van ministeriële subsidies in het licht van de recente bevindingen van de Algemene Rekenkamer. Mevrouw Pouw-Verweij (JA21): Ook wat ons betreft kan dit bij het begrotingsdebat en ook graag eerst antwoord op de schriftelijke vragen die gesteld zijn. Mevrouw Leijten (SP): We moeten dit bespreken. Daarvoor is de beantwoording van de schriftelijke vragen van menige fractie maar ook zeker van de SP nodig. En ik steun wel een beetje de — ja hoe noem je dat? — emotie van mevrouw Agema maar ik denk dat je ook beide kan steunen en beide belangrijk kan vinden. Dus ik steun het debat. De voorzitter: Dus u steunt het debat. De heer Ephraim (Groep Van Haga): Steun mede namens BBB. Mevrouw Simons (BIJ1): Steun voorzitter. De heer Nijboer (PvdA): Voorzitter. Ik snap de opmerking van mevrouw Agema ook wel. Wij hebben het debat over die kraamafdelingen gesteund. Dat is echt wel een probleem. Ik steun ook dit debat. Het is best interessant om te kijken hoe de meerderheden vandaag liepen bij het steunen of vaak eigenlijk blokkeren van debatten. De voorzitter: Dank u wel. Er is steun van de meerderheid voor uw verzoek mevrouw Ellemeet. We gaan nog even wat huishoudelijke mededelingen doen. De voorzitter: Op de tafel van de Griffier ligt een lijst van ingekomen stukken. Op die lijst staan voorstellen voor de behandeling van deze stukken. Als voor het einde van de vergadering daartegen geen bezwaar is gemaakt neem ik aan dat daarmee wordt ingestemd. Ik deel aan de Kamer mee dat bij de stemmingen op 16 september jongstleden de fractie van Volt geacht wenst te worden tegen de motie-Pouw-Verweij c.s. (25295 nr. 1437) en de motie-Van Haga/Wilders (25295 nr. 1448) te hebben gestemd en vóór de motie-Stoffer c.s. (25295 nr. 1438). De fractie van de Partij voor de Dieren wenst geacht te worden vóór de motie-Van Haga c.s. (25295 nr. 1449) te hebben gestemd.Op verzoek van de fractie van de VVD benoem ik: - in de vaste commissie voor Justitie en Veiligheid het lid Verkuijlen tot lid in de bestaande vacature en het lid Valstar tot plaatsvervangend lid in plaats van het lid Tellegen; - in de vaste commissie voor Sociale Zaken en Werkgelegenheid het lid Smals tot lid in de bestaande vacature; - in de vaste commissie voor Volksgezondheid Welzijn en Sport het lid Smals tot lid in plaats van het lid Valstar; - in de vaste commissie voor Landbouw Natuur en Voedselkwaliteit het lid Strolenberg tot lid in plaats van het lid Michon-Derkzen; - in de vaste commissie voor Binnenlandse Zaken het lid Strolenberg tot lid in de bestaande vacature. Op verzoek van de fractie van de ChristenUnie benoem ik: - in de vaste commissie voor Volksgezondheid Welzijn en Sport het lid Segers tot plaatsvervangend lid in plaats van het lid Ceder. Ik deel aan de Kamer mee dat voor de volgende debatten de termijn voor toekenning is verlengd: - het dertigledendebat over de strijd om de ruimte in Nederland; - het debat over de situatie in de jeugd-ggz; - het debat over misstanden in de turnsport; - het debat over het functioneren van het systeem waarmee de aardbevingsproblematiek in Groningen moet worden opgelost; - het dertigledendebat over de herziening van de migratiedeal met Turkije; - het dertigledendebat over het bericht dat Justitie "illegale" Marokkanen per direct moet vrijlaten. Ik deel mee dat de volgende plenaire debatten zijn komen te vervallen: - het dertigledendebat over ongeregeldheden rondom demonstraties tegen Zwarte Piet en het recht op demonstratie; - het debat over het toezicht op de Europese Centrale Bank; - het dertigledendebat over de brandbrief van de Agrarische Tafel; - het dertigledendebat over het VN-rapport over de schending van mensenrechten in Gaza; - de interpellatie-Omtzigt over het rekenmodel voor de subsidie op elektrische auto's; - het debat over de afname van biodiversiteit; - het debat over huizen met gebreken; - het debat over het bericht dat de Duitse regering al jarenlang een vergoeding betaalt aan voormalige SS-soldaten in Nederland; - het debat over het rapport van de SER over kansen en belemmeringen voor jongeren; - het debat over de moord op de advocaat die een kroongetuige bijstond; - het debat over Nederlandse Marokkanen die afstand willen doen van hun verplichte nationaliteit; - het debat over het bericht dat de Nationale ombudsman een onderzoek heropent omdat de Belastingdienst onjuiste informatie zou hebben aangeleverd;- het debat over de gezondheid van Groningers in het aardbevingsgebied; - het debat over de publieke opinie over integratie; - het debat over de brandveiligheid van woningen; - het debat over wapenbezit onder jongeren; - het debat over berichtgeving over ernstige corruptie bij de politie; - het debat over het Groeifonds; - het debat over de benoeming van een lid van de Regionale Toetsingscommissie Euthanasie; - het debat over het rapport van de OVV over het ongeval met de NH90-helikopter op Aruba. Op verzoek van een aantal leden stel ik voor de volgende door hen ingediende moties opnieuw aan te houden: 32813747; 32813-746; 35420-336; 32813-700. Ik stel voor de volgende stukken van de stand van werkzaamheden af te voeren: 25295-275; 21501-31-549; 21501-31-548; 20454-162; 20454-161; 20454-160; 20454-149; 25295-1358; 29247-330; 33693-12; 34170-20; 29248-327; 31765-542; 31016300; 31016-301; 31016-298; 25295-1332; 25295-1338; 252951333; 25295-1339; 25295-1330; 25295-1341; 31016-343; 31839-786; 22112-3142; 29689-1106; 31765-571; 29689-1104; 29214-90; 32011-87; 35874-5; 30234-264; 32793-552; 252951297; 25295-1284; 28973-237; 28828-123; 28345-233; 27529216; 26991-563; 25424-530; 25424-522; 25295-99; 25295-98; 25295-97; 25295-96; 25295-95; 25295-458; 25295-93; 25295385; 25295-317; 25295-177; 25268-183; 24804-127; 23235210; 21501-34-330; 21501-34-336; 23235-199; 21501-31-562; 21501-31-564; 21501-34-328; 21501-31-558; 21501-31-553; 30952-389; 25295-1394; 34952-137; 35207-42; 28676-371; 21501-28-224; 32293-22; 26122-59; 29521-424; 31125-120; 27830-343; 35570-X-114; 22054-344; 30139-246; 29521-423; 2021-Z-13496; 2021-Z-06637; 32813-755; 32813-687; 32813718; 32813-682; 31239-335; 35092-28; 31793-198; 31239-331; 32813-711. Overeenkomstig de voorstellen van de voorzitter wordt besloten. De voorzitter: Ik schors de vergadering voor een enkel moment en dan gaan we weer over naar het debat over de Algemene Politieke Beschouwingen. De vergadering wordt enkele ogenblikken geschorst.