9 Stemmingen Dyslexie en dyscalculie Aan de orde zijn de stemmingen over moties ingediend bij het debat over dyslexie en dyscalculie te weten: - de motie-Schouten c.s over bètatalent met dyslexie (32463 nr. 7); - de motie-Schouten/Ortega-Martijn over ondersteuning van scholen voor leerlingen met dyslexie en dyscalculie (32463 nr. 8); - de motie-Biskop over adequate leermiddelen (32463 nr. 9). (Zie vergadering van 7 september 2011.) De voorzitter: De motie-Schouten c.s. (32463 nr. 7) is in die zin gewijzigd dat zij thans luidt: Motie De Kamer gehoord de beraadslaging overwegende dat Nederland goed opgeleide bètatechnici hard nodig heeft onder meer in het behalen van ambitieuze doelstellingen in het kader van de kenniseconomie; overwegende dat de verplichte tweede vreemde taal in het vwo-examen een belemmering kan zijn voor doorstroom van leerlingen met dyslexie naar universitair bètaonderwijs; overwegende dat het Examenbesluit mogelijkheden biedt om een extra bètavak te volgen in plaats van een tweede vreemde taal; verzoekt de regering om artikel 11 lid 2 van het Examenbesluit onder de aandacht te brengen zodat dit artikel beter wordt benut en bètatalent met dyslexie op het vwo de vrijstelling of ontheffing voor de tweede vreemde taal kan gebruiken om door te stromen naar universitair bètaonderwijs en gaat over tot de orde van de dag. Deze gewijzigde motie is voorgesteld door de leden Schouten en Biskop. Naar mij blijkt wordt de indiening ervan motie voldoende ondersteund. Zij krijgt nr. 10 (32463). De motie-Schouten/Ortega-Martijn (32463 nr. 8) is in die zin gewijzigd dat zij thans luidt: Motie De Kamer gehoord de beraadslagingconstaterende dat de mate van voorzieningen voor leerlingen met dyslexie en dyscalculie wordt verbeterd; overwegende dat scholen soms in een vroeg stadium leerlingen adviseren om naar een lager niveau af te stromen waarmee ze anticiperen op de verzwaarde exameneisen; van mening dat verspilling van talent moet worden voorkomen door het bieden van de juiste ondersteuning en de mogelijkheid om op meerdere niveaus eindexamen te doen; verzoekt de regering gerichte afspraken met de VO-raad te maken over de gewenste en noodzakelijke ondersteuning van scholen voor leerlingen met dyslexie en dyscalculie en het voorkomen van ongewenste afstroom naar lagere onderwijstypen en gaat over tot de orde van de dag. Naar mij blijkt wordt de indiening van deze gewijzigde motie voldoende ondersteund. Zij krijgt nr. 11 (32463). Ik stel vast dat wij nu over de gewijzigde moties kunnen stemmen. In stemming komt de gewijzigde motie-Schouten/Biskop (32463 nr. 10). De voorzitter: Ik constateer dat de aanwezige leden van de fracties van de SP de PvdA D66 GroenLinks de PvdD de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Schouten/OrtegaMartijn (32463 nr. 11). De voorzitter: Ik constateer dat de aanwezige leden van de fracties van de SP de PvdA D66 GroenLinks de PvdD de ChristenUnie en het CDA voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Biskop (32463 nr. 9). De voorzitter: Ik constateer dat de aanwezige leden van de fracties van de SP de PvdA D66 GroenLinks de PvdD de VVD de SGP de ChristenUnie en het CDA voor deze motie hebben gestemd en de aanwezige leden van de fractie van de PVV ertegen zodat zij is aangenomen.