4 Beëdiging van de heer C. Stoffer (SGP) Aan de orde is de beëdiging van de heer C. Stoffer. De voorzitter: Ik geef het woord aan mevrouw Leijten tot het uitbrengen van verslag namens de commissie voor het onderzoek van de Geloofsbrieven. Mevrouw Leijten voorzitter der commissie: Voorzitter. Aan het verwelkomen van een nieuwe collega in ons midden zijn wat procedures verbonden onder andere dat wat ik u nu voorleg. De commissie voor het onderzoek van de Geloofsbrieven heeft de stukken onderzocht die betrekking hebben op de heer C. Stoffer te Elspeet. De commissie is tot de conclusie gekomen dat de heer C. Stoffer te Elspeet terecht benoemd is verklaard tot lid van de Tweede Kamer der Staten-Generaal. De commissie stelt u daarom voor om hem toe te laten als lid van deze Kamer. Daartoe dient hij wel eerst de eden zoals die zijn voorgeschreven bij de Wet beëdiging ministers en leden StatenGeneraal van 27 februari 1992 Staatsblad nr. 120 af te leggen. De commissie verzoekt u tot slot de Kamer voor te stellen het volledige rapport in de Handelingen op te nemen. De voorzitter: Dank u wel mevrouw Leijten. Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Ik verzoek de leden en de overige aanwezigen in de zaal en op de publieke tribune om voor zover dat mogelijk is te gaan staan. De heer Stoffer is in het gebouw der Kamer aanwezig om de voorgeschreven eden af te leggen. Ik verzoek de griffier hem binnen te leiden. Nadat de heer Stoffer door de griffier is binnengeleid legt hij in handen van de voorzitter de bij de wet voorgeschreven eden af. De voorzitter: Ik wens u van harte geluk met het lidmaatschap van deze Kamer en verzoek u in ons midden plaats te nemen. Uw aanwezigheid zal ook worden vermeld. Ik schors zo voor de felicitaties maar eerst ga ik u als voorzitter van harte feliciteren met het Kamerlidmaatschap. Welkom. De vergadering wordt enkele ogenblikken geschorst.