16 Stemmingen moties Jaarverslag en slotwet Koninkrijksrelaties 2021 Aan de orde zijn de stemmingen over moties ingediend bij het debat over jaarverslag en slotwet van Koninkrijksrelaties voor het jaar 2021 te weten: - de motie-Wuite/Van Raan over het organiseren van een Koninkrijksconferentie in 2023 (36100-IV nr. 11); - de motie-Wuite over het toevoegen van een beleidsartikel klimaatadaptatie en -mitigatie in het begrotingshoofdstuk Koninkrijksrelaties (36100-IV nr. 12); - de motie-Van Raan over een neutrale rol voor de gezaghebber(s) bij vergunningverleningen en bestemmingsplanwijzigingen (36100-IV nr. 13); - de motie-Van Raan/Sylvana Simons over het terugkopen van Plantage Bolivia voor behoud van de unieke natuur (36100-IV nr. 15); - de motie-Van Raan over in 2022 een gelijkwaardig sociaal minimum vaststellen voor Bonaire Statia en Saba (36100IV nr. 16). (Zie wetgevingsoverleg van 4 juli 2022.) De voorzitter: Op verzoek van mevrouw Wuite stel ik voor haar motie (36100-IV nr. 12) aan te houden. Daartoe wordt besloten. De voorzitter: De motie-Wuite/Van Raan (36100-IV nr. 11) is in die zin gewijzigd dat zij thans luidt: Motie De Kamer gehoord de beraadslaging constaterende dat er grote uitdagingen zijn binnen het Koninkrijk der Nederlanden; constaterende dat een langeretermijnvisie over de toekomst van het Koninkrijk en het Statuut ontbreekt; overwegende dat naast het Interparlementair Koninkrijksoverleg en het Vierlandenoverleg het wenselijk is om periodiek bij elkaar te komen om een langeretermijnvisie voor het Koninkrijk te formuleren en te monitoren; van mening dat periodiek overleg over de toekomst van het Koninkrijk tussen de bijzondere gemeenten en alle vier de landen kan bijdragen aan wederzijds begrip versterking van de democratische beleving en de rechtsstaat en onderlinge samenwerking bevordert;roept de regering op in overleg te treden met de Caribische eilanden om in 2023 een Koninkrijksconferentie te organiseren met onderwerpen zoals het Statuut het Unierecht in relatie tot het Koninkrijk mensenrechten klimaatverandering economische versterking en regionale/internationale samenwerking en gaat over tot de orde van de dag. Zij krijgt nr. 17 was nr. 11 (36100-IV). De voorzitter: De motie-Van Raan (36100-IV nr. 13) is in die zin gewijzigd dat zij thans is ondertekend door de leden Van Raan Wuite en Sylvana Simons en luidt: Motie De Kamer gehoord de beraadslaging constaterende dat gezaghebbers van de openbare lichamen Bonaire Saba en Sint-Eustatius in de geest van de WolBES een neutrale rol dienen te hebben bij vergunningverlening en/of wijziging van bestemmingsplannen; spreekt uit dat gezaghebbers bij het verlenen van vergunningen en het wijzigen van bestemmingsplannen daadwerkelijk een neutrale rol dienen te vervullen en gaat over tot de orde van de dag. Zij krijgt nr. 18 was nr. 13 (36100-IV). De voorzitter: De motie-Van Raan (36100-IV nr. 16) is in die zin gewijzigd dat zij thans is ondertekend door de leden Van Raan en Sylvana Simons en luidt: Motie De Kamer gehoord de beraadslaging constaterende dat volgens artikel 20 van de Nederlandse Grondwet de overheid verantwoordelijkheid draagt voor de bestaanszekerheid der bevolking en Nederlanders hier te lande die niet in het bestaan kunnen voorzien een bij de wet te regelen recht op bijstand van overheidswege dient te geven; constaterende dat reeds in 2016 zowel in de Eerste en Tweede Kamer moties zijn aangenomen die de regering oproepen een sociaal minimum vast te stellen op basis van de kosten voor levensonderhoud; constaterende dat meer dan 40% van de huishoudens op Bonaire Sint-Eustatius en Saba moet rondkomen van eeninkomen dat ver onder de noodzakelijke kosten van levensonderhoud ligt; verzoekt de regering voor Bonaire Sint-Eustatius en Saba om in 2023 een aan Europees Nederland gelijkwaardig sociaal minimum in te voeren op basis van de noodzakelijke kosten van het levensonderhoud en gaat over tot de orde van de dag. Zij krijgt nr. 19 was nr. 16 (36100-IV). Ik stel vast dat wij nu over deze gewijzigde moties kunnen stemmen. We starten met de motie op stuk nr. 13 de gewijzigde motie-Van Raan c.s. over ... Met de motie op stuk nr. 11? Daar zat bij mij een klein streepje door maar we gaan gewoon stemmen over nr. 11. In stemming komt de gewijzigde motie-Wuite/Van Raan (36100-IV nr. 17 was nr. 11). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA en BBB voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Van Raan c.s. (36100-IV nr. 18 was nr. 13). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 FVD en Groep Van Haga voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Van Raan/Sylvana Simons (36100-IV nr. 15). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Raan/Sylvana Simons (36100-IV nr. 19 was nr. 16). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP en BBB voordeze gewijzigde motie hebben gestemd en de leden van de overige fracties ertegen zodat zij is verworpen.