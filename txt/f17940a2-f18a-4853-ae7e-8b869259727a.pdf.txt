4 Stemmingen moties Ontwikkelingen rondom het coronavirus d.d. 12 augustus 2020 (ronde 1) Aan de orde zijn de stemmingen over aangehouden moties ingediend bij het debat over de ontwikkelingen rondom het coronavirus d.d. 12 augustus 2020 (ronde 1) te weten: - de motie-Wilders over structureel een forse salarisverhoging voor zorgmedewerkers (25295 nr. 480); - de motie-Marijnissen c.s. over structureel beter waarderen van zorgverleners (25295 nr. 478). (Zie vergadering van 12 augustus 2020.) De voorzitter: Aan de orde zijn de hoofdelijke stemmingen over een drietal moties. Hoofdelijke stemmingen doen we de laatste tijd in drie groepen van 50 leden. De eerste groep is inmiddels in de zaal. We gaan stemmen over aangehouden moties ingediend bij het debat over de ontwikkelingen rondom het coronavirus van 12 augustus 2020. De leden van de eerste groep Van Aalst tot en met De Groot brengen hun stem uit.