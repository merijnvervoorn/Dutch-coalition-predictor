21 Stemmingen moties Tekort aan plekken in de gevangenissen Stemmingen moties Tekort aan plekken in de gevangenissen Aan de orde zijn de stemmingen over moties ingediend bij het debat over het tekort aan plekken in de gevangenissen te weten: - de motie-Uitermark over vonnissen uitvoeren zoals ze zijn opgelegd (24587 nr. 942); - de motie-Helder/Uitermark over het vergroten van de personeelscapaciteit door gedetineerden elke dag eerder te laten insluiten (24587 nr. 943); - de motie-Lahlah/El Abassi over bezien onder welke voorwaarden het eerder verlenen van re-integratieverlof voor extramurale arbeid kan worden ingezet als alternatief voor het versoberen van dagprogramma's (24587 nr. 944); - de motie-Van Nispen c.s. over een pakket maatregelen om werken in het gevangeniswezen en de forensische zorg aantrekkelijker te maken (24587 nr. 945); - de motie-Van Nispen/El Abassi over voorstellen voor meer regie over de forensische zorg om patiënten en criminelen vaker op de voor hen juiste plek te kunnen plaatsen (24587 nr. 946); - de motie-Faber-van de Klashorst over extra capaciteit creëren door gedetineerden eerder in te sluiten en het activiteitenprogramma terug te brengen tot het Europees gemiddelde (24587 nr. 948); - de motie-Ellian over binnen drie maanden een alternatief uitwerken om het grote capaciteitstekort in het gevangeniswezen tegen te gaan (24587 nr. 949); - de motie-El Abassi/Lahlah over de hoogte van boetes verlagen en in lijn brengen met het advies van de Raad van State en het Openbaar Ministerie (24587 nr. 950); - de motie-El Abassi over inzetten op preventieve maatregelen om de druk op de cellencapaciteit te verminderen (24587 nr. 951). (Zie vergadering van 11 april 2024.) De voorzitter: Er zijn stemverklaringen. Eerst de heer Ellian van de fractie van de VVD. De heer Ellian (VVD): Dank voorzitter. Een stemverklaring over de motie-Uitermark op stuk nr. 942 (24587). Natuurlijk moeten opgelegde rechterlijke strafvonnissen worden uitgevoerd. Bij de voorgestelde maatregelen die nodig zijn om acute celcapaciteit te realiseren staat de VVD bepaald niet te springen. We hebben ook grote moeite met de ontstane situatie. Maar mijn fractie kan en wil niet voorbijgaan aan de veiligheid van het gevangenispersoneel: mensen die dag in dag uit in moeilijke omstandigheden werken met veroordeelden. Daarom stemmen wij tegen deze motie.De voorzitter: Helder. Dan geef ik het woord aan de heer Van Nispen van de fractie van de SP. De heer Van Nispen (SP): Dank u wel voorzitter. Ook ik heb een stemverklaring bij de motie van NSC op stuk nr. 942 (24587). De motie lijkt sympathiek want wie kan er nou tegen het verzoek aan de regering zijn om de vonnissen uit te voeren zoals ze zijn opgelegd? Maar hier zit meer achter. Deze motie is ingediend in het debat dat we nooit hadden moeten voeren. Er is te weinig capaciteit in het gevangeniswezen om boeven op te sluiten. Daarmee faalt de minister in zijn basistaak. De SP heeft in het debat benadrukt dat politieke keuzes uit het verleden de oorzaak zijn van de ellende waarin we nu zitten. Was er maar eerder geluisterd naar het personeel dat destijds stond te demonstreren tegen de afbraak. Zij waarschuwden toen al voor een dreigend personeelstekort in de toekomst. Dat is dus nu. Maar hoezeer ik ook vind dat vonnissen moeten worden uitgevoerd en dus gevangenisstraffen moeten worden uitgezeten zijn de consequenties van deze motie niet te overzien. Het kan betekenen dat arrestanten in politiecellen blijven zitten dat andere criminelen niet meer worden opgepakt of dat de werkdruk of de onveiligheid voor het personeel verder zal toenemen. Daar moeten we rigoureus op tegen zijn. Die grens is bereikt. Ik wil dat niet op mijn geweten hebben. Daarom stemmen wij tegen deze motie. In stemming komt de motie-Uitermark (24587 nr. 942). De voorzitter: Ik constateer dat de leden van de fracties van DENK NSC de SGP BBB JA21 en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Helder/Uitermark (24587 nr. 943). De voorzitter: Ik constateer dat de leden van de fracties van NSC de SGP BBB JA21 en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Lahlah/El Abassi (24587 nr. 944). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie het CDA en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Nispen c.s. (24587 nr. 945). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Van Nispen/El Abassi (24587 nr. 946). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP en FVD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Faber-van de Klashorst (24587 nr. 948). De voorzitter: Ik constateer dat de leden van de fracties van de SGP JA21 en de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ellian (24587 nr. 949). De voorzitter: Ik constateer dat de leden van de fracties van GroenLinksPvdA DENK Volt D66 de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-El Abassi/Lahlah (24587 nr. 950). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt NSC JA21 en FVD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-El Abassi (24587 nr. 951). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de ChristenUnie de SGP het CDA JA21 en FVD voor deze motie hebben gestemd en de leden van de overige fracties ertegen zodat zij is aangenomen.