12 Stemmingen moties Fraudeopsporing en gebruik van tweede nationaliteit door de Belastingdienst Aan de orde zijn de stemmingen over moties ingediend bij het debat over fraudeopsporing en gebruik van tweede nationaliteit door de Belastingdienst te weten: - de motie-Snels c.s. over een compensatieregeling voor schade door vermelding op de zwarte lijst (31066 nr. 776); - de motie-Azarkan/Van Weyenberg over een verbod op gebruik van nationaliteit of etniciteit bij risicoprofilering (31066 nr. 777); - de motie-Azarkan over de richtlijnen voor algoritmische data-analyses laten toetsen door een ethische commissie (31066 nr. 778); - de motie-De Jong/Wilders over registratie van enkelvoudige en meervoudige nationaliteiten (31066 nr. 779); - de motie-Omtzigt over een overzicht van alle wetten waaraan de Belastingdienst zich de afgelopen zeven jaar niet gehouden heeft (31066 nr. 780); - de motie-Lodders over maatregelen waardoor alle schuldeisers tijdelijk een pauzeknop indrukken (31066 nr. 781). (Zie notaoverleg van 1 februari 2021.) De voorzitter: De motie-Azarkan/Van Weyenberg (31066 nr. 777) is in die zin gewijzigd dat zij thans luidt: Motie De Kamer gehoord de beraadslaging constaterende dat Toeslagen jarenlang het kenmerk nationaliteit heeft gebruikt in haar risicoselectiesysteem en bij uitvragen in het kader van onderzoek naar misbruik van sociale regelingen; constaterende dat risicoprofilering inhoudt dat (persoons)gegevens aan de hand van indicatoren van een groepsprofiel worden verwerkt geanalyseerd en gewogen met het doel iemand te beoordelen in termen van risico's; overwegende dat het wel gerechtvaardigd kan zijn voor de overheid om nationaliteit te gebruiken om vast te stellen of mensen aanspraak kunnen maken op bepaalde rechten of voorzieningen maar dat het nooit gerechtvaardigd is om bij wetshandhaving mensen anders te behandelen op basis van (vermoedelijke) oververtegenwoordiging van bepaalde bevolkingsgroepen in een bepaalde vorm van criminaliteit; van oordeel dat van dit laatste een discriminerende werking uitgaat en de overheid nooit mag discrimineren;verzoekt de regering om ieder direct of indirect gebruik van nationaliteit of etniciteit bij risicoprofilering in de wetshandhaving onmiddellijk en expliciet te verbieden en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 782 was nr. 777 (31066). Ik stel vast dat wij hier nu over kunnen stemmen. In stemming komt de motie-Snels c.s. (31066 nr. 776). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Azarkan/Van Weyenberg (31066 nr. 782 was nr. 777). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK en D66 voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Azarkan (31066 nr. 778). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-De Jong/Wilders (31066 nr. 779). De voorzitter: Ik constateer dat de leden van de fracties van de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Omtzigt (31066 nr. 780). De voorzitter: Ik constateer dat deze motie met algemene stemmen is aangenomen. In stemming komt de motie-Lodders (31066 nr. 781). De voorzitter: Ik constateer dat deze motie met algemene stemmen is aangenomen.