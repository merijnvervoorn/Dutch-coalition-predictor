29 Stemming motie Begroting Onderwijs Cultuur en Wetenschap Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Onderwijs Cultuur en Wetenschap (VIII) voor het jaar 2014 te weten: - de motie-Rog/Van Meenen over Nederlands onderwijs in het buitenland (33750-VIII nr. 29). (Zie vergadering van 31 oktober 2013.) De voorzitter: De motie-Rog/Van Meenen (33750-VIII nr. 29) is in die zin gewijzigd dat zij thans luidt: De Kamer gehoord de beraadslaging constaterende dat gebleken is dat door de bezuiniging op Nederlands onderwijs in het buitenland deze scholen en scholen zoals het Lyc√©e International in Frankrijk op korte termijn over onvoldoende middelen beschikken om dit onderwijs te blijven aanbieden; overwegende dat de meeste kinderen die dit onderwijs volgen binnen korte tijd weer terugkeren in het Nederlandse onderwijs en het belangrijk is dat zij onze taal beheersen; verzoekt de regering om in gesprek met de Stichting NOB te onderzoeken hoe en in welke vorm Nederlands onderwijs in het buitenland toch gecontinueerd kan worden op plekken waar sluiting van een Nederlandse school dreigt en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 78 was nr. 29 (33750-VIII). Ik stel vast dat wij hier nu over kunnen stemmen. In stemming komt de gewijzigde motie-Rog/Van Meenen (33750-VIII nr. 78 was nr. 29). De voorzitter: Ik constateer dat de aanwezige leden van de fracties van de SGP het CDA de ChristenUnie 50PLUS D66 GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.