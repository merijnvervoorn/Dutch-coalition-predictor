6 Regeling van werkzaamheden De voorzitter: Ik stel voor toe te voegen aan de agenda het VAO SUWIonderwerpen naar aanleiding van een algemeen overleg gehouden op 9 oktober met als eerste spreker de heer Ulenbelt van de SP. Het woord is aan de heer Omtzigt. De heer Omtzigt (CDA): Voorzitter. Ik doe graag een rappel voor onbeantwoorde schriftelijke vragen van de staatssecretaris van Financiën over de inning van de Europese douanerechten in Nederland en alle boetes die Brussel heeft opgelegd aan Nederland voor het niet incorrect of onvolledig innen van Europese douanerechten. Die vragen zijn ingezonden op 16 augustus en het zou fijn zijn als we de antwoorden maandag voor 12.00 uur hebben. De voorzitter: Ik zal het stenogram van dit gedeelte van de vergadering doorgeleiden naar het kabinet. Het woord is aan de heer Bashir. De heer Bashir (SP): Voorzitter. ProRail heeft bekendgemaakt dat men 15% van de banen wil schrappen. Het gaat al niet zo goed met het spoor en ik maak mij als gevolg van deze ontslagen zorgen over de kwaliteit de beschikbaarheid en de veiligheid van het spoor. Daarom wil ik graag een brief van de staatsecretaris van I en M waarin zij ingaat op de gevolgen van deze ontslagen. Daarnaast heb ik een verzoek voor een dertigledendebat met de staatsecretaris van I en M. De heer De Graaf (PVV): Wij willen graag het verzoek toevoegen om aan te geven waar die ontslagen gepland zijn. Gebeurt dat in de top of meer onderaan of bij het middenkader? Steun voor het debat. Mevrouw Dik-Faber (ChristenUnie): De reizigersorganisaties hebben al heel bezorgd gereageerd op deze bezuinigingen. Er is volgens mij een brief van de reizigersorganisaties. Het lijkt mij goed dat de staatssecretaris ingaat op de zorgen die in die brief worden geuit. Die twee brieven kunnen wij dan behandelen bij een van de vele debatten die over het spoor zijn gepland. Ik vind het een heel belangrijk onderwerp dat zeker moet terugkomen in een debat maar ik ben er niet voor om dit apart te doen in een dertigledendebat. De voorzitter: Wel steun voor de brief geen steun voor het debat.Mevrouw Pia Dijkstra (D66): Voor ons geldt hetzelfde: wel steun voor de brief niet voor het debat. Mevrouw Van Tongeren (GroenLinks): Zeker met het komende winterweer willen wij niet dat mensen thermoskannen en slaapzakken mee moeten nemen. Dus ook steun voor de brief. Ik vind het ook een heel belangrijk onderwerp maar zou het liever bij een van de geplande spoordebatten bespreken. De heer Bisschop (SGP): Dat geldt ook voor ons. Wel steun voor de brief maar laten we het onderwerp inclusief die brief koppelen aan een van de uitstaande debatten. De voorzitter: Wel steun voor de brief niet voor het debat. De heer Hoogland (PvdA): Het wordt eentonig want ook wij willen graag een brief maar steunen niet een debat. De heer Elias (VVD): Graag een brief. Het is een belangrijk onderwerp en juist omdat het zo belangrijk is komt er van ons geen steun voor het dertigledendebat om pragmatische redenen. Het kan veel eerder aan de orde komen bij een van de andere debatten bijvoorbeeld bij de begroting zelve. Mevrouw Keijzer (CDA): Steun voor de brief en ook steun voor het debat om daarmee aan te geven dat dit onderwerp snel moet worden besproken. De voorzitter: Mijnheer Bashir u hebt steun voor de brief maar geen steun voor het dertigledendebat. Excuses u hebt wel steun voor het dertigledendebat. Ik zal het stenogram van dit gedeelte van de vergadering doorgeleiden naar het kabinet ... De heer Elias (VVD): Is het misschien een idee om nog heel even de collega's die nu het dertigledendebat mogelijk maken te vragen of het niet echt verstandig is om dit bij een van de andere debatten te doen? Die zijn gewoon veel eerder. De voorzitter: De regeling is niet bedoeld om onderling een debat te voeren. Iedereen is heel duidelijk geweest over wat men wel of niet wilde inclusief uw eigen fractie. Ik concludeer dat er steun is voor een dertigledendebat en zal dat toevoegen aan de lijst. De spreektijd is drie minuten per fractie. Om mijn zin af te maken die ik zojuist niet heb afgemaakt: ik zal het stenogram van dit gedeelte van de vergaderingdoorgeleiden naar het kabinet inclusief alle vragen en toevoegingen die er in deze regeling zijn geweest. Het woord is aan mevrouw Van Tongeren. Mevrouw Van Tongeren (GroenLinks): Voorzitter. GroenLinks draagt kennis delen en innovatie een warm hart toe. Ik las in de krant dat de minister-president contact heeft gehad met zijn Belgische ambtgenoot over het onderwerp schaliegas. Er blijken intenties te zijn om kennis te gaan delen. Ik zou graag voor de behandeling van de begroting van Economische Zaken daarover een brief willen ontvangen. De voorzitter: Ik neem aan dat de Kamer daartegen geen bezwaar heeft? Mevrouw Agnes Mulder (CDA): Misschien is dit zelfs mogelijk voor het WGO Ondernemen omdat we nog niet weten welke kant het op gaat met alle begrotingsbehandelingen. De voorzitter: Dat WGO is volgende week? Mevrouw Agnes Mulder (CDA): Dat WGO is gepland op 11 november. Mevrouw Van Tongeren (GroenLinks): Deze begrotingsbehandeling is op zich nog iets eerder gepland. Ik wil mijn verzoek wel aanpassen aan welk debat eerst is gepland. De voorzitter: De begrotingsbehandeling staat voorlopig gepland voor volgende week. Houd u er rekening mee dat dit misschien niet gaat gebeuren gezien een ander verzoek dat de Kamer deze week heeft gedeponeerd. Ik zal om de brief vragen voor volgende week dinsdag 12.00 uur dan weten we zeker dat hij er op tijd is. Ik zal het stenogram van dit gedeelte van de vergadering doorgeleiden naar het kabinet. Het woord is aan mevrouw Yücel. Mevrouw Yücel (PvdA): Voorzitter. Ik meld een rappel aan voor mijn onbeantwoorde schriftelijke vragen aan de minister van Buitenlandse Zaken over het Russische voornemen kinderen weg te halen bij homoseksuele ouders. De voorzitter: Ik zal het stenogram van dit gedeelte van de vergadering doorgeleiden naar het kabinet. Er zijn geen verdere verzoeken voor de regeling van werkzaamheden. Ik verzoek de woordvoerders die straks tijdensde wetsbehandeling jeugdzorg het woord voeren even bij mij te komen voor overleg. De vergadering wordt van 13.38 uur tot 13.50 uur geschorst.