23 Stemmingen moties Kosten van het klimaatbeleid Aan de orde zijn de stemmingen over moties ingediend bij het dertigledendebat over de kosten van het klimaatbeleid te weten: - de motie-Van Raan c.s. over het principe van de vervuiler betaalt als uitgangspunt (32813 nr. 175); - de motie-Van Raan over flexibiliteit binnen het klimaatakkoord (32813 nr. 176); - de motie-Van Raan over geen nieuwe activiteiten die leiden tot toename van de CO2-uitstoot (32813 nr. 177); - de motie-Beckerman c.s. over de NAM Shell en Exxon op geen enkele manier compenseren (32813 nr. 178); - de motie-Beckerman c.s. over de verdeling van de kosten van het klimaatbeleid (32813 nr. 179); - de motie-Moorlag/Beckerman over een evenwichtige verdeling van de kosten van de energietransitie (32813 nr. 180); - de motie-Van Tongeren over de NAM Shell en ExxonMobil verantwoordelijk houden voor de mijnbouwschade (32813 nr. 181). (Zie vergadering van 18 april 2018.) De voorzitter: Op verzoek van de heer Moorlag stel ik voor zijn motie (32813 nr. 180) aan te houden. Daartoe wordt besloten. De voorzitter: De motie-Van Tongeren (32813 nr. 181) is in die zin gewijzigd dat zij thans luidt: Motie De Kamer gehoord de beraadslaging constaterende dat de NAM heeft aangegeven minder verantwoordelijkheid voor de aardbevingsschade te willen dragen tijdens de afbouw van de gaswinning in Groningen; constaterende dat Shell en ExxonMobil hebben aangegeven speciale financiële afspraken te willen vanwege de afbouw van de gaswinning in Groningen; overwegende dat een verdeling waarbij Shell en ExxonMobil meer bijdragen welkom is; spreekt uit de minister van Economische Zaken en Klimaat te steunen bij het — volgens de huidige verdeling — verantwoordelijk blijven houden van de NAM en de aandeelhouders Shell en ExxonMobil voor het vergoeden van demijnbouwschade en het voorkomen van nieuwe mijnbouwschade in Groningen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 185 was nr. 181 (32813). Ik stel vast dat wij hier nu over kunnen stemmen. In stemming komt de motie-Van Raan c.s. (32813 nr. 175). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Raan (32813 nr. 176). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Raan (32813 nr. 177). De voorzitter: Ik constateer dat de leden van de fracties van de SP GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman c.s. (32813 nr. 178). De voorzitter: Ik constateer dat de leden van de fracties van de SP de PvdA GroenLinks de PvdD DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman c.s. (32813 nr. 179). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Tongeren (32813 nr. 185 was nr. 181). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS de SGP en FvDvoor deze gewijzigde motie hebben gestemd en de leden van de overige fracties ertegen zodat zij is verworpen.