14 Stemmingen moties Besluit huurprijzen woonruimte Aan de orde zijn de stemmingen over moties ingediend bij het tweeminutendebat Besluit huurprijzen woonruimte (maximering aandeel punten WOZ-waarde in woningwaardering) te weten: - de motie-Koerhuis over de Raad van State expliciet advies vragen over het eigendomsrecht (27926 nr. 348); - de motie-Beckerman/Nijboer over de WOZ-waarde in het WWS maximeren op 20% (27926 nr. 349); - de motie-Beckerman/Nijboer over het voorstel over het beperken van de WOZ-waarde toepassen op alle huren (27926 nr. 350); - de motie-Beckerman/Nijboer over onderzoeken hoe het WWS kan worden vereenvoudigd (27926 nr. 351); - de motie-Ephraim over de WOZ-cap vaststellen op 40% van het totaal aantal punten (27926 nr. 352); - de motie-Ephraim over de WOZ-cap alleen laten gelden voor objecten die niet eerder verhuurd waren (27926 nr. 353); - de motie-Ephraim over geen WOZ-cap voor woningen kleiner dan 40 vierkante meter (27926 nr. 354); - de motie-Nijboer c.s. over het bevriezen van het aandeel van de WOZ in de verhuurderheffing (27926 nr. 355). (Zie vergadering van 29 september 2021.) De voorzitter: Op verzoek van de heer Ephraim stel ik voor zijn moties (27926 nrs. 352 353 en 354) aan te houden. Op verzoek van de heer Koerhuis stel ik voor zijn motie (27926 nr. 348) aan te houden. Daartoe wordt besloten. De voorzitter: De motie-Beckerman/Nijboer (27926 nr. 351) is in die zin gewijzigd dat zij thans luidt: Motie De Kamer gehoord de beraadslaging overwegende dat het woningwaarderingsstelsel voor veel huurders zeer ingewikkeld is; constaterende dat met deze nieuwe regeling het systeem nog ingewikkelder wordt; verzoekt de regering om samen met huurdersorganisaties te onderzoeken op welke manieren het WWS-systeem inzichtelijk uitlegbaar kan worden gemaakt zodat huurders zelf ook beter zicht hebben op wat een eerlijke en rechtvaardige huur zou moeten zijnen gaat over tot de orde van de dag. Zij krijgt nr. 356 was nr. 351 (27926). Ik stel vast dat wij hier nu over kunnen stemmen. In stemming komt de motie-Beckerman/Nijboer (27926 nr. 349). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan BBB de PVV FVD en Lid Omtzigt voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Beckerman/Nijboer (27926 nr. 350). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de SGP BBB de PVV FVD en Lid Omtzigt voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Beckerman/Nijboer (27926 nr. 356 was nr. 351). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Nijboer c.s. (27926 nr. 355). De voorzitter: Ik constateer dat de leden van de fracties van de SP GroenLinks BIJ1 DENK de PvdA de PvdD Fractie Den Haan de SGP BBB de PVV FVD en Lid Omtzigt voor deze motie hebben gestemd en de leden van de overige fracties ertegen zodat zij is verworpen.