13 Stemmingen overige moties Strafrechtelijke aanpak terrorisme Aan de orde zijn de stemmingen over moties ingediend bij de behandeling van het wetsvoorstel Wijziging van het Wetboek van Strafrecht het Wetboek van Strafvordering en enkele andere wetten tot versterking van de strafrechtelijke en de strafvorderlijke mogelijkheden om terrorisme te bestrijden (versterking strafrechtelijke aanpak terrorisme) te weten: - de motie-De Graaf over de islam als hoofdoorzaak van terreur (34746 nr. 10); - de motie-De Graaf/Fritsma over de grenzen sluiten voor alle asielzoekers en immigranten uit islamitische landen (34746 nr. 11). (Zie vergadering van 14 februari 2018.) In stemming komt de motie-De Graaf (34746 nr. 10). De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen. In stemming komt de motie-De Graaf/Fritsma (34746 nr. 11). De voorzitter: Ik constateer dat de leden van de fractie van de PVV voor deze motie hebben gestemd en de leden van de overige fracties ertegen zodat zij is verworpen.