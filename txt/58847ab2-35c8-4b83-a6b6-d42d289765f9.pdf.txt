8 Regeling van werkzaamheden Regeling van werkzaamheden Regeling van werkzaamheden (stemmingen) De voorzitter: Wil iedereen plaatsnemen? Alle collega's graag gaan zitten voor de stemmingen. Dit is de eerste stemmingsronde van vandaag. We zullen vanavond aan het einde van de vergadering ook nog een aantal stemmingen hebben onder andere over het debat dat na de stemmingen gaat plaatsvinden. We beginnen vandaag met stemmingen in verband met de wijziging van de Wet goed verhuurderschap. Maar voordat ik daartoe overga weet ik dat de heer Paternotte even het woord wil voeren. De heer Paternotte (D66): Voorzitter dank. We hebben afgelopen maandag en gisteren uitgebreide debatten gehad over de Wet betaalbare huur. Daarbij is ook afgesproken dat vandaag wordt gestemd over de amendementen en over de wet zoals we op de stemmingslijst ook zien. Ik zou mede namens de PVV JA21 de ChristenUnie het CDA de SGP NSC GroenLinks-Partij van de Arbeid de SP Volt de Partij voor de Dieren en DENK willen voorstellen om nu over de amendementen te stemmen en minstens drie uur daarna ongeveer drie uur daarna dus aan het begin van de avond te stemmen over het wetsvoorstel. Dat kan wat ons betreft fractiegewijs. Maar mocht er een partij zijn die daarover een hoofdelijke stemming wil dan zou dat met die drie uur ook gefaciliteerd kunnen worden. De voorzitter: Helder. U doet dit verzoek namens een ruime meerderheid constateer ik. Mevrouw Keijzer (BBB): Voorzitter. Ik ben in ieder geval niet van plan om een hoofdelijke stemming aan te vragen. Dat lijkt mij niet nodig gezien de brede steun in de Kamer voor deze wet. Maar ik wil wel het verzoek doen zeker gezien het debat dat wij hier net gehad hebben met de fraudecommissie om als er straks amendementen worden aangenomen die verder ingrijpen in het eigendomsrecht van verhuurders of die grotere taken neerleggen bij uitvoeringsorganen onszelf en de aanbevelingen die wij net met z'n allen hebben overgenomen recht te doen en een pas op de plaats te maken en dan na het reces óf te stemmen over de wet óf met elkaar vast te stellen dat het toch echt noodzakelijk is om aan de Raad van State te vragen of de wet zoals die er na de stemmingen over de amendementen uitziet de toets der kritiek kan doorstaan. De heer Peter de Groot (VVD): Steun voor het verzoek van mevrouw Keijzer. De voorzitter:Ik kijk nog naar de heer Paternotte met de vraag of dat iets verandert aan het verzoek dat hij heeft gedaan. Dat is niet het geval. Dan constateer ik dat een ruime meerderheid graag ziet dat wij drie uur of iets later na dit moment aan het begin van de avond apart zullen stemmen over het wetsvoorstel. Daarnaast hebben we dan aan het eind van de vergadering nog weer stemmingen onder andere over het debat dat we net hebben gevoerd over het rapport van de commissie Fraudebeleid en Dienstverlening en over het debat dat hierna nog plaatsvindt. Mevrouw Keijzer nog. Mevrouw Keijzer (BBB): Voorzitter. Het zij zo. Ik vind het triest. Ik hoop dat alle voorstanders van deze wet gelijk gaan krijgen. Mocht dat niet zo zijn dan kunnen deze Handelingen betrokken worden bij het volgende onderzoek naar de effecten van deze wet. Het is niet anders! De voorzitter: Mevrouw Agema nog. Mevrouw Agema (PVV): Gaan we uit van fractiegewijs stemmen over drie uur? De voorzitter: Vooralsnog wel. Ons heeft geen verzoek bereikt om hoofdelijk te stemmen. Wij gaan dus uit van een fractiegewijze stemming.