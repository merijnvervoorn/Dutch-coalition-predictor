21 Stemmingen moties Kansspelen Aan de orde zijn de stemmingen over moties ingediend bij het VAO Kansspelen te weten: - de motie-Van Nispen c.s. over vergunningen voor betrouwbare bonafide aanbieders van onlinekansspellen (24557 nr. 154); - de motie-Van Nispen c.s. over de wijze waarop meeropbrengsten van onlinekansspelen ten goede komen aan sport (24557 nr. 155); - de motie-Van Nispen c.s. over het handhaven van de kansspelwetgeving door de Kansspelautoriteit (24557 nr. 156); - de motie-Van den Berge c.s. over aanvullende maatregelen ter bescherming van jongeren (24557 nr. 158); - de motie-Van der Graaf c.s. over het verbod op reclame door vergunninghouders van kansspelen uitbreiden tot 21.00 uur (24557 nr. 160); - de motie-Van der Staaij/Van der Graaf over een wettelijke verhoging van de leeftijd voor deelname aan kansspelen (24557 nr. 162); - de motie-Van der Staaij/Van der Graaf over de toepassing van reclameregels voor tabak en softdrugs op kansspelen (24557 nr. 163). (Zie vergadering van 11 december 2019.) De voorzitter: De motie-Van Nispen c.s. (24557 nr. 155) is in die zin gewijzigd dat zij thans luidt: Motie De Kamer gehoord de beraadslaging constaterende dat in de Wet kansspelen op afstand is opgenomen dat de meeropbrengsten van onlinekansspelen ook ten goede moeten komen aan de sport om te voorkomen dat de opbrengsten van het gokken op sportuitslagen bij de goksector terechtkomen terwijl de sport moet investeren om de integriteit te beschermen; verzoekt de regering te onderzoeken op welke wijze de meeropbrengsten van onlinekansspelen ten goede komen aan de sport en de Kamer daarover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 164 was nr. 155 (24557). Ik stel vast dat wij hier nu over kunnen stemmen. In stemming komt de motie-Van Nispen c.s. (24557 nr. 154).De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Van Nispen c.s. (24557 nr. 164 was nr. 155). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de VVD het CDA de ChristenUnie en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Nispen c.s. (24557 nr. 156). De voorzitter: Ik constateer dat deze motie met algemene stemmen is aangenomen. In stemming komt de motie-Van den Berge c.s. (24557 nr. 158). De voorzitter: Ik constateer dat deze motie met algemene stemmen is aangenomen. In stemming komt de motie-Van der Graaf c.s. (24557 nr. 160). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 de SGP het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Staaij/Van der Graaf (24557 nr. 162). De voorzitter: Ik constateer dat de leden van de fracties van de PvdD DENK Van Kooten-Arissen de SGP de ChristenUnie en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van der Staaij/Van der Graaf (24557 nr. 163). De voorzitter: Ik constateer dat de leden van de fracties van de PvdA GroenLinks de PvdD DENK Van Kooten-Arissen 50PLUS de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is verworpen. Mevrouw Van der Graaf.Mevrouw Van der Graaf (ChristenUnie): Nu de motie op stuk nr. 160 over het verbod op reclame voor 21.00 uur is aangenomen zou ik graag een brief willen hebben van het kabinet over hoe het deze motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet.