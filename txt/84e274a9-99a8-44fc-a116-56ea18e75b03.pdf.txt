24 Stemmingen moties Tijdelijke wet maatregelen covid-19 Aan de orde zijn de stemmingen over moties ingediend bij de behandeling van het wetsvoorstel Tijdelijke bepalingen in verband met maatregelen ter bestrijding van de epidemie van covid-19 voor de langere termijn (Tijdelijke wet maatregelen covid-19) te weten: - de gewijzigde motie-Van Kooten-Arissen over mensen die in verzet gaan tegen de coronaboete actief erop wijzen dat zij eventueel in aanmerking kunnen komen voor juridische bijstand (35526 nr. 46 was nr. 41); - de motie-Van Dam c.s. over herziening van het staatsnoodrecht (35526 nr. 42); - de motie-Hijink over een voorstel voor aanpassing van de Wet publieke gezondheid (35526 nr. 45). (Zie vergadering van 8 oktober 2020.) De voorzitter: De gewijzigde motie-Van Kooten-Arissen (35526 nr. 46 was nr. 41) is in die zin nader gewijzigd dat zij thans luidt: Motie De Kamer gehoord de beraadslaging constaterende dat veruit de meeste mensen die in verzet zijn gegaan tegen de aan hen opgelegde "coronaboete" zonder advocaat voor de kantonrechter staan waardoor juridische verweren onbesproken blijven; overwegende dat iedereen binnen onze democratische rechtsstaat ook als financiële middelen tekortschieten recht heeft op toegang tot de rechter en daarbij adequate rechtsbijstand onmisbaar is; constaterende dat mensen die zelf geen advocaat kunnen betalen in kantonstrafzaken in eerste aanleg geen tegemoetkoming ontvangen voor juridische bijstand behalve als de Raad voor Rechtsbijstand daarin onder voorwaarden een uitzondering maakt; verzoekt de regering om met de Raad voor Rechtsbijstand in gesprek te gaan en te bewerkstelligen dat mensen die in verzet gaan tegen de coronaboete actief op de mogelijkheid worden gewezen dat zij onder voorwaarden tóch in aanmerking kunnen komen voor een tegemoetkoming in de kosten voor juridische bijstand in kantonstrafzaken in eerste aanleg indien zij dit niet zelf kunnen betalen en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 53 was nr. 46 (35526). Ik stel vast dat wij hier nu over kunnen stemmen. In stemming komt de nader gewijzigde motie-Van KootenArissen (35526 nr. 53 was nr. 46). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de ChristenUnie de PVV FvD en Van Haga voor deze nader gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van Dam c.s. (35526 nr. 42). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Hijink (35526 nr. 45). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen.