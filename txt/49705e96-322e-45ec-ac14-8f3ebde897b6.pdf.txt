30 Stemming motie NZa-advies structurele bekostiging meer tijd voor de patiënt Aan de orde is de stemming over een motie ingediend bij het tweeminutendebat NZa-advies structurele bekostiging meer tijd voor de patiënt te weten: - de motie-Agema/Dijk over vanaf 2024 alsnog 200 miljoen euro structureel onderbrengen in de basisbekostiging van de huisartsenzorg (33578 nr. 101). (Zie vergadering van 5 juli 2023.) In stemming komt de motie-Agema/Dijk (33578 nr. 101). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen.