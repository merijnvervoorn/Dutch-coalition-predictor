10 Stemmingen Uitstel betaling exitheffingen Aan de orde zijn de stemmingen in verband met het wetsvoorstel Wijziging van de Invorderingswet 1990 (Wet uitstel van betaling exitheffingen) (33262) en over: - de motie-Omtzigt/Van Vliet over de infractieprocedure tegen Nederland (33262 nr. 8). (Zie vergadering van 27 november 2012.) De voorzitter: Ik geef gelegenheid tot het afleggen van stemverklaringen vooraf. De heer Omtzigt (CDA): Voorzitter. Uit de beantwoording van de staatssecretaris bleek dat dit wetsvoorstel een reactie is op een Europese infractieprocedure. Wij vonden het buitengewoon onprettig om pas tijdens de behandeling van dit wetsvoorstel daarover te vernemen. Er stond ook niets over in het advies van de Raad van State of elders. In de brief staat dat de infractie waarschijnlijk wordt weggewerkt. Wij hadden liever een uitstel gezien maar kunnen nu instemmen met het wetsvoorstel. Wij hopen wel dat dit echt de laatste keer is dat wij pas op zo'n laat moment met zulke belangrijke informatie worden geconfronteerd. In stemming komt het gewijzigde amendement-Van Vliet (stuk nr. 9). De voorzitter: Ik constateer dat de aanwezige leden van de fracties van de PVV de SGP 50PLUS de PvdD en de SP voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks en de PvdA voor dit wetvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de motie-Omtzigt/Van Vliet (33262 nr. 8). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.