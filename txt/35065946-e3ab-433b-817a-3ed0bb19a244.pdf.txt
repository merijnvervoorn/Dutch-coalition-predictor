12 Stemming motie Zwangerschap en geboorte Aan de orde is de stemming over een aangehouden motie ingediend bij het VAO Zwangerschap en geboorte te weten: - de motie-Dik-Faber over informeren van wensouders over de consequenties van het gebruik van buitenlandse donoren (29323 nr. 157). (Zie vergadering van 25 februari 2021.) De voorzitter: De motie-Dik-Faber (29323 nr. 157) is in die zin gewijzigd dat zij thans is ondertekend door de leden Dik-Faber en Bergkamp en luidt: Motie De Kamer gehoord de beraadslaging constaterende dat conform het internationale verdrag voor de rechten van het kind (IVRK) artikel 7 kinderen te allen tijde in de gelegenheid moeten zijn om hun afstamming te achterhalen en dat Nederland wetgeving heeft die dit recht waarborgt; constaterende dat Nederland tevens vanuit het belang van het kind heeft gekozen voor het beperken van het aantal nakomelingen per donor; overwegende dat niet alle Europese landen dezelfde waarborgen hanteren als Nederland hetgeen vanuit het belang van het kind wel wenselijk is; overwegende dat Nederlandse kinderen van een buitenlandse donor niet altijd de donor kunnen achterhalen en tientallen tot honderden halfbroertjes en -zusjes krijgen; verzoekt de regering de waarborgen in lijn met het internationale verdrag voor de rechten van het kind onder de aandacht te brengen in internationale gremia bijvoorbeeld bij de Raad van Europa of andere overlegstructuren waarbij nationale soevereiniteit het uitgangspunt blijft en de Kamer hierover met regelmaat te informeren; verzoekt de regering tevens in te zetten op het goed informeren van wensouders over de consequenties van het gebruik van buitenlandse donoren en daarbij ook de route en risico's voor het achterhalen van donoren van buitenlandse semenbanken door Nederlandse nakomelingen specifiek in kaart te brengen en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 160 was nr. 157 (29323). Ik stel vast dat wij hier nu over kunnen stemmen. In stemming komt de gewijzigde motie-Dik-Faber/Bergkamp (29323 nr. 160 was nr. 157). De voorzitter: Ik constateer dat deze gewijzigde motie met algemene stemmen is aangenomen. Mevrouw Agema. Mevrouw Agema (PVV): Nog even voor de zekerheid: wij wensen geacht te worden vóór het amendement op stuk nr. 71 (35517) bij agendapunt 1 over wijziging van de Woningwet gestemd te hebben. De voorzitter: Dan zal deze opmerking in de Handelingen worden opgenomen. Daarmee zijn we ook aan het einde gekomen van de stemmingen. Ik dank alle Kamerleden de minister van VWS de minister voor Medische Zorg de minister-president die er even niet bij is en natuurlijk de bodes de griffiers de stenografische dienst en iedereen die dit debat op de een of andere manier heeft gevolgd. Ik sluit de vergadering. Heel veel succes met de campagne!