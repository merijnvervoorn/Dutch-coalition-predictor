17 Stemming motie Nederland en de wereldwijde aanpak van COVID-19 Aan de orde is de stemming over een aangehouden motie ingediend bij het debat over Nederland en de wereldwijde aanpak van COVID-19 te weten: - de gewijzigde motie-Van den Nieuwenhuijzen/Van den Hul over inzetten op cash transfers (33625 nr. 324 was nr. 301). (Zie notaoverleg van 15 juni 2020.) De voorzitter: De gewijzigde motie-Van den Nieuwenhuijzen/Van den Hul (33625 nr. 324 was nr. 301) is in die zin nader gewijzigd dat zij thans luidt: Motie De Kamer gehoord de beraadslaging overwegende dat de COVID-19-pandemie en de economische gevolgen daarvan de armste mensen in de armste landen hard raken en dat grote groepen daarom niet meer in hun basisbehoeften kunnen voorzien; overwegende dat het bieden van een sociaal vangnet via cash transfers het direct geven van geld aan arme huishoudens die geld tekortkomen een snelle en effectieve methode is om hen te ondersteunen en ook een effectief instrument kan zijn voor het bestrijden van structurele armoede; verzoekt de regering om op basis van de ervaringen van andere donoren en van ontwikkelingslanden zelf te onderzoeken op welke manieren een uitbreiding van de inzet op cash transfers in het Nederlandse ontwikkelingsbeleid de komende jaren het best kan worden vormgegeven via zowel multilaterale als bilaterale kanalen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 325 was nr. 324 (33625). Ik stel vast dat wij hier nu over kunnen stemmen. In stemming komt de nader gewijzigde motie-Van den Nieuwenhuijzen/Van den Hul (33625 nr. 325 was nr. 324). De voorzitter: Ik constateer dat de leden van de fracties van de PvdA GroenLinks de PvdD 50PLUS Van Kooten-Arissen DENK de SGP en de ChristenUnie voor deze nader gewijzigdemotie hebben gestemd en de leden van de overige fracties ertegen zodat zij is verworpen.