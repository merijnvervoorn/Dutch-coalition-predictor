20 Stemmingen moties Begroting Sociale Zaken en Werkgelegenheid Aan de orde zijn de stemmingen over aangehouden moties ingediend bij de behandeling van het wetsvoorstel Vaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2017 te weten: - de motie-Karabulut c.s. over handhaven van het verbod op doorbrengen van de weekendrust in de vrachtwagen (34550-XV nr. 27); - de motie-Marcouch c.s. over een pilot met anoniem solliciteren bij de rijksoverheid (34550-XV nr. 38); - de motie-Krol over een toetsing van de toereikendheid van de overbruggingsregeling AOW (34550-XV nr. 61). (Zie vergadering van 7 december 2016.) De voorzitter: De motie-Krol (34550-XV nr. 61) is in die zin gewijzigd dat zij thans luidt: Motie De Kamer gehoord de beraadslaging overwegende dat AOW-gaten mensen in veel gevallen financieel kunnen duperen; overwegende dat bestaande AOW-gaten nog onvoldoende gedicht worden en dat snelle stijging van de AOW-leeftijd bestaande AOW-gaten vergroot en nieuwe AOW-gaten doet ontstaan; roept de regering op de overbruggingsregeling AOW (OBR) integraal te toetsen op toereikendheid en vóór 1 maart 2017 voorstellen te doen voor verbetering en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 69 was nr. 61 (34550-XV). Op verzoek van de heer Krol stel ik voor zijn gewijzigde motie (34550-XV nr. 69 was nr. 61) aan te houden. Daartoe wordt besloten. In stemming komt de motie-Karabulut c.s. (34550-XV nr. 27). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Van Vliet50PLUS Klein de Groep Kuzu/Öztürk Houwers de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd zodat zij is aangenomen. In stemming komt de motie-Marcouch c.s. (34550-XV nr. 38). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS en Klein voor deze motie hebben gestemd en de aanwezige leden van de fracties van Van Vliet de Groep Kuzu/Öztürk Houwers de VVD de SGP de ChristenUnie het CDA de Groep Bontes/Van Klaveren en de PVV ertegen zodat zij is verworpen. De heer Ulenbelt (SP): De motie-Karabulut c.s. op stuk nr. 27 is aangenomen. Ik zou graag binnen een week een reactie van de regering willen over de wijze waarop zij deze motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet.