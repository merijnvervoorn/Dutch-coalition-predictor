11 Stemmingen Internationaal Strafhof Aan de orde zijn de stemmingen in verband met het wetsvoorstel Goedkeuring en uitvoering voor de wetgeving op Koninkrijksniveau van de op 10 en 11 juni 2010 te Kampala aanvaarde wijzigingen van het Statuut van Rome inzake het Internationaal Strafhof (Trb. 2011 73) (33865). (Zie vergadering van 19 november 2015.) In stemming komt het amendement-Taverne (stuk nr. 7 II). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de SGP de VVD Klein Houwers Van Vliet en 50PLUS voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 7 voorkomende amendementen als verworpen kunnen worden beschouwd. De voorzitter: Ik geef gelegenheid tot het afleggen van een stemverklaring vooraf. De heer Taverne (VVD): Voorzitter. Nu mijn amendement op de goedkeuringswet tot uitbreiding van de rechtsmacht van het Internationaal Strafhof is verworpen stel ik vast dat daarmee iets wat de VVD had willen voorkomen toch gaat gebeuren namelijk uitbreiding van de rechtsmacht naar het misdrijf agressie. De VVD is een rechtsstatelijke en internationalistische partij en onderkent ook dat er een aantal verbeteringen in de onderhavige Kampala-amendementen zitten waaronder uitbreiding van de rechtsmacht waar het gaat om de definitie van oorlogsmisdrijven ingeval van een niet-internationaal gewapend conflict. Echter de uitbreiding met het misdrijf agressie zal naar het oordeel van de VVD-fractie het draagvlak van het Internationaal Strafhof verder onder druk zetten. Om die reden zal de VVD niet voor dit wetsvoorstel kunnen stemmen. Daar ik niet uitsluit dat de stemming over mijn volgende amendement op de uitvoeringswet eenzelfde stemverhouding zal opleveren kondig ik vast aan dat als dat inderdaad het geval is de VVD-fractie ook tegen dat wetsvoorstel zal stemmen. In stemming komt het wetsvoorstel. De voorzitter: Ik constateer dat de aanwezige leden van de fracties van de ChristenUnie de SGP de Groep Kuzu/Öztürk 50PLUS D66 GroenLinks de PvdA de PvdD en de SP voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.