29 Stemmingen Aan de orde zijn de stemmingen in verband met het wetsvoorstel Instelling van de Raad voor de leefomgeving en infrastructuur (Wet Raad voor de leefomgeving en infrastructuur) (32314). (Zie vergadering van 23 juni 2011.) Mevrouw Van Tongeren (GroenLinks): Nu de Adviesraad gevaarlijke stoffen wordt opgeheven moet ik mijn amendementen op stuk nrs. 8 I en II helaas intrekken. De voorzitter: Mevrouw Van Tongeren wenst de amendementen op stuk nrs. 8 I en II in te trekken. Ik stel vast dat daarmee wordt ingestemd. In stemming komt het amendement-Paulus Jansen (stuk nr. 9) tot het invoegen van artikel 2a. De voorzitter: Ik constateer dat de aanwezige leden van de fracties van de SP de PvdD GroenLinks D66 de SGP en de ChristenUnie voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het amendement-Paulus Jansen (stuk nr. 10) tot het invoegen van artikel 2a. De voorzitter: Ik constateer dat de aanwezige leden van de fracties van de SP de PvdD en GroenLinks voor dit amendement hebben gestemd en de aanwezige leden van de overige fracties ertegen zodat het is verworpen. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie het CDA en de PVV voor dit wetsvoorstel hebben gestemd en de aanwezige leden van de overige fracties ertegen zodat het is aangenomen.