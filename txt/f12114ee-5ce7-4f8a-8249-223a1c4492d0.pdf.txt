16 Stemmingen Gewasbeschermingsmiddelen en bijensterfte Aan de orde is de stemming over een aangehouden motie ingediend bij het debat over gewasbeschermingsmiddelen en bijensterfte te weten: - de motie-Ouwehand/Thieme over verbod op vergassing van ganzen (32372 nr. 60). (Zie vergadering van 13 september 2011.) De voorzitter: De motie-Ouwehand/Thieme (32372 nr. 60) is in die zin gewijzigd (32372 nr. 68) en nader gewijzigd dat zij thans luidt: Motie De Kamer gehoord de beraadslaging constaterende dat de wijziging van het Besluit beheer en schadebestrijding dieren grootschalige CO2-vergassing van ganzen mogelijk maakt; overwegende dat het Besluit doden van dieren voorschrijft dat dodingshandelingen onmiddellijk moeten leiden tot de dood van een dier; overwegende dat de Vogelrichtlijn het gebruik van middelen installaties en methoden voor het massale of niet-selectieve vangen of doden van vogels verbiedt en het doden alleen toestaat wanneer het proportioneel is en beperkt is in ruimte plaats en tijd; overwegende dat het vangen en vergassen van wilde ganzen in strijd met deze regels gepaard zal gaan met veel stress en een langdurige pijnlijke doodsstrijd waarbij de dieren snakkend naar lucht proberen weg te komen terwijl zij pas na één minuut het bewustzijn verliezen en de hersenactiviteit wel twee tot drie minuten aanhoudt; verzoekt de regering het verbod op vergassing van ganzen en andere wilde dieren te handhaven en de wijziging van het Besluit beheer en schadebestrijding dieren in te trekken en gaat over tot de orde van de dag. Naar mij blijkt wordt de indiening van deze nader gewijzigde motie voldoende ondersteund. Zij krijgt nr. 69 (32372). Ik stel vast dat wij hier nu over kunnen stemmen. In stemming komt de nadere gewijzigde motie-Ouwehand/Thieme (32372 nr. 69).De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de ChristenUnie het CDA en de PVV voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen. Enquête financieel stelsel Aan de orde is de behandeling van: - de brief van het Presidium over de Parlementaire Enquête Financieel Stelsel (31980 nr. 53). De voorzitter: Ik stel voor om conform het voorstel van het Presidium te besluiten en in te stemmen met de aangepaste planning en begroting van de Parlementaire Enquêtecommissie Financieel Stelsel. Daartoe wordt besloten. De vergadering wordt enkele ogenblikken geschorst.