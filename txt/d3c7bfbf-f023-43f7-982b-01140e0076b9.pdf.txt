14 Stemmingen moties Seksueel geweld en kindermisbruik Aan de orde zijn de stemmingen over moties ingediend bij het tweeminutendebat Seksueel geweld en kindermisbruik te weten: - de motie-Helder c.s. over necrofilie als misdrijf opnemen in het Wetboek van Strafrecht (31015 nr. 266); - de motie-Helder c.s. over ervoor zorgen dat het aantasten van een stoffelijk overschot zelfstandig strafbaar is (31015 nr. 267); - de motie-Helder over onderzoeken of wegkijken en niet ingrijpen bij seksueel misbruik of geweld strafbaar kan worden gemaakt (31015 nr. 268); - de motie-Mutluer over onderzoeken hoe groot het tekort is aan forensische expertise over kindermisbruik (31015 nr. 269). (Zie vergadering van 25 januari 2023.) De voorzitter: De motie-Helder c.s. (31015 nr. 266) is in die zin gewijzigd dat zij thans luidt: Motie De Kamer gehoord de beraadslaging constaterende dat necrofilie (seksuele handelingen met een stoffelijk overschot) niet strafbaar is in Nederland; van mening dat dergelijke handelingen een ernstige inbreuk zijn op de lichamelijke integriteit van de overledene; verzoekt de regering om necrofilie als misdrijf op te nemen in het Wetboek van Strafrecht en gaat over tot de orde van de dag. Zij krijgt nr. 270 was nr. 266 (31015). Ik stel vast dat wij hier nu over kunnen stemmen. In stemming komt de gewijzigde motie-Helder c.s. (31015 nr. 270 was nr. 266). De voorzitter: Ik constateer dat deze gewijzigde motie met algemene stemmen is aangenomen. In stemming komt de motie-Helder c.s. (31015 nr. 267).De voorzitter: Ik constateer dat deze motie met algemene stemmen is aangenomen. In stemming komt de motie-Helder (31015 nr. 268). De voorzitter: Ik constateer dat deze motie met algemene stemmen is aangenomen. Nou mevrouw Helder een aantal aangenomen moties. Aan u het woord. Mevrouw Helder (PVV): Ja drie uit drie voorzitter. Over de motie op stuk nr. 268 zou ik graag een brief ontvangen het liefst binnen vier weken. Ik weet dat de regeringscommissaris mevrouw Hamer daar ook mee bezig is. Maar ik wil het wel in de gaten blijven houden zodat ook de commissie voor Justitie en Veiligheid op de hoogte blijft. De voorzitter: Dank u wel. We zullen dit doorgeleiden naar het kabinet. In stemming komt de motie-Mutluer (31015 nr. 269). De voorzitter: Ik constateer dat deze motie met algemene stemmen is aangenomen.