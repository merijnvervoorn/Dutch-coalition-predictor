6 Regeling van werkzaamheden (stemmingen) De voorzitter: We hebben nu een korte regeling van werkzaamheden voor de stemmingen. Ik stel voor zo dadelijk ook te stemmen over de aangehouden motie-Van Rooijen (21501-07 nr. 1586) en de aangehouden motie-Arissen c.s. (25883 nr. 303). Dan geef ik nu het woord aan mevrouw Van Eijs namens D66. Mevrouw Van Eijs (D66): Voorzitter. Ik verzoek tot uitstel van de stemmingen onder punt 25 over de moties ingediend bij het debat over het lekken van gifgas door chemiebedrijf Chemours aangezien er nog een brief van de minister moet komen waarin ze hopelijk meer uitleg geeft. Die zou belangrijk kunnen zijn om te bepalen wat we willen stemmen. De heer Laçin (SP): We hebben vorige week het debat gevoerd. Het gaat om het vergunnen van illegale lozingen door een bedrijf. Dat willen wij niet hebben. Ik kan leven met uitstel van één week met het verzoek dat die brief dan deze week nog komt. Dan kunnen we volgende week stemmen over de moties. De voorzitter: Dus u gaat nu akkoord met uitstel. Mevrouw Van Brenk (50PLUS): Omdat de minister mijn motie op stuk nr. 132 heeft ontraden maar via een appje heeft laten weten er toch positief over te adviseren kan ik er ook mee leven dat we volgende week gaan stemmen. De voorzitter: Ik ga de vraag toch anders stellen: wie is tegen uitstel van stemmingen? Oké dank jullie wel. Dan gaan we niet stemmen over agendapunt 25. Dat gaan we op een ander moment doen. Mevrouw Van Kooten-Arissen ik heb u niet op mijn lijst staan maar goed u staat bij de interruptiemicrofoon. Gaat uw gang. Mevrouw Van Kooten-Arissen (PvdD): Voorzitter. Nu de moties over Chemours zijn aangehouden wil ik ook graag mijn motie op stuk nr. 303 (25883) aanhouden.De voorzitter: Bij welk agendapunt? 26? Mevrouw Van Kooten-Arissen (PvdD): 26 stemming over de motie ingediend bij het debat over blootstelling van werknemers en omwonenden aan gevaarlijke stoffen van chemiebedrijf Chemours/DuPont. De voorzitter: Even nog een keer het nummer. Mevrouw Van Kooten-Arissen (PvdD): 25883 nr. 303. De voorzitter: Op verzoek van mevrouw Van Kooten-Arissen stel ik voor haar motie (25883 nr. 303) opnieuw aan te houden. Daartoe wordt besloten. De voorzitter: Dat was al een aangehouden motie toch? Die wordt weer aangehouden. Mevrouw Bergkamp. Mevrouw Bergkamp (D66): Dank u wel voorzitter. Wij trekken de motie op stuk nr. 217 (28345) onder punt 15 op de stemmingslijst de stemmingen over moties ingediend bij het VAO Huiselijk geweld/Kindermishandeling in. De voorzitter: De motie-Bergkamp/Van den Hul op stuk nr. 217 (28345) onder punt 15 wordt ingetrokken. Mevrouw Yeşilgöz-Zegerius. Mevrouw Yeşilgöz-Zegerius (VVD): Dank u wel voorzitter. Onder agendapunt 24 de stemmingen over moties ingediend bij het debat over de lhbtimonitor 2018 en de Nashvilleverklaring wil ik graag de motie op stuk nr. 311 (30420) aanhouden zodat ik die kan samenvoegen met de zojuist ingetrokken motie van mevrouw Bergkamp. De voorzitter: Op verzoek van mevrouw Yeşilgöz-Zegerius stel ik voor haar motie (30420 nr. 311) aan te houden. Daartoe wordt besloten. De voorzitter: Dan gaan we nu naar de stemmingslijst. We beginnen bij agendapunt 3.