4 Regeling van werkzaamheden De voorzitter: Ik nodig de heer Wilders uit voor de extra regeling van werkzaamheden. De heer Wilders (PVV): Voorzitter dank u zeer. De demissionair minister-president zei het al: het kabinet is gevallen. Voor veel Nederlanders is dat misschien slecht maar voor heel veel mensen onder wie ook mijn kiezers is dat misschien ook goed nieuws. Hoe dan ook is er genoeg om over te spreken. Ik zou u dus willen voorstellen om met de minister-president een debat te houden. Mijn voorstel zou vijf minuten spreektijd per fractie zijn. De voorzitter: Dank u wel. Ik kan me voorstellen dat er na een korte schorsing aansluitend ook stemmingen zijn. De heer Wilders (PVV): En aansluitend stemmingen. De voorzitter: Ik ga er even van uit dat er geen hoofdelijke stemmingen zijn want het is fijn om dat anders nu te weten. Ik ga uit van stemmingen. De heer Wilders (PVV): Ik sluit niet uit dat dat … Maar goed dat zien we dan wel tijdens het debat. De voorzitter: Dat zien we dan maar aansluitend zijn er in ieder geval stemmingen. De heer Klaver (GroenLinks): Voorzitter van harte steun voor het debat. Mijn fractie heeft wel behoefte aan een wat langere schorsing voordat het debat begint. De voorzitter: Een halfuur is dat goed? Zullen we dat meteen met elkaar afspreken? De heer Klaver (GroenLinks): Nee nee nee. Een uur schorsing graag. De voorzitter: Een uur schorsing? Kan iedereen zich daarin vinden? Dat is het geval.De heer Omtzigt (Lid Omtzigt): Voorzitter ik steun het debat. Ik denk dat het belangrijk is om het in twee termijnen te doen omdat het misschien belangrijk is om conclusies te kunnen trekken. Ik zou u willen verzoeken dat als de spreektijden vijf minuten zijn de afsplitsers vier minuten hebben zodat we ook enige ruimte hebben om onze afwegingen op tafel te leggen. De voorzitter: Ik ga dit punt meteen even beetpakken. Is daar bezwaar tegen? Dat is niet het geval. We gaan dat dan op die manier doen. De heer Eerdmans (JA21): Voorzitter steun voor dit verzoek. Wij zijn bij JA21 wel benieuwd naar het pakket dat uiteindelijk op tafel heeft gelegen en waar de boel op geklapt is dus de asielbeperkende maatregelen. Is het mogelijk dat wij die krijgen voorafgaand aan het debat? De heer Paternotte (D66): Voorzitter steun voor het debat. Ook steun voor het verzoek van de heer Eerdmans. Ik zou alleen wel willen zeggen dat als er een pakket maatregelen op tafel komt er dan ook stukken komen die gaan over voorstellen die partijen of bewindspersonen van andere partijen dan die van de VVD hebben ingebracht in de bespreking. Anders is dat pakket aan stukken namelijk niet compleet. Dat is ook het verzoek. De heer Dassen (Volt): Steun voor het verzoek en steun voor het verzoek van de heer Eerdmans met aanvulling van de heer Paternotte. De heer Azarkan (DENK): Voorzitter. Dit is een uniek moment. Van harte steun voor het verzoek. Ik zou willen voorstellen om na de eerste spreker de heer Wilders op fractiegrootte te spreken. De voorzitter: Deze ga ik straks nog even voorleggen. Mevrouw Van der Plas (BBB): Steun voor het verzoek van de heer Wilders en ook steun voor alle andere verzoeken die hier zijn gedaan. Mevrouw Bikker (ChristenUnie): Voorzitter het valt me zwaar dat deze dag gekomen is maar steun voor het verzoek en ook voor de aanvullende verzoeken inclusief de onderliggende stukken. Mevrouw Marijnissen (SP): Steun voor het verzoek. Ons voorstel zou zijn om te spreken op begrotingsvolgorde.De heer Van Haga (Groep Van Haga): Voorzitter het is natuurlijk een heugelijk moment dus steun voor het verzoek. Ook steun voor het verzoek van de heer Eerdmans. Dank voor het verzoek van Pieter Omtzigt. Hij heeft ons toch anderhalve minuut extra bezorgd. Dank aan alle collega's dat ze daar zo makkelijk mee akkoord zijn gegaan tijdens dit laatste debat. De heer Van der Staaij (SGP): Voorzitter steun voor het verzoek om het debat te houden. Ook steun voor het informatieverzoek. Wat ons betreft gaat het erom zo veel mogelijk informatie te krijgen over allerlei varianten ook om die zelf te kunnen gebruiken als inbreng voor de politieke partij. Mevrouw Sylvana Simons (BIJ1): Voorzitter mede namens de Partij voor de Dieren steun voor alle gedane verzoeken. De heer Van Houwelingen (FVD): Steun voor het verzoek. Mevrouw Hermans (VVD): Steun voor het verzoek van de heer Wilders. De heer Pieter Heerma (CDA): Ook steun voor het verzoek van de heer Wilders. Er is al een inschrijving geweest. Wat mij betreft kan het debat gewoon op volgorde van inschrijving plaatsvinden. Mevrouw Kuiken (PvdA): Voorzitter. Een belangrijk keerpunt vandaag. Steun voor het debat en het uur schorsing. Graag op volgorde van inschrijven. De voorzitter: Ik concludeer dat er een meerderheid is — dat moge duidelijk zijn — voor uw debataanvraag. Ik schors in ieder geval voor een uur. Ik geleid de informatieverzoeken door. Er is alleen nog één vraag voordat u weggaat. We zijn nog niet klaar we zijn nog niet klaar. Die gaat nog even over hoe we het gaan aanpakken qua volgorde. Ik hoor geen eenduidig gebeuren. Het is een aanvraag van de heer Wilders en een aantal fracties hebben zich al ingeschreven. Ik stel voor dat we dat gestalte geven behalve als daar bezwaar tegen is van een meerderheid. Volgens mij is dat er niet. Dan gaan we dat op deze manier doen. Dan schors ik de vergadering voor een uur. De vergadering wordt van 10.26 uur tot 11.34 uur geschorst.