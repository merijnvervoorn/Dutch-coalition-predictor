24 Stemming motie Wijziging van de Wet financiering sociale verzekeringen de Ziektewet en de Wet tegemoetkomingen loondomein Aan de orde is de stemming over een aangehouden motie ingediend bij de behandeling van het wetsvoorstel Wijziging van de Wet financiering sociale verzekeringen de Ziektewet en de Wet tegemoetkomingen loondomein teneinde het deactiveren van de quotumheffing mogelijk te maken en erin te voorzien dat de quotumheffing niet eerder dan over het jaar 2022 wordt geheven en enige andere wijzigingen te weten: - de motie-Renkema/Raemakers over uitbreiding van de banenafspraak (34956 nr. 12). (Zie vergadering van 15 januari 2019.) De voorzitter: De motie-Renkema/Raemakers (34956 nr. 12) is in die zin gewijzigd dat zij thans luidt: Motie De Kamer gehoord de beraadslaging constaterende dat het aantal beschutte werkplekken niet snel genoeg toeneemt; overwegende dat werkgevers weinig stimulans hebben om een beschutte werkplek te creÃ«ren; overwegende dat beschutte werkplekken bij werkgevers niet meetellen voor de banenafspraak; overwegende dat de banenafspraak heeft gezorgd voor een impuls bij werkgevers om mensen met een arbeidsbeperking aan te nemen; verzoekt de regering te onderzoeken of de banenafspraak kan worden uitgebreid met het afgesproken aantal beschutte werkplekken zonder dat er iets verandert aan de rechten voor werknemers of de plichten voor de gemeenten hiertoe te overleggen met werkgevers werknemers en de VNG en de opbrengst van deze verkenning te betrekken bij de evaluatie van beschut werk en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 14 was nr. 12 (34956). Ik stel vast dat wij hier nu over kunnen stemmen.In stemming komt de gewijzigde motie-Renkema/Raemakers (34956 nr. 14 was nr. 12). De voorzitter: Ik constateer dat de leden van de fracties van GroenLinks de PvdD DENK 50PLUS D66 de SGP de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is verworpen. Ik zie de heer Van Raan. De heer Van Raan (PvdD): Wij willen worden geacht tegen de laatste motie te hebben gestemd. De voorzitter: Deze opmerking zal in de Handelingen worden opgenomen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.