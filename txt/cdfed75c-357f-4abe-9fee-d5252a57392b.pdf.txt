13 Stemmingen moties Evenwichtiger maken van verhouding tussen aantal mannen en vrouwen in bestuur en raad van commissarissen van grote naamloze en besloten vennootschappen Aan de orde zijn de stemmingen over moties ingediend bij de behandeling van het wetsvoorstel Wijziging van Boek 2 van het Burgerlijk Wetboek in verband met het evenwichtiger maken van de verhouding tussen het aantal mannen en vrouwen in het bestuur en de raad van commissarissen van grote naamloze en besloten vennootschappen te weten: - de motie-Bergkamp c.s. over het uitwerken van de aanbevelingen van de adviesgroep (35628 nr. 10); - de motie-Van den Hul/Özütok over een minimum stellen voor het streefcijfer (35628 nr. 11); - de motie-Van Kent over uitbreiding van het aanvullend partnerverlof (35628 nr. 12). (Zie wetgevingsoverleg van 10 februari 2021.) De voorzitter: De motie-Van Kent (35628 nr. 12) is in die zin gewijzigd dat zij thans luidt: Motie De Kamer gehoord de beraadslaging constaterende dat voor een eerlijke verdeling van zorgtaken partnerverlof erg belangrijk is; spreekt uit dat het verlof voor partners moet worden uitgebreid zodat partners straks dertien weken verlof hebben bij de geboorte van hun kind en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 13 was nr. 12 (35628). Ik stel vast dat wij hier nu over kunnen stemmen. In stemming komt de motie-Bergkamp c.s. (35628 nr. 10). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen DENK D66 en het CDA voor deze motie hebben gestemd en de leden van de overige fracties ertegen zodat zij is aangenomen.In stemming komt de motie-Van den Hul/Özütok (35628 nr. 11). De voorzitter: Ik constateer dat de leden van de fracties van de SP de PvdA Krol GroenLinks de PvdD 50PLUS Van KootenArissen en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Van Kent (35628 nr. 13 was nr. 12). De voorzitter: Ik constateer dat de leden van de fracties van de SP de PvdA GroenLinks de PvdD 50PLUS Van Kooten-Arissen DENK D66 de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. Mevrouw Marijnissen. Mevrouw Marijnissen (SP): Mooi voorzitter het partnerverlof naar twaalf weken. Wij willen graag een brief van het kabinet over hoe ze dit gaan uitvoeren. De voorzitter: Dank u wel. Volgens mij zit de heer Jasper van Dijk er net naast toch? Ja? De heer Jasper van Dijk is net vader geworden. Hij valt erbuiten helaas.