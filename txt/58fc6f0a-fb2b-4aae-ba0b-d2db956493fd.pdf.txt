20 Stemmingen moties Landbouw- en Visserijraad d.d. 29 april 2024 Stemmingen moties Landbouw- en Visserijraad d.d. 29 april 2024 Aan de orde zijn de stemmingen over moties ingediend bij het tweeminutendebat Landbouw- en Visserijraad d.d. 29 april 2024 te weten: - de motie-Van der Plas c.s. over voor 3 mei 2024 vrijstellingen verlenen voor de middelen Tracer en Exirel in de kersenteelt (21501-32 nr. 1639); - de motie-Podt over inzetten op harmoniseren van de normen op de verschillende beleidsterreinen (21501-32 nr. 1641). (Zie vergadering van heden.) In stemming komt de motie-Van der Plas c.s. (21501-32 nr. 1639). De voorzitter: Ik constateer dat de leden van de fracties van NSC de VVD de ChristenUnie de SGP het CDA BBB JA21 FVD en de PVV voor deze motie hebben gestemd en de leden van de overige fracties ertegen zodat zij is aangenomen. Mevrouw Van der Plas. Mevrouw Van der Plas (BBB): Dank u wel voorzitter. Dit is een hele mooie motie die is aangenomen. De minister heeft aangegeven dat hij er al mee bezig is. Hij wilde graag dat ik de motie aanhield en heeft haar daarom ontraden. Dat is dus geen onwil van de minister maar had meer een beetje met de tijd te maken. Ik heb de motie toch ingediend. De motie was ontraden maar 3 mei is volgende week en het is echt heel dringend. Ik ga ervan uit dat deze motie gewoon wordt uitgevoerd. Daarom zou ik de minister willen vragen om op het moment dat hij duidelijkheid heeft maar voor 3 mei een brief te sturen over de uitvoering van deze motie. Ik kom nog even terug op mijn andere motie waarvan ik zei dat die was ontraden ... De voorzitter: Een ogenblik. De minister zit erbij maar ik moet even zeggen dat dit deel van de Handelingen wordt doorgeleid naar het kabinet. Dan mag u nu uw andere punt maken. Mevrouw Van der Plas (BBB): Op mijn netvlies stond dat bij de stemmingen over de moties ingediend bij het debat over antisemitisme de motie op stuk nr. 372 was ontraden maar die had oordeel Kamer gekregen. Evengoed zou ik graag binnen een week een brief van de minister willen hebben over hoe hij de motie gaat uitvoeren.De voorzitter: De motie op stuk nr. 372 is verworpen. Ik weet niet welke motie u bedoelt. Mevrouw Van der Plas (BBB): We moeten allemaal vannacht naar huis rijden en zijn een beetje moe. Sorry het gaat over de motie op stuk nr. 373 over de identificatieplicht. De voorzitter: Ja die is aangenomen. We zullen dit deel van de Handelingen ook doorgeleiden naar het kabinet. Mevrouw Van der Plas (BBB): Dank u wel. Sorry voor de verwarring. De voorzitter: Geen probleem. In stemming komt de motie-Podt (21501-32 nr. 1641). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en D66 voor deze motie hebben gestemd en de leden van de overige fracties ertegen zodat zij is verworpen.