7 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Verhoeven (26643 nr. 564). Daartoe wordt besloten. De voorzitter: Dan geef ik nu het woord aan mevrouw Beckerman SP. Mevrouw Beckerman (SP): Voorzitter ik wil graag een motie aanhouden. Dat is de motie-Beckerman/Wassenberg (32849 nr. 143) over de verjaringstermijn en een schaderegeling die staat onder agendapunt 5 van de stemmingslijst Stemmingen over moties ingediend bij het VAO Mijnbouw. De voorzitter: Op verzoek van mevrouw Beckerman stel ik voor haar motie (32849 nr. 143) aan te houden. Daartoe wordt besloten. De voorzitter: Dan geef ik nu het woord aan mevrouw Kröger namens GroenLinks. Mevrouw Kröger (GroenLinks): Voorzitter. Bij de stemmingen onder agendapunt 11 Stemmingen over moties ingediend bij het VAO Spoor wil ik graag de motie op stuk nr. 793 aanhouden. De voorzitter: U bedoelt de moties op de stukken nrs. 27 en 30 toch? Of niet? Mevrouw Kröger (GroenLinks): Ja die ook sorry. Het zijn de stukken nrs. 27 en 30 onder agendapunt 22 Stemmingen over moties ingediend bij Vaststelling van de begrotingsstaten van het Ministerie van Infrastructuur en Waterstaat (XII) voor het jaar 2019. En tevens wil ik bij de stemmingen onder agendapunt 11 het VAO Spoor de motie op stuk nr. 793 aanhouden. De voorzitter: Op verzoek van mevrouw Kröger stel ik voor haar motie (29984 nr. 793) aan te houden. Op verzoek van mevrouw Kröger stel ik voor haar moties (35000-XII nrs. 27 en 30) aan te houden. Daartoe wordt besloten.De voorzitter: De heer Amhaouch namens het CDA. De heer Amhaouch (CDA): Voorzitter. Wij zouden bij hetzelfde agendapunt Stemmingen over moties ingediend bij de Vaststelling van de begrotingsstaten van het Ministerie van Infrastructuur en Waterstaat de motie-Amhaouch/Remco Dijkstra op stuk nr. 35 willen aanhouden. De voorzitter: Dan zal de motie-Amhaouch/Remco Dijkstra op stuk nr. 35 (35000-XII) worden aangehouden. De heer Öztürk. De heer Öztürk (DENK): Voorzitter. Het gaat om de stemmingen bij agendapunt 20 Stemmingen over moties ingediend bij Vaststelling van de begrotingsstaten van het Ministerie van Economische Zaken en Klimaat (XIII) voor het jaar 2019 de motie op stuk nr. 65 waarin wij vragen om de loonongelijkheid tussen mannen en vrouwen zo veel mogelijk te verkleinen. De staatssecretaris mevrouw Keijzer heeft deze motie ontraden. Ik zou over deze motie graag hoofdelijk willen stemmen om te kijken hoe de Kamer hierop reageert. De voorzitter: Welke motie zei u ook alweer? Nummer 20? De heer Öztürk (DENK): Stemmingen bij agendapunt 20 de motie op stuk nr. 65. De voorzitter: Goed. Dan gaan we nu stemmen. We hadden eerst 165 moties maar er zijn er een paar aangehouden dus we gaan nu over 160 moties stemmen.