22 Stemming motie Wijziging van de Wet maatschappelijke ondersteuning 2016 Aan de orde is de stemming over een motie ingediend bij de behandeling van het wetsvoorstel Wijziging van de Wet maatschappelijke ondersteuning 2015 inzake de bijdrage voor maatschappelijke ondersteuning en de beoordeling voor de verstrekking van de maatwerkvoorziening te weten: - de motie-Hijink c.s. over knelpunten bij een deugdelijke uitvoering van het abonnementstarief (35093 nr. 17). (Zie vergadering van 4 april 2019.) De voorzitter: De heer Hijink verzoekt om eerst te stemmen over zijn motie op stuk nr. 17 bij punt 15 alvorens te stemmen over de ingediende amendementen en het wetsvoorstel. Ik zie dat daar geen bezwaar tegen is. In stemming komt de motie-Hijink c.s. (35093 nr. 17). De voorzitter: Ik constateer dat deze motie met algemene stemmen is aangenomen.