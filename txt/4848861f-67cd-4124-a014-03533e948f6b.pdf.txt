2 Beëdiging griffier Aan de orde is de beëdiging van de griffier der Kamer. De voorzitter: Ik verzoek mevrouw Voss die op dit moment nog naast mij zit voor mij plaats te nemen om de vereiste eden af te leggen. Ik verzoek eenieder in de zaal en op de publieke tribune voor zover dat mogelijk is te gaan staan. Mevrouw Voss legt vervolgens in handen van de voorzitter de voorgeschreven eden af. De voorzitter: Ik wens u van harte geluk. Na het vragenuur zal ik de vergadering schorsen zodat alle leden hun nieuwe griffier kunnen feliciteren. Ik vraag u nu om naast mij plaats te nemen. (Applaus) De voorzitter: Omdat fractievoorzitters altijd bloemen geven aan een nieuw beëdigd lid doe ik dat nu ook.