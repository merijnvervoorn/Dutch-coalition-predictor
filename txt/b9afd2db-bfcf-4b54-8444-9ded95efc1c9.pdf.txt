13 Stemmingen Valys/doelgroepenvervoer Aan de orde zijn de stemmingen over moties ingediend bij het debat over Valys en doelgroepenvervoer te weten: - de motie-Leijten over volledige inspraak van belanghebbenden in Valys (25847 nr. 105); - de motie-Leijten over voorleggen van het conceptbestek voor de aanbesteding aan de Kamer (25847 nr. 106); - de motie-Venrooy-van Ark over een integrale visie op doelgroepvervoer (25847 nr. 107); - de motie-Wolbert/Klijnsma over criteria voor de toewijzing van Valyskilometers (25847 nr. 108). (Zie vergadering van 6 juni 2012.) De voorzitter: De motie-Venrooy-van Ark (25847 nr. 107) is in die zin gewijzigd dat zij thans luidt: Motie De Kamer gehoord de beraadslaging constaterende dat er diverse vormen van doelgroepenvervoer zijn verdeeld over diverse overheidsorganen waaronder ministeries provincies en gemeenten; constaterende dat er naast de budgetten voor collectieve voorzieningen (doelgroepvervoer) ook budgetten zijn voor voorliggende algemene vervoersvoorzieningen en dat afstemming hierin gewenst is; overwegende dat er een palet aan vervoersregelingen is ontstaan waardoor de focus op aanbod is gekomen in plaats van op de vraag naar vervoer; overwegende dat de vervoersbehoefte van mensen en de compensatie van hun beperking centraal dient te staan; verzoekt de regering voor de begrotingsbehandeling 2013 met een integrale visie op doelgroepvervoer in combinatie met de algemene voorliggende ov-voorzieningen te komen en deze voor te leggen aan de Kamer en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 109 (25847). Ik stel vast dat wij hier nu over kunnen stemmen. In stemming komt de motie-Leijten (25847 nr. 105). De voorzitter: Ik constateer dat de aanwezige leden van de fracties van de SP de PvdD de PvdA GroenLinks de SGP deChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Leijten (25847 nr. 106). De voorzitter: Ik constateer dat de aanwezige leden van de fracties van de SP de PvdD de PvdA GroenLinks en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Venrooy-van Ark/ Dijkstra (25847 nr. 109). De voorzitter: Ik constateer dat de aanwezige leden van de fracties van de PvdA GroenLinks D66 de VVD de SGP de ChristenUnie het CDA de PVV en het lid Brinkman voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Wolbert/Klijnsma (25847 nr. 108). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen.