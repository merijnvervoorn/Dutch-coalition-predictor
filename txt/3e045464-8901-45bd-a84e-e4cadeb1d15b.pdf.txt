8 Stemmingen moties Discriminatie bij uitzendbureaus Aan de orde zijn de stemmingen over moties ingediend bij het debat over discriminatie bij uitzendbureaus te weten: - de motie-Özütok/Gijs van Dijk over de inzet van mysteryguests en mysterycalls (29544 nr. 823); - de motie-Van Weyenberg/Peters over een meldingsplicht bij discriminerende verzoeken (29544 nr. 824); - de motie-Gijs van Dijk/Özütok over het aanscherpen van het SNA-keurmerk (29544 nr. 825); - de motie-Jasper van Dijk over uitbreiding van de bevoegdheden van de Inspectie SZW (29544 nr. 826); - de motie-Jasper van Dijk over uitzendbureaus vervolgen (29544 nr. 827); - de motie-Öztürk over een antidiscriminatie-eed (29544 nr. 828). (Zie vergadering van 22 mei 2018.) De voorzitter: De motie-Gijs van Dijk/Özütok (29544 nr. 825) is in die zin gewijzigd dat zij thans luidt: Motie De Kamer gehoord de beraadslaging constaterende dat een groot gedeelte van de uitzendbureaus meegaat met discriminerende verzoeken; constaterende dat veel uitzendbureaus niet aangesloten zijn bij de uitzendkoepels; overwegende dat deze uitzendbureaus wel via het SNAkeurmerk te bereiken zijn; constaterende dat het SNA-keurmerk door de sector zelf wordt vormgegeven; verzoekt de regering om met de uitzendbranche in gesprek te gaan om het SNA-keurmerk met een actieve antidiscriminatiebepaling aan te scherpen zodat discriminatie bij alle uitzendbureaus kan worden uitgebannen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 830 was nr. 825 (29544). Ik stel vast dat wij hier nu over kunnen stemmen. In stemming komt de motie-Özütok/Gijs van Dijk (29544 nr. 823).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Van Weyenberg/Peters (29544 nr. 824). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Gijs van Dijk/Özütok (29544 nr. 830 was nr. 825). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Jasper van Dijk (29544 nr. 826). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Jasper van Dijk (29544 nr. 827). De voorzitter: Ik constateer dat de leden van de fracties van de SP en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Öztürk (29544 nr. 828). De voorzitter: Ik constateer dat de leden van de fractie van DENK voor deze motie hebben gestemd en de leden van de overige fracties ertegen zodat zij is verworpen.