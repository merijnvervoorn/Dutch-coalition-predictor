12 Stemming Initiatiefwetsvoorstel-Van Meenen tot wijziging van de Wet kinderopvang Aan de orde is de stemming in verband met het Voorstel van wet van het lid Van Meenen tot wijziging van de Wet kinderopvang teneinde te bevorderen dat ouders kunnen kiezen tussen kindercentra die wel of niet kinderen toelaten die niet deelnemen aan het rijksvaccinatieprogramma (35049). (Zie vergadering van 6 februari 2020.) In stemming komt het wetsvoorstel. De voorzitter: Ik constateer dat de leden van de fracties van de PvdA GroenLinks de PvdD DENK Van Kooten-Arissen 50PLUS D66 de VVD de PVV FvD en Van Haga voor dit voorstel hebben gestemd en de leden van de overige fracties ertegen zodat het is aangenomen. Is de initiatiefnemer bereid de verdediging van het wetsvoorstel in de Eerste Kamer op zich te nemen? De heer Van Meenen (D66): Voorzitter. Dat zal ik graag doen maar staat u mij toe om mijn collega Rens Raemakers die de Ã©chte initiatiefnemer van dit wetsvoorstel is te feliciteren. Als het nodig is zal ik hem vervangen maar ik hoop oprecht dat hij zelf in staat zal zijn om dat te doen want dan is hij weer onder ons. (Geroffel op de bankjes) De voorzitter: Dank u wel. Ik wens jullie daarbij veel succes.