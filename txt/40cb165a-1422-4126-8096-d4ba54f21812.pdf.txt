9 Stemmingen verkiezingsuitslag Aan de orde zijn de stemmingen over moties ingediend bij het debat over de verkiezingsuitslag (met de verkenner) te weten: - de motie-Mark Rutte/Samsom over het overnemen van het advies van de verkenner (33410 nr. 2); - de motie-Van Haersma Buma c.s. over het EMU-saldotekort (33410 nr. 3); - de motie-Pechtold over openbaarheid van het "informatiedossier" na afronding van de opdracht (33410 nr. 4); - de motie-Pechtold over openbaar maken van financiële en zakelijke belangen van aantredende ministers en staatssecretarissen (33410 nr. 5); - de motie-Pechtold over een openbare beëdiging van ministers en staatssecretarissen (33410 nr. 6); - de motie-Slob c.s. over geen gedwongen uitzettingen van minderjarige asielkinderen gedurende de onderhandelingen (33410 nr. 7); - de motie-Thieme c.s. over het aanpakken van het ecologisch begrotingstekort (33410 nr. 8); - de motie-Van der Staaij/Slob over het voorkomen van vervroegde verkiezingen (33410 nr. 9). Mevrouw Thieme (PvdD): Voorzitter. Ik wil graag mijn motie aanhouden. De tijdelijke voorzitter: Op verzoek van mevrouw Thieme stel ik voor haar motie (33410 nr. 8) aan te houden. Daartoe wordt besloten. De tijdelijke voorzitter: Er wordt tegenwoordig gesproken over "Mark" Rutte. Dat klinkt wat familiair maar er zijn nu twee leden die Rutte heten. Vandaar dat consequent de voornaam van de fractievoorzitter van de VVD vermeld wordt dus ook op moties. In stemming komt de motie-Mark Rutte/Samsom (33410 nr. 2). De tijdelijke voorzitter: Ik constateer dat de aanwezige leden van de fracties van GroenLinks de PvdA de ChristenUnie de SGP het CDA de VVD de PVV en 50PLUS voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Haersma Buma c.s. (33410 nr. 3). De tijdelijke voorzitter: Ik constateer dat de aanwezige leden van de fracties van D66 de ChristenUnie de SGP en het CDA voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Pechtold (33410 nr. 4).De tijdelijke voorzitter: Ik constateer dat deze motie met algemene stemmen is aangenomen. In stemming komt de motie-Pechtold (33410 nr. 5). De tijdelijke voorzitter: Ik constateer dat de aanwezige leden van de fracties van de SP de PvdD GroenLinks D66 de ChristenUnie de SGP het CDA de PVV en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Pechtold (33410 nr. 6). De tijdelijke voorzitter: Ik constateer dat de aanwezige leden van de fracties van de SP de PvdD GroenLinks D66 de ChristenUnie de SGP de PVV en 50PLUS voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Slob (33410 nr. 7). De tijdelijke voorzitter: Ik constateer dat de aanwezige leden van de fracties van de SP de PvdD GroenLinks de PvdA D66 de ChristenUnie en 50PLUS voor deze motie hebben gestemd en de aanwezige leden van de overige fracties ertegen zodat zij is aangenomen. De heer Slob (ChristenUnie): Voorzitter. Nu deze motie is aangenomen wat ik een heuglijk moment vind vraag ik u om het kabinet in kennis te stellen van deze motie. Ik krijg graag morgen na afloop van het kabinetsberaad een reactie op deze duidelijke uitspraak van een meerderheid van de Kamer. De tijdelijke voorzitter: We zullen het stenogram van dit gedeelte van het debat doorgeleiden naar het kabinet. In stemming komt de motie-Van der Staaij/Slob (33410 nr. 9). De tijdelijke voorzitter: Ik constateer dat de aanwezige leden van de fracties van de ChristenUnie en de SGP voor deze motie hebben gestemd en de aanwezige leden van de overige fracties ertegen zodat zij is verworpen. Ik sluit af met twee huishoudelijke mededelingen. De uitslag zeker van de stemming over de eerste motie is duidelijk. Ik zal mij als tijdelijk voorzitter van de Kamer verstaan met het Hof teneinde Hare Majesteit de Koningin op de hoogte te brengen van deze ontwikkeling. Ik zal dit nog in de loop van de avond doen. Morgen zal ik mij eveneens als tijdelijk voorzitter van de Kamer verstaan met beide informateurs de heren Kamp en Bos. Ik zal hun de opdracht zoals verwoord in het eindverslag overhandigen. Daarmee zullen zij officieel namens de Tweede Kamer informateur worden. Sluiting 17.36 uur.