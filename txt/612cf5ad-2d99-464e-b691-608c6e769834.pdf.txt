Voorzitter eerst dat besluit af te wachten zodat wij het debat kunnen completeren. De voorzitter: Nee ik heb al een besluit genomen. Ik ga dat debat in overleg met u alien zo gauw mogelijk inplannen. Het stenogram zal worden doorgeleid naar het kabinet. Het woord is aan mevrouw Koser Kaya. Mevrouw Koser Kaya (D66): Voorzitter. Ik wil graag dat mijn vragen over jongerenwerkloosheid en stageplaatsen beantwoord worden - het gaat om de vragen met nummer 2009Z15027 - en wel voor het algemeen overleg over de werking van de beroepspraktijkvorming. De voorzitter: Wij zullen het stenogram doorgeleiden naar het kabinet. Het woord is aan mevrouw Van Gent. Ik zie dat zij woord niet meer wil voeren. Dan is het woord aan mevrouw Van Vroonhoven-Kok. Mevrouw Van Vroonhoven-Kok (CDA): Voorzitter. Wij zouden straks stemmen over het initiatiefwetsvoorstel van de heer Van Dam (31520). Wij verwachten nog een brief van de staatssecretaris over de amendementen die door ons ingediend zijn. Daarom vraag ik om uitstel van de stemmingen. De voorzitter: Heeft hier iemand bezwaar tegen? Dat is niet het geval. Dan voeren wij de stemming over dit wetsvoorstel af van de stemmingslijst. Het woord is aan de heer Heerts mede namens de heer Teeven en de heer Van Haersma Buma. De heer Heerts (PvdA): Voorzitter. Dat is niet niets en het betreft bovendien een ontlasting van de plenaire agenda. Het verzoek is om het debat beveiliging Schiphol en het debat ladingdiefstal van de agenda af te halen. Wij zullen daar morgen in de procedurevergadering van de commissie voor Justitie een spoed-AO van maken. Ik heb nu echter wel het verzoek aan het kabinet om voor de procedurevergadering van morgen het rapport Beveiliging Schiphol openbaar te maken. De voorzitter: Als daar geen bezwaar tegen is - ik verwacht van niet gezien de steun voor uw aanvraag zullen wij het onderwerp afvoeren van de plenaire agenda en het stenogram van dit gedeelte van de vergadering doorgeleiden naar het kabinet. Wij gaan nu stemmen. Aan de orde zijn de stemmingen in verband met het wetvoorstel Wijziging van het Wetboek van Strafrecht en het Wetboek van Strafvordering in verband met de beeindiging van de maatregel van terbeschikkingstelling met bevel tot verpleging van overheidswege door de Minister van Justitie (31552) en over: - de motie-Van Velzen/Azough over een oplossing voor illegalen die niet kunnen worden uitgezet naar het land van herkomst (31552 nr. 8); - de motie-Van Velzen/Azough over aanpassing van de glijdende schaal (31552 nr. 9). (Zie vergadering van 2 September 2009.)In stemming komt het amendement-Teeven (stuk nr. 71). De voorzitter: Ik constateer dat de aanwezige leden van de fracties van de SP de PvdA GroenLinks D66 de VVD de ChristenUnie de SGP het CDA de PW en het lid Verdonk voor dit amendement hebben gestemd zodat het is aangenomen. Van de PvdD is op dit moment geen lid aanwezig in de Kamer. Ik stel vast dat door de aanneming van dit amendement het andere op stuk nr. 7 voorkomende amendement eveneens als aangenomen kan worden beschouwd. In stemming komt het wetsvoorstel zoals op onderdelen gewijzigd door de aanneming van de amendementen op stuk nrs. 7 I en II. De voorzitter: Ik constateer dat de aanwezige leden van de fracties van de SP de PvdA GroenLinks D66 de VVD de ChristenUnie de SGP het CDA de PVV en het lid Verdonk voor dit wetsvoorstel hebben gestemd zodat het is aangenomen. In stemming komt de motie-Van Velzen/Azough (31552 nr. 8). De voorzitter: Ik constateer dat de aanwezige leden van de fracties van de SP GroenLinks D66 en de PvdD voor deze motie hebben gestemd en die van de overige fracties ertegen zodat zij is verworpen. In stemming komt de motie-Van Velzen/Azough (31552 nr. 9). De voorzitter: Ik constateer dat de aanwezige leden van de fracties van de SP GroenLinks en de PvdD voor deze motie hebben gestemd en die van de overige fracties ertegen zodat zij is verworpen. Aan de orde zijn de stemmingen over moties ingediend bij het spoeddebat over de gebeurtenissen omtrent basisschool As Siddieq te weten: - de motie-Bosma over onmiddellijke stopzetting van de resterende rijkssubsidie (31293 nr. 55); - de motie-Jasper van Dijk over een overzicht van de mate waarin orthodoxe scholen voldoen aan wettelijke eisen inzake burgerschap en integrate (31293 nr. 56); - de motie-Jasper van Dijk over het onder curatele stellen van zwakke en zeer zwakke scholen (31293 nr. 57); - de motie-Dezentje Hamming-Bluemink over onderzoek naar de wettelijke belemmeringen voor sluiting van scholen die integratie tegenwerken (31293 nr. 58). (Zie vergadering van 2 September 2009.) De voorzitter: De motie-Bosma (31293 nr. 55) is in die zin gewijzigd dat zij thans luidt: Motie De Kamer gehoord de beraadslaging constaterende dat de misstanden op basisschool AsVoorzitter De voorzitter: Ik constateer dat de aanwezige leden van de fracties van de SP de PvdA GroenLinks D66 de PvdD de WD de PVV en het lid Verdonk voor deze motie hebben gestemd en de aanwezige leden van de overige fracties ertegen zodat zij is aangenomen. Aan de orde is de stemming over de motie ingediend bij het debat over de Razeb te weten: - de motie-Voordewind/Nicolaï over bevorderen dat Iran ingaat op het aanbod tot open overleg (21501-02 nr. 918). (Zie vergadering van 3 september 2009.) De voorzitter: De motie-Voordewind/Nicolaï (21501-02 nr. 918) is in die zin gewijzigd dat zij thans is ondertekend door de leden Voordewind Nicolaï en Van der Staaij. Naar mij blijkt wordt de indiening van deze gewijzigde motie voldoende ondersteund. Zij krijgt nr. 921 (21501-02). Ik stel vast dat wij hierover nu kunnen stemmen. In stemming komt de gewijzigde motie-Voordewind c.s. (21501-02 nr. 921). De voorzitter: Ik constateer dat de aanwezige leden van de fracties van de PvdA D66 de PvdD de VVD de ChristenUnie de SGP het CDA de PVV en het lid Verdonk voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. Aan de orde is de stemming over de motie ingediend bij de behandeling van het voorstel van wet van de leden Koser Kaya en Blok tot wijziging van de Pensioenwet met betrekking tot de medezeggenschap van pensioengerechtigden in pensioenfondsbesturen (31537) te weten: - de motie-Omtzigt c.s. over verankering van medezeggenschap van alle betrokkenen (31537 nr. 10). (Zie vergadering van 2 september 2009.) De voorzitter: Ik constateer dat deze motie met algemene stemmen is aangenomen. Aan de orde zijn de stemmingen in verband met het wetsvoorstel Wijziging van de Mijnbouwwet in verband met het stimuleren van een actief gebruik van vergunningen voor opsporing winning en opslag (31479). (Zie vergadering van 1 september 2009.) De voorzitter: Ik geef gelegenheid tot het afleggen van een stemverklaring vooraf. D De heer Jansen (SP): Voorzitter. Als je met € 1 subsidie op de gaswinning in kleine velden op de Noordzee € 10 extra belasting kan binnenhalen lijkt dat een goede deal. Die rekensom staat of valt echter met de aanname dathet gas zonder subsidie nooit gewonnen zal worden. De SP heeft tijdens het debat aan de minister van Economische Zaken gevraagd om de stelling te onderbouwen dat door de stijgende prijzen en de technische vooruitgang die velden in de toekomst zonder subsidie niet toch ontwikkeld worden. Dan spekken wij namelijk alleen maar de olie- en gasbedrijven. De antwoorden van de minister hebben onze twijfels over de noodzaak van deze subsidie versterkt en voor de SP geldt: bij twijfel niet inhalen. Daarom stemmen wij tegen het wetsvoorstel. In stemming komt het wetsvoorstel. De voorzitter: Ik constateer dat de aanwezige leden van de fracties van de PvdA GroenLinks D66 de PvdD de VVD de ChristenUnie de SGP het CDA en het lid Verdonk voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. Tot zo ver de stemmingen. Ik heb nog een mededeling. Alweer vier jaar gelden lanceerden de Eerste en de Tweede Kamer gezamenlijk het lesprogramma voor leerlingen van groep 7 en 8 van de basisschool. Zoals u weet is het een combinatie van een lespakket en een interactieve website. Kinderen leren hoe de democratie werkt en hoe de politiek werkt. Zij krijgen een indruk van wat wij doen. Deze maand ontvangen basisscholen weer een nieuw koffertje en daarom krijgt u allen op uw werkplek ook een nieuw koffertje. Ik hoop dat u dezer dagen dit koffertje op een school zult afgeven. De vergadering wordt enkele ogenblikken geschorst. Aan de orde is het spoeddebat over de instelling voor verslaafdenzorg Winnersway. D Mevrouw Agema (PVV): Voorzitter. 38 hulpbehoevenden wonen nog steeds in Winnersway. Het interpellatiedebat van voor de zomer de toegezegde rapporten van IGZ en het zorgkantoor zijn vernietigend. Sinds 11 maart is het balletje al gaan rollen bij Winnersway inmiddels een halfjaar geleden. Psychiatrische patiënten en verslaafden werden financieel uitgekleed en tewerkgesteld; een sektarisch karakter waaraan gehoorzaamd moest worden 's Ochtends om half zes moest er opgestaan worden om te bidden daarna was er ontbijt met oud brood daarna werken op de bouw of in de plantsoenendienst en verplichte werkweken van 40 uur. 38 bewoners en maar één werkend toilet en één werkende douche. De ratten en muizen liepen er rond. Een meisje van negentien pleegde zelfmoord door gebrek aan goede opvang. De verslaafden liepen gevaar voor hun gezondheid personeel en zorg waren volledig afwezig personeel deelde medicijnen uit zonder kennis van zaken. Een deel van de medewerkers is ervaringsdeskundige zonder papieren. Een van de regels die werden gesteld was een verbod om zonder toestemming het gebouw te verlaten. Er was beperkt telefoneren mogelijk. Er was geen contant geld post werd opengemaakt en de cliënten waren verplicht Winnersway te machtigen om het salaris te storten op een interne rekening van Winnersway.