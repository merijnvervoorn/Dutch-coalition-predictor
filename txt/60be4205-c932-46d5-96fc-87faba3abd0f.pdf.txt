11 Regeling van werkzaamheden De voorzitter: Aan de orde is een korte regeling van werkzaamheden. Ik stel voor toe te voegen aan de agenda van de Kamer het tweeminutendebat Wijziging van het Alcoholbesluit in verband met de aanwijzing van categorieën van personen en horecabedrijven (27565 nr. 187) met als eerste spreker het lid Rudmer Heerema van de VVD. Ik deel aan de Kamer mee dat de fractie van de Partij voor de Dieren bij de stemmingen op 17 oktober jongstleden geacht wenst te worden tegen de moties-Boswijk (2150102 nrs. 2720 en 2721) te hebben gestemd en vóór de motieLéon de Jong c.s. (36410-XV nr. 30). Ik stel voor dinsdag 24 oktober ook te stemmen over: - de ingediende moties bij het notaoverleg over de initiatiefnota van het lid Verkuijlen over de aanwas van jongeren in de criminaliteit: "Opvoeden die handel"; - de ingediende moties bij wetgevingsoverleg over het begrotingsonderdeel Mijnbouw/Groningen; - de aangehouden moties-Wassenberg (29517 nr. 244 en 28286 nr. 1178) en de aangehouden motie-Beckerman c.s. (35334 nr. 268); - de Tijdelijke wet onderzoeken AIVD en MIVD naar landen met een offensief cyberprogramma bulkdatasets en overige specifieke voorzieningen (36263). Overeenkomstig de voorstellen van de voorzitter wordt besloten. De voorzitter: Daarmee zijn we aan het einde gekomen van deze regeling van werkzaamheden. Ik schors de vergadering voor een enkel moment en dan gaan we daarna verder met een debat over de formatie. De vergadering wordt van 13.27 uur tot 13.32 uur geschorst.