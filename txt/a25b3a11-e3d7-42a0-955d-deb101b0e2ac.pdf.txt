13 Stemmingen Aan de orde zijn de stemmingen in verband met het wetsvoorstel Wijziging van de Wet bescherming persoonsgegevens in verband met de vermindering van administratieve lasten en nalevingskosten wijzigingen teneinde wetstechnische gebreken te herstellen en enige andere wijzigingen (31841). (Zie vergadering van 15 juni 2011.) De voorzitter: De heer Van Haersma Buma wenst het amendement op stuk nr. 14 in te trekken. Ik stel vast dat daarmee wordt ingestemd. In stemming komt het amendement-Van Haersma Buma (stuk nr. 13 I). De voorzitter: Ik constateer dat de aanwezige leden van de fracties van de VVD het CDA en de PVV voor dit amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit amendement het andere op stuk nr. 13 voorkomende amendement als aangenomen kan worden beschouwd. In stemming komt het amendement-Schouten c.s. (stuk nr. 17). De voorzitter: Ik constateer dat dit amendement met algemene stemmen is aangenomen. In stemming komt het amendement-Çörüz (stuk nr. 20) tot het invoegen van onderdeel Ha. De voorzitter: Ik constateer dat de aanwezige leden van de fracties van de VVD de SGP de ChristenUnie het CDA en de PVV voor dit amendement hebben gestemd en de aanwezige leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van de amendementen-Van Haersma Buma (stuk nrs. 13 I en II) het amendement-Schouten c.s. (stuk nr. 17) en het amendement-Çörüz (stuk nr. 20). De voorzitter: Ik constateer dat dit wetsvoorstel met algemene stemmen is aangenomen.