Bijleveld-Schouten Ten slotte kom ik op de motie op stuk nr. 12 van de heer Van Raak over de toekomst van de speciale economische zones op Bonaire Saba en Sint Eustatius in relatie tot de belaste fiscaliteit zoals hij heeft toegelicht. Ik laat het oordeel over deze motie aan de Kamer. Wat de heer Van Raak wil kan alleen ten aanzien van de BES-eilanden maar hij heeft de motie ook zo geformuleerd dat het alleen ten aanzien van deze eilanden is. De landen in wording Sint Maarten en Curagao hebben hun eigen verantwoordelijkheid zoals ik in het algemeen overleg al heb uitgelegd. De voorzitter: De heer Van Bochove heeft een - een! verhelderende vraag. De heer Van Bochove (CDA): Voorzitter. De staatssecretaris heeft aanneming van de tweede motie sterk ontraden. Volgens mij is zij echter volstrekt overbodig. Staatssecretaris Bijleveld-Schouten: De motie is inderdaad overbodig want ik heb al een toezegging gedaan. Ik vind het heel merkwaardig dat deze kwestie op deze manier weer terugkomt. Daarom ontraad ik aanvaarding ervan. De beraadslaging wordt gesloten. De voorzitter: Wij stemmen aansluitend over de ingediende moties. Ik verzoek de leden die de presentielijst nog niet hebben getekend dit zo spoedig mogelijk te doen. De vergadering wordt enkele ogenblikken geschorst. De voorzitter: Ik geef gelegenheid tot het afleggen van een stemverklaring vooraf. • De heer Remkes (VVD): Voorzitter. De fractie van de VVD zal onder verwijzing naar de argumentatie van de staatssecretaris tegen de eerste motie stemmen. Wij zullen ook tegen de tweede motie stemmen omdat de toezegging ongeveer letterlijk in het AO is gedaan. Wij hebben geen behoefte aan allerlei overbodige libellen. Mijn advies aan de fractie van de PVV is om een initiatief referendumwet in te dienen want zoals het in de derde motie wordt verwoord kan het staatkundig in geen geval. Wij stemmen ook tegen de vierde motie omdat wij de minister van Justitie van Aruba niet als de beste en meest betrouwbare inspiratiebron beschouwen. In stemming komt de motie-Brinkman (31568 nr. 8). De voorzitter: Ik constateer dat de aanwezige leden van de fractie van de PVV voor deze motie hebben gestemd en die van de overige fracties ertegen zodat zij is verworpen. In stemming komt de motie-Brinkman c.s. (31568 nr. 9). De voorzitter: Ik constateer dat de aanwezige leden van de fractie van de PVV voor deze motie hebben gestemd en die van de overige fracties ertegen zodat zij is verworpen.In stemming komt de motie-Brinkman (31568 nr. 10). De voorzitter: Ik constateer dat de aanwezige leden van de fractie van de PVV voor deze motie hebben gestemd en die van de overige fracties ertegen zodat zij is verworpen. In stemming komt de motie-Brinkman (31568 nr. 11). De voorzitter: Ik constateer dat de aanwezige leden van de fractie van de PVV voor deze motie hebben gestemd en die van de overige fracties ertegen zodat zij is verworpen. In stemming komt de motie-Van Raak (31568 nr. 12). De voorzitter: Ik constateer dat deze motie met algemene stemmen is aangenomen. De vergadering wordt van 17.58 uur tot 19.00 uur geschorst. Aan de orde is de voortzetting van de behandeling van: - het wetsvoorstel Vaststelling van de begrotingsstaten van het Ministerie van Onderwijs Cultuur en Wetenschap (VIII) voor het jaar 2009 (31700-VIII). De algemene beraadslaging wordt hervat. • Staatssecretaris Dijksma: Voorzitter. In 1921 werd er in Groningen een slim meisje geboren. Tijdens de lagereschooltijd viel zij op omdat zij zo geweldig kon hoofdrekenen. Een aantal jaren lang werden haar prestaties beloond door de hoofdmeester van de school met een spaarbankboekje met daarop het bedrag van maar liefst een gulden wat in die tijd heel wat was. Ondanks alle verwoede pogingen van diezelfde hoofdmeester om dit meisje naar de hbs te laten gaan is die opzet mislukt. De armoede in het grote katholieke gezin zorgde ervoor dat ook zij haar bijdrage moest leveren aan het gezinsinkomen. Zij ging werken in plaats van naar de hbs te gaan. Dit was ook voor haar een grote teleurstelling waar zij later in haar leven nog vaak over sprak. Men voelt het misschien al aankomen: zij sprak daarover onder andere met mij want dat meisje was mijn grootmoeder. De reden om mijn bijdrage met deze anekdote met het verhaal van mijn oma te beginnen is de volgende. Verschillende leden van de Kamer hebben gisteren gesproken over de waarde van het onderwijs. Mevrouw Kraneveldt heeft naar mijn mening terecht gezegd dat men het onderwijs kan zien als de motor van emancipatie in de samenleving. De heer Dibi heeft erover gesproken dat tot op de dag van vandaag - en hij heeft daar gelijk in - armoede en achterstand als bepalende factoren voor de kansen van kinderen gelden. Mevrouw Verdonk heeft benoemd dat er nieuwe hindernissen zijn zoals de taalachterstand bij kinderen die van elders komen. Die taalachterstand zorgt ervoor dat deze kinderen hindernissen ontmoeten op hun weg naar volwaardige deelneming aan de samenleving.