11 Stemming motie ICT-ontwikkelingen Aan de orde is de stemming over een motie ingediend bij het VAO ICT-ontwikkelingen te weten: - de motie-Middendorp over de digitaliseringsagenda van de overheid (26643 nr. 511). (Zie vergadering van 17 januari 2018.) De voorzitter: De motie-Middendorp (26643 nr. 511) is in die zin gewijzigd dat zij thans luidt: Motie De Kamer gehoord de beraadslaging overwegende dat digitalisering steeds belangrijker wordt ook als het gaat om de dienstverlening van de overheid; overwegende dat bij digitaliseringsprojecten van de overheid vaak wordt teruggegrepen op dezelfde werkwijze en aanpak met wisselend succes; overwegende dat een adequate digitaliseringsagenda van de overheid vraagt om innovatieve en baanbrekende maatregelen op het gebied van ICT en gerelateerde werkprocessen; verzoekt de regering bij het vormgeven van de digitaliseringsagenda ook een plan te maken met als doel te experimenteren met een kleine groep van ICT-experts van buiten die zich onbetaald buigen over een door het ministerie geselecteerd ICT-project van de overheid en daartoe dan binnen een vastgestelde tijd concrete voorstellen doen voor de opzet en uitvoering daarvan en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 513 was nr. 511 (26643). Ik stel vast dat wij hier nu over kunnen stemmen. In stemming komt de gewijzigde motie-Middendorp (26643 nr. 513 was nr. 511). De voorzitter: Ik constateer dat de leden van de fracties van de SP GroenLinks de PvdD DENK 50PLUS de VVD de SGP en FvD voor deze gewijzigde motie hebben gestemd en de leden van de overige fracties ertegen zodat zij is aangenomen.