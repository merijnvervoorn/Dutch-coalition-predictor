6 Regeling van werkzaamheden Regeling van werkzaamheden De voorzitter: Ik stel voor dinsdag aanstaande ook te stemmen over de aangehouden motie-Helder (29270 nr. 68). Ik stel voorts aan de Kamer voor om aan de Eerste Kamer te laten weten dat de leden Jasper van Dijk en Van Toorenburg de plaats zullen innemen van mevrouw Gerkens en mevrouw Van Vroonhoven-Kok bij de verdediging van het wetsvoorstel tot wijziging van Boek 7 van het Burgerlijk Wetboek in verband met de invoering van voorschriften betreffende de doorverkoop van toegangskaarten voor een publieke gebeurtenis op het terrein van sport of cultuur (31461). Op verzoek van de aanvrager stel ik voor om het dertigledendebat over het bericht “Meer kwijt aan gas en licht” van de agenda af te voeren. Overeenkomstig de voorstellen van de voorzitter wordt besloten. De voorzitter: Op verzoek van de VVD-fractie benoem ik: - in de contactgroep Duitsland het lid Houwers tot lid; - in de contactgroep Frankrijk het lid Van der Steur tot lid; - in de contactgroep Verenigd Koninkrijk het lid Taverne tot lid. Op verzoek van de SP-fractie benoem ik in de vaste commissie voor Buitenlandse Zaken het lid Gesthuizen tot plaatsvervangend lid in plaats van het lid Van Raak Ik stel de Kamer voor om de volgende commissies in te stellen: Vaste commissies voor: - Binnenlandse Zaken; - Buitenlandse Zaken; - Defensie; - Economische Zaken; - Europese Zaken; - Financiën; - Veiligheid en Justitie; - Koninkrijksrelaties; - Onderwijs Cultuur en Wetenschap; - Sociale Zaken en Werkgelegenheid; - Infrastructuur en Milieu; - Volksgezondheid Welzijn en Sport. Algemene commissies voor: - Buitenlandse Handel en Ontwikkelingssamenwerking; - Wonen en Rijksdienst. Overige commissies: - commissie voor het onderzoek van de Geloofsbrieven; - commissie voor de Verzoekschriften en Burgerinitiatieven; - commissie voor de Werkwijze;- commissie voor de Rijksuitgaven; - commissie voor de Inlichtingen- en Veiligheidsdiensten. Toezichtscommissies: - de gemengde commissie van beroep voor de Dienst Verslag en Redactie; - de gemengde commissie voor afstemming en advies voor de Interparlementaire Betrekkingen. Ik stel voor de volgende contactgroepen in te stellen: - de contactgroep België; - de contactgroep Duitsland; - de contactgroep Frankrijk; - de contactgroep Verenigd Koninkrijk. Voorts stel ik voor om de Bouwbegeleidingscommissie het Strategisch Overleg Informatievoorziening de Kunstcommissie de commissie voor de Emolumenten en de algemene commissies voor Jeugdzorg en voor Immigratie Integratie en Asiel op te heffen. Ten slotte doe ik u het voorstel om een tijdelijke commissie Woningcorporaties in te stellen. Overeenkomstig de voorstellen van de voorzitter wordt besloten. De voorzitter: Het woord is aan de heer Klaver. De heer Klaver (GroenLinks): Voorzitter. Namens mijn collega Van Tongeren vraag ik de minister van Economische Zaken om een brief over de uitvoering van de aangenomen motie-Van Tongeren/Van Veldhoven (29023 nr. 126) over een onderzoek naar alle kosten en baten van belastingvrij salderen. Deze brief ontvangen wij graag voor de behandeling van de begroting van Economische Zaken. De voorzitter: Het woord is aan mevrouw Mulder. Mevrouw Agnes Mulder (CDA): Voorzitter. De CDA-fractie zou graag een brief van de regering ontvangen waarin zij op hoofdlijnen schetst hoe zij de maatregel in het regeerakkoord om tot een verlaagd energiebelastingtarief te komen voor lokale duurzame energieopwekking door energiecoöperaties denkt uit te werken. Daarin willen wij specifiek de volgende vragen beantwoord zien. 1. Is een verlaagd tarief van de energiebelasting op duurzame elektriciteit die in de nabijheid door energiecoöperaties wordt opgewekt juridisch wel mogelijk of is deze strijdig met Europese richtlijnen zoals destijds naar voren kwam in het buitenlandlek in het kader van het nihiltarief voor duurzame elektriciteit? 2. Wat betekent een verlaagd tarief voor de energierekening van de andere huishoudens die niet lid zijn van een dergelijke energiecoöperatie? 3. In hoeverre is deze maatregel op langere termijn houdbaar? De heer Klaver (GroenLinks): Ik vind het een toptoevoeging. De voorzitter: Dat dacht ik al.De heer Leegte (VVD): Hoewel in de motie-Van Tongeren niet stond voor welke datum dat gedaan moest zijn steunen wij dat verzoek. Tegen de CDA-fractie zou ik willen zeggen: daar is nou het instrument schriftelijke vragen voor. Laten wij het daar dan ook voor gebruiken. De heer Paulus Jansen (SP): De SP-fractie steunt het verzoek van de heer Klaver en de appendix van mevrouw Mulder. De voorzitter: Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten. De voorzitter: Het woord is aan de heer Merkies. De heer Merkies (SP): Voorzitter. Afgelopen maandag hebben de ministers van Financiën uitgebreid gesproken over Griekenland. Dat heeft nogal wat verwarring geschapen. Ligt er nu een akkoord over uitstel voor twee jaar of niet? Die verwarring gaat door bij het kabinet. Is het kabinet nu voor leningen aan Griekenland of niet? Heeft het nog steeds hetzelfde standpunt over de risico’s van leningen aan Griekenland? Om ervoor te zorgen dat de Tweede Kamer vooraf de gelegenheid krijgt om met de minister te spreken dus voor volgende week dinsdag heb ik aanstaande maandag al een algemeen overleg hierover aangevraagd. Aanstaande dinsdag komen de ministers van Financiën bij elkaar. Dan willen wij weten wat de inzet van het kabinet is. Wij willen voorkomen dat wij achteraf bij het kruisje moeten tekenen. Daarom vraag ik om de mogelijkheid open te houden om dinsdag over deze zaken te stemmen. Daarom wil ik een vooraankondiging doen voor een VAO en verzoek ik de voorzitter om ruimte te maken op de plenaire agenda zodat dat dinsdag kan plaatsvinden met aansluitend stemmingen. De heer Tony van Dijck (PVV): Het is wel belangrijk dat dat VAO op tijd gepland wordt voor de stemmingen want op dinsdag zijn de ministers van Financiën bij elkaar. Ik wil dat dus niet dinsdag om 18.00 uur want dan is het mosterd na de maaltijd. Kunt u er op de agenda rekening mee houden? Wellicht kan het nog voor het vragenuurtje of ergens tussen het vragenuurtje en de stemmingen. Wij moeten dat VAO in ieder geval snel op dinsdag houden. Aansluitend hierop wil ik van het kabinet een brief want wij wachten op de trojka. Wij hebben nog niks. Maandag is ons AO. Ik wil voorkomen dat wij morgenavond ergens om twaalf uur het rapport krijgen van de trojka met een duiding van het kabinet. Ik krijg dus ook graag voor morgen 12.00 uur een duiding van het kabinet en het rapport van de trojka want het is er. Mevrouw Neppérus (VVD): De VVD-fractie steunt het verzoek van de heer Merkies. Aan dat andere heb ik geen behoefte maar aan het verzoek van de heer Merkies geef ik duidelijke steun.De heer Nijboer (PvdA): De PvdA-fractie steunt ook het verzoek van de heer Merkies. De heer Klaver (GroenLinks): Steun voor het verzoek. De heer Van Hijum (CDA): De CDA-fractie steunt ook het verzoek. De voorzitter: Er is een ruime meerderheid voor uw verzoek mijnheer Merkies. Wij zullen daar rekening mee houden in de agenda. Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten. De voorzitter: U had nog een verzoek begrijp ik. De heer Merkies (SP): Ja vandaag is het CBS naar buiten gekomen met nieuwe cijfers over de economie. Die bevestigen onze zorgen over de uitkomsten van het harde bezuinigingsbeleid. De Nederlandse economie krimpt keihard ook in vergelijking met de rest van Europa. Mijn fractie stelt voor een brief te vragen van het kabinet waarin het reageert op de vandaag gepresenteerde CBS-cijfers. Kan het kabinet daarin ook ingaan op de gevolgen van de bezuinigingen voor de Nederlandse economie? Ons verzoek is dat het kabinet uiterlijk maandag die brief naar de Kamer stuurt zodat zij dinsdag bij de regeling van werkzaamheden nog de mogelijkheid heeft om daar eventueel een debat over aan te vragen. De heer Tony van Dijck (PVV): Steun voor de brief maar ik wil daarin ook graag een duiding hebben van de ontzettende krimp waar wij vandaag tegen aanlopen. Ik heb het over de gevolgen van de bezuinigingen voor de toekomstige economische krimp maar ook over een verklaring van de vandaag gepresenteerde krimp. En ik heb graag een vergelijking een benchmark zo u wilt met andere Europese landen. Het schijnt namelijk dat Nederland het het slechtste of op een na slechtste gedaan heeft van alle eurolanden. De heer Klaver (GroenLinks): Ik wens het ministerie van Financiën veel succes dit weekend. Ik geef steun voor het verzoek maar het hoeft er niet maandag te zijn. Als wij het maar ontvangen voor de behandeling van de Najaarsnota. Ik wil graag dat in die brief in ieder geval wordt ingegaan op de effecten van de nieuwe groeicijfers voor de begroting van 2013. De heer Van Hijum (CDA): Op zich kan ik het verzoek om een brief wel steunen maar het is belangrijk dat wij op reguliere momenten met elkaar over de ontwikkelingen op economisch gebied spreken. Dat is logischerwijs bij de Najaarsnota die al op redelijk korte termijn naar de Kamer komt. Mevrouw Neppérus (VVD): Op zich steun ik het verzoek om een brief maar wat het tijdstip betreft sluit ik aan bij de heer Klaver en de heerVan Hijum. Laten we gewoon het tijdstip van de Najaarsnota aanhouden. De heer Nijboer (PvdA): Daar sluit ik ook bij aan. De voorzitter: Er is in elk geval een meerderheid voor een brief. Ik stel voor om het stenogram van dit gedeelte van de vergadering door te geleiden naar het kabinet. Daartoe wordt besloten. De heer Merkies (SP): Ik heb een derde verzoek. De voorzitter: Ga uw gang. De heer Merkies (SP): Ik doe namens mijn collega Harry van Bommel een vooraankondiging voor een VAO over de Raad Buitenlandse Zaken voor vanmiddag zodat er vandaag nog kan worden gestemd. De heer De Roon (PVV): Nu dit VAO een vooraankondiging krijgt wil ik er een vooraankondiging aan toevoegen. De Raad Buitenlandse Zaken van aanstaande maandag heeft ook een Defensiecomponent. Bij het VAO wil ik daarom mogelijk ook de minister van Defensie betrekken. De voorzitter: Is de minister van Defensie niet bij het AO aanwezig geweest? De heer De Roon (PVV): Met de minister van Defensie hebben wij een schriftelijk overleg gevoerd. Uiteindelijk gaat het echter maar om één Raad Buitenlandse Zaken. Mogelijk heb ik dus nog iets wat ik aan de minister van Defensie wil voorleggen. De voorzitter: Wij zullen proberen daar rekening mee te houden. Het woord is aan de heer Omtzigt. De heer Omtzigt (CDA): Voorzitter. Dit is een uitzonderlijke gelegenheid. Ik sta hier namelijk om voor de vierde keer te rappelleren op vragen die wij hebben gesteld aan de regering. Wij hebben gevraagd om een overzicht van de derivatenposities gedekt en ongedekt van de semipublieke en publieke instellingen zoals scholen ziekenhuizen gemeenten baggerbedrijven en de havens in Noord-Groningen. De laatste keer dat we hierom vroegen zeiden we tegen de regering: als u het nog niet helemaal klaar hebt stuur dan voor 1 november de overzichten die u wel klaar hebt. Ook die hebben we niet ontvangen. We hebben overigens wel gezien dat de nieuwe regering een positieve maatregel neemt. Zij gaat hier namelijk paal en perk aan stellen. Kennelijk is er dus ergens inzicht in de burelen. Ik vraag de regering om toch echt voor dinsdag 12.00 uur het gevraagde overzicht aan de Kamer te doen toekomen.De heer Paulus Jansen (SP): Voor het geval het mocht helpen wil ik graag namens de SP-fractie adhesie betuigen en nog een suggestie doen. Als het kabinet te lang wacht met de beantwoording kunnen we het naar deze zaal roepen om de vragen mondeling te beantwoorden. De heer Omtzigt (CDA): Dat is een goede suggestie. Misschien kunnen we het debat dat we daarover hebben dan gewoon plannen voor volgende week. De heer Klaver (GroenLinks): Dat wilde ik ook voorstellen. Ik heb dus geen steun voor het vierde rappel want het wordt echt een vertoning. Volgens mij wordt het tijd om het debat dat al was aangevraagd nu gewoon in te plannen. Laat het kabinet hier maar komen uitleggen hoe de vork in de steel zit. De voorzitter: Ik vind dat u een punt hebt mijnheer Omtzigt. U vraagt er nu voor de vierde keer om. Ik zal het stenogram van dit gedeelte van de vergadering doorgeleiden naar het kabinet. Ik weet niet of er een meerderheid voor is. Mocht de brief er voor dinsdag niet zijn dan kunt u bij de regeling om een debat hierover vragen. De heer Omtzigt (CDA): Nee er staat een debat gepland. Het is het allereerste debat op de lijst. Ik kan u dus vragen om het de regering mede te delen en het debat te gaan plannen. De heer Paulus Jansen (SP): Ik heb het Reglement van Orde niet helemaal in mijn hoofd maar mij staat zelfs bij dat daar een termijn in staat waarbinnen de regering dan moet langskomen en dat die termijn heel kort is. Mevrouw Neppérus (VVD): Ik kan mij de ergernis van de heer Omtzigt geheel voorstellen. Is het een gewoon debat of een dertigledendebat? De heer Omtzigt (CDA): Een gewoon debat. Mevrouw Neppérus (VVD): Als het antwoord er niet binnen een aantal dagen is stel ik voor dat dit debat voorrang krijgt op de agenda. Ik kan mij het gevoelen namelijk voorstellen. De heer Groot (PvdA): Daar sluit ik me bij aan. Ik kan me ook voorstellen dat het moeilijk is om dit soort cijfers boven water te krijgen maar dan mag de regering op zijn minst aangeven waarom dat zo moeilijk is. Dat zou zij ook kunnen melden in die brief. De voorzitter: Dan is hierbij besloten dat er gewoon een debat komt – het staat al gepland – en dat we er rekening mee houden dat het zo snel mogelijk moet. De heer Omtzigt (CDA): Ja en dat de regering die brief schrijft.De voorzitter: En die brief komt zo snel mogelijk naar de Kamer. Helder. De heer Omtzigt (CDA): Voor de duidelijkheid: het gaat om alle informatie die men tot nu toe heeft. Is er iets niet dan moet de regering – dat was de suggestie van de heer Groot – uitleggen waarom het niet kan. Er zal echter in die paar maanden toch wel iets verzameld zijn. De voorzitter: Het stenogram van dit gedeelte van de vergadering wordt doorgeleid naar het kabinet. Ik neem aan dat het kabinet dat heel goed gaat lezen. De heer Geurts (CDA): Voorzitter. De CDA-fractie wil graag een reactie van de staatssecretaris van Economische Zaken op een brief die Van Rompuy gestuurd heeft over het gemeenschappelijk landbouwbeleid. Het gaat ons met name om de inkomenseffecten voor de boeren vanwege het kleinere gemeenschappelijk landbouwbeleid. Dat is uitgerekend door het LEI. Daar horen koopkrachtplaatjes bij. Die zouden we ook graag ontvangen. Ook krijgen we graag de reactie van de staatssecretaris daarop. De heer Dijkgraaf (SGP): Steun. De voorzitter: Ik stel voor om het stenogram van dit gedeelte van de vergadering door te geleiden naar het kabinet. Daartoe wordt besloten.