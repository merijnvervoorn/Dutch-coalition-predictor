26 Stemming Initiatief-Leijten Opneming in de Grondwet van bepalingen inzake het correctief referendum Aan de orde is de stemming in verband met het Voorstel van wet van het lid Leijten houdende verandering in de Grondwet strekkende tot opneming van bepalingen inzake het correctief referendum (35729). (Zie vergadering van 25 mei 2022.) De voorzitter: Dan gaan we naar de stemming in verband met het Voorstel van wet van het lid Leijten houdende verandering in de Grondwet strekkende tot opneming van bepalingen inzake het correctief referendum. Voor het splitsingsvoorstel is ingevolge artikel 137 vijfde lid een gekwalificeerde meerderheid nodig omdat het een splitsingsvoorstel in tweede lezing van een voorstel tot wijziging van de Grondwet betreft. Dat wil zeggen dat wij het voorstel alleen kunnen aannemen met ten minste een tweederdemeerderheid. Wij gaan dus alleen stemmen over dit voorstel van het lid Leijten. In stemming komt het voorstel van het lid Leijten tot splitsing van het wetsvoorstel 35729 op basis van artikel 137 vijfde lid van de Grondwet (stuk nr. 15). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Lid Gündoğan D66 Lid Omtzigt de ChristenUnie het CDA BBB JA21 de PVV FVD en Groep Van Haga voor dit voorstel hebben gestemd en de leden van de fracties van BIJ1 de VVD en de SGP ertegen zodat het is aangenomen. Dan gaan we later stemmen over de wetsvoorstellen.