13 Stemmingen Wet plan van aanpak witwassen Stemmingen Wet plan van aanpak witwassen Aan de orde zijn de stemmingen in verband met het wetsvoorstel Wijziging van de Wet ter voorkoming van witwassen en financieren van terrorisme in verband met het verbod op contante betalingen voor goederen vanaf 3.000 euro (Wet plan van aanpak witwassen) (36228). De voorzitter: De amendementen-Alkaya (stukken nrs. 6 en 8) zijn ingetrokken. Het amendement-Grinwis (stuk nr. 20) is ingetrokken. Ik stel vast dat daarmee wordt ingestemd. Een stemverklaring van de heer Van Houwelingen van Forum voor Democratie maar hij wordt blijkbaar vervangen door de heer Baudet. De heer Baudet (FVD): Voorzitter. We gaan nu stemmen over een amendement om een verbod op contante betalingen te doen gelden vanaf €10.000. Wij zijn een groot voorstander van het mogelijk houden van zo veel mogelijk contant geld want dat perkt de macht van de Staat in. Maar wij zullen voor dit amendement stemmen omdat het de grens verhoogt van €3.000 naar €10.000. Het liefst hebben we helemaal geen begrenzing van contant geld maar liever een begrenzing op €10.000 dan op €3.000. Dat is de verklaring voor ons stemgedrag van zo meteen. De voorzitter: Heel goed. In stemming komt het gewijzigde amendement-Dijk/Flach (stuk nr. 19 I). De voorzitter: Ik constateer dat de leden van de fracties van de SP de PvdD DENK NSC de SGP BBB FVD en de PVV voor dit gewijzigde amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit gewijzigde amendement de overige op stuk nr. 19 voorkomende gewijzigde amendementen als aangenomen kunnen worden beschouwd. In stemming komt het amendement-Joseph c.s. (stuk nr. 18 I). De voorzitter: Ik constateer dat de leden van de fracties van DENK NSC de SGP BBB JA21 FVD en de PVV voor dit amendement hebben gestemd en de leden van de overige fracties ertegen zodat het is verworpen.Ik stel vast dat door de verwerping van dit amendement de overige op stuk nr. 18 voorkomende amendementen als verworpen kunnen worden beschouwd. In stemming komt het amendement-Ergin (stuk nr. 21) tot het invoegen van een onderdeel Da. De voorzitter: Ik constateer dat de leden van de fracties van de SP GroenLinks-PvdA de PvdD DENK Volt en NSC voor dit amendement hebben gestemd en de leden van de overige fracties ertegen zodat het is verworpen. In stemming komt het amendement-Van der Lee (stuk nr. 17). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC de VVD de ChristenUnie de SGP het CDA BBB JA21 en FVD voor dit amendement hebben gestemd en de leden van de fractie van de PVV ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van de gewijzigde amendementen-Dijk/Flach (stuk nrs. 19 I tot en met III) en het amendement-Van der Lee (stuk nr. 17). De voorzitter: Ik constateer dat de leden van de fracties van de SP GroenLinks-PvdA de PvdD Volt D66 NSC de VVD de ChristenUnie en het CDA voor dit wetsvoorstel hebben gestemd en de leden van de overige fracties ertegen zodat het is aangenomen.