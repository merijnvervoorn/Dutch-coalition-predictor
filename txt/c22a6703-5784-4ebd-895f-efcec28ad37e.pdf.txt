11 Stemming motie Midden-Oosten vredespolitiek Aan de orde is de stemming over een aangehouden motie ingediend bij het VAO Midden-Oosten vredespolitiek te weten: - de motie-Van der Staaij c.s. over beëindigen van de directe en indirecte financiering van organisaties die een boycot van Israël nastreven (23432 nr. 430). (Zie vergadering van 9 juni 2016.) De voorzitter: De motie-Van der Staaij c.s. (23432 nr. 430) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 438 was nr. 430 (23432). Ik stel vast dat wij hier nu over kunnen stemmen. Motie De Kamer gehoord de beraadslaging constaterende dat het kabinet heeft verklaard tegen een boycot van of sancties tegen de staat Israël te zijn; constaterende dat Nederland Denemarken Zweden en Zwitserland bijvoorbeeld via de bijdrage aan het Human Rights and International Humanitarian Law Secretariat organisaties financieren die openlijk een voortrekkersrol spelen in de "Boycott Divestment and Sanctions"-beweging; overwegende dat directe of indirecte financiering van dergelijke organisaties niet alleen onwenselijk is maar ook in strijd is met de kabinetspositie ten aanzien van een boycot van of sancties tegen Israël; verzoekt de regering zo snel mogelijk de directe of indirecte financiering van organisaties die op basis van hun doelstellingen of middels hun activiteiten een boycot van of sancties tegen Israël nastreven of bevorderen te beëindigen in het bijzonder van die organisaties die daarin een voortrekkersrol spelen en gaat over tot de orde van de dag. In stemming komt de gewijzigde motie-Van der Staaij c.s. (23432 nr. 438 was nr. 430). De voorzitter: Ik constateer dat de aanwezige leden van de fracties van Van Vliet 50PLUS Houwers de VVD de SGP de Christen-Unie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.