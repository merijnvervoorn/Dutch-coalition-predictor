7 Stemmingen moties Gesloten jeugdzorg Stemmingen moties Gesloten jeugdzorg Aan de orde zijn de stemmingen over aangehouden moties ingediend bij het debat over de gesloten jeugdzorg te weten: - de motie-Bruyning/Westerveld over het houden van een beknopte parlementaire enquête over de gesloten jeugdzorg en het instellen van een voorbereidingscommissie (31839 nr. 998); - de motie-Bruyning/Dobbe over het CPT in Straatsburg middels een brief van de Voorzitter verzoeken een inspectie te houden in de gesloten jeugdzorg in Nederland (31839 nr. 999). (Zie vergadering van 28 maart 2024.) De voorzitter: De motie-Bruyning/Westerveld (31839 nr. 998) is in die zin gewijzigd dat zij thans luidt: Motie De Kamer gehoord de beraadslaging spreekt uit dat er naar aanleiding van de diverse verontrustende rapporten en signalen over de misstanden in de gesloten jeugdzorg een beknopte parlementaire enquête wordt ingesteld en gaat over tot de orde van de dag. Zij krijgt nr. 1016 was nr. 998 (31839). Ik stel vast dat wij hier nu over kunnen stemmen. Op verzoek van mevrouw Bruyning stel ik voor haar motie (31839 nr. 999) aan te houden. Daartoe wordt besloten. De voorzitter: Voor een stemverklaring geef ik graag het woord aan mevrouw Keijzer van de fractie van BBB. Mevrouw Keijzer (BBB): Dank u voorzitter. Het is een stemverklaring mede namens de PVV VVD CDA en SGP. De verhalen van veel van de jongeren in de gesloten jeugdzorg zijn aangrijpend en spreken ook ons aan. Deze jongeren konden door omstandigheden niet meer thuis wonen. De gesloten jeugdzorg moest deze jongeren niet alleen tegen zichzelf maar soms ook tegen elkaar beschermen. De verhalen hebben laten zien dat in te veel gevallen deze instellingen en het perso-neel die veiligheid en zorg niet konden bieden en soms zelf over de schreef gingen. De motie op stuk nr. 998 stelt een beknopte parlementaire enquête voor. Parlementaire enquêtes zijn bedoeld om de waarheid boven tafel te brengen. Wat in de gesloten jeugdzorg is gebeurd en hoe hier van alles is misgegaan is inmiddels glashelder. Er moet nu gehandeld worden en gewerkt worden aan goede jeugdzorg die de meest kwetsbare jongeren beschermt en op weg helpt naar een toekomst. Daar helpt een parlementaire enquête niet bij. Het houden van zo'n zwaar en vaak langdurig onderzoek zal oplossingen richting het afbouwen van de gesloten jeugdzorg alleen maar vertragen en bemoeilijken. Daarom stemmen wij tegen deze motie. Dank u. In stemming komt de gewijzigde motie-Bruyning/Westerveld (31839 nr. 1016 was nr. 998). De voorzitter: Ik constateer dat de leden van de fracties van de SP GroenLinks-PvdA de PvdD DENK Volt D66 NSC JA21 en FVD voor deze gewijzigde motie hebben gestemd en de leden van de overige fracties ertegen zodat zij is verworpen.