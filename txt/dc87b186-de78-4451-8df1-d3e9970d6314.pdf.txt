13 Stemmingen moties Ontwikkelingen rondom het coronavirus Aan de orde zijn de stemmingen over moties ingediend bij het tweeminutendebat Ontwikkelingen rondom het coronavirus te weten: - de motie-Van Haga over een dataoverzicht van de C2000oproepen aan de Kamer doen toekomen (25295 nr. 2025); - de motie-Van Haga over een Vaxus Landelijk voor covidvaccinatie en een standaardrapportagevorm voor grootschalige epidemiologische surveillances (25295 nr. 2026); - de motie-Van Haga over het versneld implementeren van de Europese transparantierichtlijnen en het beschikbaar stellen van alle relevante cruciale epidemiologische data (25295 nr. 2027); - de motie-Baudet over het publiceren van statistische data over longcovidpatiënten die een coronavaccin hebben gehad (25295 nr. 2028); - de motie-Baudet over een grootschalig onderzoek naar de mogelijke correlatie tussen oversterfte en coronavaccins (25295 nr. 2029); - de motie-Baudet over een analyse van de bijwerkingen van de diverse vaccinatierondes overeenkomstig de werkwijze van het Paul-Ehrlich-Institut (25295 nr. 2030); - de motie-Agema over uitspreken dat een operationele ic-capaciteit van 999 bedden te weinig is voor een land met bijna 18 miljoen inwoners (25295 nr. 2031). (Zie vergadering van 16 maart 2023.) De voorzitter: Voordat we van start gaan met de stemmingen onder dit agendapunt zijn er twee stemverklaringen. Allereerst de heer Omtzigt en dan mevrouw Van der Plas. De heer Omtzigt (Lid Omtzigt): Voorzitter. Een korte stemverklaring over de motie op stuk nr. 2029 (25295) over oversterfteonderzoek en vaccinatie. Het is van groot belang dat er een groot onderzoek komt naar oversterfte. Daarin dient ook vaccinatie als een van de mogelijke verklaringen meegenomen te worden. Echter dat onderzoek moet álle mogelijke oorzaken meenemen en niet één enkele oorzaak. Dan is er nog een reden. Er wordt gevraagd naar een correlatie en niet naar een causaliteit. Uit de econometrie kennen we genoeg studies waaruit blijkt dat er een correlatie bestaat in Europa tussen het aantal geboortes en het aantal ooievaars maar dat is nog geen bewijs van causaliteit. Dus als dit onderzoek gedaan wordt hoop ik dat het een onderzoek naar causaliteit zal zijn. Daarom zal ik tegen deze motie stemmen maar ik ben níét tegen onderzoek naar de gevolgen van vaccinaties. De voorzitter: Dank u wel meneer Omtzigt. Dan geef ik het woord aan mevrouw Van der Plas van BBB.Mevrouw Van der Plas (BBB): Voorzitter. Ik wil graag een stemverklaring afleggen over de motie op stuk nr. 2028 (25295) van de heer Baudet waarin wordt gevraagd om statistische data te publiceren met de percentages van het aantal longcovidpatiënten dat een coronavaccin heeft gehad. Ik heb gesproken met longcovidpatiënten die in het begin van de coronatijd besmet zijn en long covid hebben opgelopen. Die geven aan: deze motie helpt ons niet; wij zijn besmet geraakt ver voordat het coronavaccin er was. BBB vermoedt dat deze motie meer te maken heeft met de antivaxstrategie van Forum voor Democratie dan met het begaan zijn met de longcovidpatiënten. De minister moet eerst maar eens aangeven hoeveel longcovidpatiënten er werkelijk zijn. Daarom zal ik tegen deze motie stemmen. De voorzitter: Dank u wel mevrouw Van der Plas. In stemming komt de motie-Van Haga (25295 nr. 2025). De voorzitter: Ik constateer dat de leden van de fracties van DENK Lid Omtzigt de PVV FVD en Groep Van Haga voor deze motie hebben gestemd en de leden van de fracties van de SP GroenLinks Volt Fractie Den Haan de PvdA de PvdD Lid Gündoğan D66 de ChristenUnie de VVD de SGP het CDA BBB en JA21 ertegen zodat zij is verworpen. In stemming komt de motie-Van Haga (25295 nr. 2026). De voorzitter: Ik constateer dat de leden van de fracties van DENK Lid Omtzigt de SGP BBB de PVV FVD en Groep Van Haga voor deze motie hebben gestemd en de leden van de fracties van de SP GroenLinks Volt Fractie Den Haan de PvdA de PvdD Lid Gündoğan D66 de ChristenUnie de VVD het CDA en JA21 ertegen zodat zij is verworpen. In stemming komt de motie-Van Haga (25295 nr. 2027). De voorzitter: Ik constateer dat de leden van de fracties van DENK Lid Omtzigt de SGP BBB JA21 de PVV en Groep Van Haga voor deze motie hebben gestemd en de leden van de fracties van de SP GroenLinks Volt Fractie Den Haan de PvdA de PvdD Lid Gündoğan D66 de ChristenUnie de VVD het CDA en FVD ertegen zodat zij is verworpen. In stemming komt de motie-Baudet (25295 nr. 2028). De voorzitter: Ik constateer dat de leden van de fracties van DENK de PVV FVD en Groep Van Haga voor deze motie hebben gestemd en de leden van de fracties van de SP GroenLinks Volt Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB en JA21 ertegen zodat zij is verworpen. In stemming komt de motie-Baudet (25295 nr. 2029).De voorzitter: Ik constateer dat de leden van de fracties van DENK JA21 de PVV FVD en Groep Van Haga voor deze motie hebben gestemd en de leden van de fracties van de SP GroenLinks Volt Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA en BBB ertegen zodat zij is verworpen. In stemming komt de motie-Baudet (25295 nr. 2030). De voorzitter: Ik constateer dat de leden van de fracties van DENK Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de fracties van de SP GroenLinks Volt Fractie Den Haan de PvdA de PvdD Lid Gündoğan D66 de ChristenUnie de VVD en het CDA ertegen zodat zij is verworpen. In stemming komt de motie-Agema (25295 nr. 2031). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de fracties van Fractie Den Haan Lid Gündoğan D66 de ChristenUnie de VVD en het CDA ertegen zodat zij is verworpen.