22 Stemmingen Bekostiging levensbeschouwelijk onderwijs Aan de orde zijn de stemmingen in verband met het Voorstel van wet van de leden Ypma Voordewind en Rog houdende wijziging van de Wet op het primair onderwijs en de Wet op de expertisecentra teneinde levensbeschouwelijk onderwijs en godsdienstonderwijs op openbare scholen te bekostigen (34246). (Zie vergadering van 14 december 2016.) In stemming komt het gewijzigde amendement-Straus (stuk nr. 13 I). De voorzitter: Ik constateer dat de aanwezige leden van de fracties van Van Vliet 50PLUS Houwers en de VVD voor dit gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit gewijzigde amendement het andere op stuk nr. 13 voorkomende gewijzigde amendement als verworpen kan worden beschouwd. In stemming komt het amendement-Bisschop (stuk nr. 14 I). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Klein de Groep Kuzu/Öztürk Monasch de SGP de ChristenUnie en het CDA voor dit amendement hebben gestemd en de aanwezige leden van de overige fracties ertegen zodat het is aangenomen. Ik stel vast dat door de aanneming van dit amendement de overige op stuk nr. 14 voorkomende amendementen als aangenomen kunnen worden beschouwd. In stemming komt het wetsvoorstel zoals op onderdelen gewijzigd door de aanneming van de amendementen-Bisschop (stuk nrs. 14 I tot en met IV). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 Klein de Groep Kuzu/Öztürk Monasch de SGP de ChristenUnie en het CDA voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. Ik vraag de initiatiefnemers of zij bereid zijn de verdediging van het wetsvoorstel in de Eerste Kamer op zich te nemen.Mevrouw Ypma (PvdA): Hartelijk dank aan alle collega's voor de brede steun. Ik zal dit met veel plezier samen met collega's Rog en Voordewind in de Eerste Kamer verdedigen. De voorzitter: Ik wens u daarbij veel succes. (Geroffel op de bankjes)