5 Regeling van werkzaamheden De voorzitter: Dan is nu aan de orde de regeling van werkzaamheden. Op verzoek van de aanvragers stel ik voor de volgende debatten en dertigledendebatten van de lijst af te voeren. Ik check het even. Het zijn allemaal debatten van GroenLinks. Heel goed. Het betreft de debatten: - over het rapport van de commissie-Fokkens over mogelijke integriteitsschendingen binnen het OM; - over gemeenten die weigeren dakloze mensen in te schrijven in de Basisregistratie Personen; - over de stijging van de energienota; - over de vergoeding van vruchtbaarheidsbehandeling; - over Chinezen die bedrijfsgeheimen van ASML hebben gestolen; - over achtstegroepers die een onjuist schooladvies hebben gekregen; - over achterlating van kinderen in het land van herkomst; - over het bericht dat de ACM de fusie tussen PostNL en Sandd blokkeert; - over de bekostiging van universiteiten; - over de huizenprijzen in Amsterdam; - over klimaatadaptatie; - over het sluiten van een kolencentrale; - over de regeling voor het verduurzamen van huurwoningen; - over de uitspraak van de rechtbank Noord-Nederland dat een uitspraak van de arbiter niet bindend is voor de NAM; - over de Venezolaanse vluchtelingenproblematiek op Curaçao; - over het bericht dat Shell de fundamenten van drie olieplatforms in de Noordzee wil laten staan; - over sponsoring door de farmaceutische industrie; - over de achterstand van vrouwen op de arbeidsmarkt; - over de inkomensongelijkheid naar migratieachtergrond. Ik deel mee dat de volgende aangehouden moties zijn vervallen: 27625-466; 27625-467; 29689-980; 28286-1045; 2150131-518; 24095-472; 25657-315; 23645-692; 34906-11; 35000VI-109; 31521-111; 29398-698; 32852-84; 32852-88; 3285289; 27625-460; 31936-608; 29684-175; 32336-95; 32336-96; 32336-99; 32336-100; 32637-367; 28345-214; 31839-649; 28089-129; 28089-131; 28089-133; 28089-134; 34775-XVI-99; 35000-A-12; 35000-A-14; 32852-68; 23645-676; 23645-677; 23645-678; 25422-236; 35000-J-18; 35000-J-19; 35000-J-25; 35000-A-46; 35000-A-48; 35148-10; 31936-610; 29684-173; 29684-179; 30420-313. Op verzoek van een aantal leden stel ik voor de volgende door hen ingediende moties opnieuw aan te houden: 27625462; 27625-461; 28625-271. Overeenkomstig de voorstellen van de voorzitter wordt besloten.De voorzitter: Mevrouw Buitenweg u staat niet op mijn lijst maar u staat wel achter de interruptiemicrofoon. Mevrouw Buitenweg (GroenLinks): Dank u wel mevrouw de voorzitter. Omdat dit natuurlijk de nodig pijn in de fractie heeft veroorzaakt meld ik ter verduidelijking dat wij deze onderwerpen nog onverminderd zeer belangrijk vinden en dat wij ze allemaal zullen aankaarten in andere overleggen die over deze onderwerpen gaan. De voorzitter: Zo is dat. Alle onderwerpen komen op de een of andere manier terug in een algemeen overleg of in een ander debat. Dan geef ik nu het woord aan mevrouw Westerveld namens GroenLinks. Mevrouw Westerveld (GroenLinks): Voorzitter. Naar aanleiding van de goede voornemens die onze fractievoorzitter gisteren aankondigde schrappen we niet alleen debatten maar willen we ook een aantal debatten samenvoegen. Als eerste zou ik graag willen verzoeken om het debat over de reiskostendeclaraties van de collegevoorzitter van de Universiteit Utrecht onder te brengen bij het debat over de afrekenbaarheid van bestuurders. De voorzitter: Kunt u daarmee instemmen? Dat is het geval. Dan doen we dat en voegen we deze onderwerpen toe aan een ander debat. Mevrouw Westerveld (GroenLinks): Dan heb ik nog een tweede verzoek namelijk om het dertigledendebat over kinderen in de daklozenopvang onder te brengen bij het debat over het aantal daklozen in Nederland. De voorzitter: Ik zie dat iedereen knikt dus ook dat gaan we toevoegen aan dat andere debat. Mevrouw Westerveld (GroenLinks): Dat ging makkelijk voorzitter. De voorzitter: Dank u wel mevrouw Westerveld. Dan geef ik nu het woord aan mevrouw Ploumen. Trekt u ook een aantal debatten in mevrouw Ploumen? Mevrouw Ploumen (PvdA): Voorzitter. 25.000 mensen zijn erachter gekomen dat hun patiëntgegevens voor de hele wereld beschikbaar zijn. En dat is niet voor het eerst. Ik heb hier een lange lijst van waar het fout is gegaan. Er lagen gewoon patiëntgegevensintieme gegevens in een winkelwagentje in een supermarkt in Rijswijk. Samen met een collega heb ik daar al schriftelijke vragen over gesteld. Die zijn niet bevredigend beantwoord. Er staat een algemeen overleg gepland maar de spreektijd daar is niet eens genoeg om alle problemen op te lossen. Ik zou dus aan de collega's willen vragen om hier samen aan de kant van de patiënt te gaan staan. Mevrouw Van den Berg (CDA): Voorzitter. Alle steun om dit onderwerp te bespreken. We hebben op 9 oktober een algemeen overleg ICT. Ik zou graag voor die tijd een reactie van de minister willen hebben op deze gebeurtenis. Als mevrouw Ploumen volgende week in de procedurevergadering voorstelt om van vier naar zes minuten spreektijd te gaan heeft ze de steun van het CDA. De heer Hijink (SP): Volgende maand hebben we een debat. Daar kan dit prima in. Dan is het ook veel sneller aan de beurt dan als we het hier gaan doen want dan zijn we volgend jaar pas aan de beurt. De heer Veldman (VVD): Voorzitter. Volgens mij sprak mevrouw Van den Berg wijze woorden. Laten we dit in het AO van binnenkort bespreken. Als daar meer spreektijd voor nodig is moeten we dat gewoon doen. Geen steun dus voor een apart debat. De heer Raemakers (D66): Eens met het CDA dus geen steun. De heer Renkema (GroenLinks): U zult begrijpen dat wij op dit moment vanuit onze goede voornemens deze debataanvraag niet gaan steunen. Dit past uitstekend bij het AO Gegevensuitwisseling in de zorg op 9 oktober. De heer Edgar Mulder (PVV): Bij het AO. Mevrouw Sazias (50PLUS): Daar sluit ik me bij aan. De voorzitter: U heeft geen steun mevrouw Ploumen. Mevrouw Ploumen (PvdA): Nee voorzitter maar we krijgen wel een brief van de minister voor dat algemeen overleg. Dat is winst. Ik zal zeker extra spreektijd vragen want daar hebben al die patiënten recht op. Dank u wel. De voorzitter: Dank u wel. Ik stel voor om het stenogram van dit deel van de vergadering door te geleiden naar het kabinet.Hiermee zijn we aan het einde gekomen van de regeling van werkzaamheden. De vergadering wordt van 14.08 uur tot 14.18 uur geschorst.