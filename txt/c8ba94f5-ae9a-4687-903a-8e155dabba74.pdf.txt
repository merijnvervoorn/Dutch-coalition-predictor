52 Regeling van werkzaamheden (stemmingen) De voorzitter: Aan de orde zijn de stemmingen. Voordat we gaan stemmen geef ik eerst mevrouw Van der Graaf namens de ChristenUnie het woord. Mevrouw Van der Graaf (ChristenUnie): Voorzitter. Ik verzoek u alsnog om de motie op stuk nr. 213 (24170) — bij de stemmingen onder 1 implementatie van het VN-verdrag inzake de rechten van personen met een handicap — aan te houden tot de appreciatie van het kabinet. We hadden die al vandaag verwacht maar die is niet gekomen. Dus we houden haar nog even aan. De voorzitter: Op verzoek van mevrouw Van der Graaf stel ik voor haar motie (24170 nr. 213) aan te houden. Daartoe wordt besloten. De voorzitter: De heer Van Gerven. De heer Van Gerven (SP): Voorzitter ik wou een hoofdelijke stemming aanvragen. Nee toch niet hoor. (Hilariteit) De heer Van Gerven (SP): Ik vermoedde al zo'n reactie. Dat is dan de meevaller van de avond. Aan de motie-Van Gerven c.s. op stuk nr. 1040 (29689) — de stemmingen onder 17 het VAO Hooggebergtebehandeling bij ernstig refractair astma — zou ik als medeondertekenaars de leden Kuzu en Agema willen toevoegen. Dan hebben we een nog ruimere ondertekening. De voorzitter: De gewijzigde motie-Van Gerven c.s. (29689 nr. 1040) is in die zin gewijzigd dat zij thans is ondertekend door de leden Van Gerven Dik-Faber Bergkamp Van den Berg Veldman Van Kooten-Arissen Van Esch Ellemeet Ploumen Van der Staaij Sazias Kuzu en Agema. Zij krijgt nr. 1042 was nr. 1040 (29689). Dan is bij dezen de wijziging doorgevoerd. Ik wil nog één korte mededeling doen en dan gaan we stemmen.Ik deel aan de Kamer mee dat de PvdA-fractie geacht wenst te worden voor de nader gewijzigde motie op stuk nr. 570 was nr. 561 (31066) te hebben gestemd. Dat is de nader gewijzigde motie van mevrouw Lodders c.s. over de Algemene Bestuursdienst en het verschijnsel "elders een plek". De PvdA wordt geacht voor deze motie te hebben gestemd. Dan gaan we nu naar de stemmingslijst. We beginnen bij agendapunt 1.