22 Stemmingen moties Telecommunicatie Aan de orde zijn de stemmingen over moties ingediend bij het VAO Telecommunicatie te weten: - de motie-Weverling c.s. over de mogelijkheden tot uitrol van snel internet en het uitwisselen van "best practices" (24095 nr. 450); - de motie-Weverling/Sjoerdsma over een dialoog tussen relevante marktpartijen en handhaving vanuit een juridische rol in beleid en toezicht (24095 nr. 451); - de motie-Weverling/Sjoerdsma over in rekening te brengen kosten voor de aanleg opruiming en instandhouding van telecomnetwerken (24095 nr. 452); - de motie-Van Eijs/Weverling over actualisatie van het Antenneconvenant (24095 nr. 453). (Zie vergadering van 8 november 2018.) De voorzitter: De motie-Weverling/Sjoerdsma (24095 nr. 451) is in die zin gewijzigd dat zij thans luidt: Motie De Kamer gehoord de beraadslaging overwegende dat een professionele en volwassen relatie tussen het Agentschap Telecom en de radiostations en hun zenderoperators essentieel is voor de ontwikkeling het gebruik en de optimalisatie van de analoge en digitale radionetwerken; constaterende dat de huidige relatie opnieuw is bemoeilijkt door een hoge mate van juridificering stroperige processen en ongewenste onnodige beperkingen in de gebruiksmogelijkheden van het radiospectrum; overwegende dat het essentieel is dat deze situatie onder regie van de staatssecretaris en zo nodig met de inzet van een onafhankelijke derde snel verandert; verzoekt de regering om te komen tot een dialoog tussen de relevante marktpartijen in de radiosector en naar aanleiding daarvan uiterlijk 20 december 2018 te komen met voorstellen om te komen tot concrete verbeteringen ten aanzien van de relatie tussen radiosector en het Agentschap Telecom waarbij het doel moet zijn dat er meer vanuit een marktgerichte dan vanuit een juridische rol wordt gehandeld in zowel beleid als toezicht en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 454 was nr. 451 (24095).De voorzitter: De motie-Van Eijs/Weverling (24095 nr. 453) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging overwegende dat een succesvolle en snelle uitrol van 5Gnetwerken sterk afhankelijk is van de beschikbaarheid en inzetbaarheid van antenne-opstelplaatsen; overwegende dat het in 2010 tussen het Rijk de Vereniging Nederlandse Gemeenten (VNG) en de mobiele operators gesloten Antenneconvenant in belangrijke mate bijdroeg aan de uitrolsnelheid van 4G en dat dit ook voor 5G het doel zou moeten zijn; verzoekt de regering om samen met de VNG en de mobiele operators te komen tot een actualisatie van het Antenneconvenant met het oog op 5G waarbij het doel is om een Antenneconvenant te bereiken dat zowel regels stelt als ook faciliteert en dat duidelijkheid vooraf eenduidigheid en helderheid van de regels en een efficiÃ«nte uitrol bevordert; verzoekt de regering tevens om indien dat nodig blijkt de nota Antennebeleid uit 2001 overeenkomstig aan te passen; verzoekt de regering ten slotte om de Kamer over de voortgang van dit overleg en de resultaten jaarlijks te rapporteren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 456 was nr. 455 (24095). Ik stel vast dat wij nu over deze gewijzigde moties kunnen stemmen. In stemming komt de motie-Weverling c.s. (24095 nr. 450). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Weverling/Sjoerdsma (24095 nr. 454 was nr. 451). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Weverling/Sjoerdsma (24095 nr. 452).De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de PvdD ertegen zodat zij is aangenomen. In stemming komt de nader gewijzigde motie-Van Eijs/Weverling (24095 nr. 456 was nr. 455). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie en de PVV voor deze nader gewijzigde motie hebben gestemd en de leden van de overige fracties ertegen zodat zij is aangenomen.