3 Regeling van werkzaamheden Regeling van werkzaamheden De voorzitter: Ik stel voor om aanstaande dinsdag ook te stemmen over de moties ingediend bij het wetgevingsoverleg over het onderdeel Cultuur van de begroting van het ministerie voor Onderwijs Cultuur en Wetenschappen voor het jaar 2012 en de moties die zijn ingediend bij de wetgevingsoverleggen over het begrotingsonderzoek en over het onderdeel Ontwikkelingssamenwerking van de begroting van het ministerie van Buitenlandse Zaken voor het jaar 2012. Op verzoek van de aanvrager stel ik voor om het dertigledendebat over het feit dat de AOb uit het overleg over de invoering van passend onderwijs is gestapt van de lijst af te voeren. Ik stel voor toestemming te verlenen tot het houden van wetgevings- c.q. notaoverleg met stenografisch verslag op: – maandag 5 december 2011 van 10.00 uur tot 12.00 uur van de vaste commissie voor Economische Zaken Landbouw en Innovatie over het onderdeel Energie van de begroting voor 2012; – maandag 12 december 2011 van 10.00 uur tot 15.00 uur van de vaste commissie voor Onderwijs Cultuur en Wetenschap over het onderdeel Media van de begroting voor 2012; – maandag 12 december 2011 van 15.30 tot 23.00 uur van de vaste commissie voor Veiligheid en Justitie over het wetsvoorstel Wijziging van het Wetboek van Strafvordering in verband met de invoering van een regeling betreffende herziening ten nadele van de gewezen verdachte (Wet hervorming herziening ten nadele) (32044) en het wetsvoorstel Wijziging van het Wetboek van Strafvordering in verband met een hervorming van de regeling betreffende herziening ten voordele van de gewezen verdachte (Wet hervorming herziening ten voordele) (32045); – maandag 12 december 2011 van 10.00 uur tot 22.00 uur van de vaste commissie voor Infrastructuur en Milieu over het MIRT. Ik stel voor toe te voegen aan de agenda het VAO vastgoed Defensie met als eerste spreker het lid Hachchi. Overeenkomstig de voorstellen van de voorzitter wordt besloten.