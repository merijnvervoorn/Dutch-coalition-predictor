12 Noten BIJVOEGSEL Noot 1 (zie item 3) Schriftelijke antwoorden van de minister-president minister van Algemene Zaken op vragen gesteld in de eerste termijn van het debat over de regeringsverklaring Bijgaand treft u aan de schriftelijke antwoorden op een aantal vragen gesteld door leden van uw Kamer tijdens de eerste termijn van de zijde van de Kamer van het debat Regeringsverklaring d.d. 13 november jl. INHOUDSOPGAVE SCHRIFTELIJKE BEANTWOORDING REGERINGSVERKLARING d.d. 13 november 2012 A. SP Bezuinigingen politie Decentralisatie jeugdzorg en AWBZ B. CDA Verlaging regeldruk en EU-regels Nationale kop EU wetgeving C. D66 Wetgeving ter uitvoering RA D. SGP Mensenhandel Echtscheiding Geloofsvervolgden E. PVDD Megastallen: verdere intensivering of einde aan stapeling? F. CU Weduwnaars en weduwen Coördinerend bewindspersoon gezinnen G. GL Kinderrechten centraal bij asiel en migratie Vraag van het lid Van der Staaij (SGP) Wat gaat het kabinet doen tegen de mensonwaardige misstanden in de prostitutie en bij mensenhandel. Hoe gaat het verder met het wetsvoorstel dat hierover in de EK ligt? Antwoord • Dit kabinet hecht waarde aan een strenge aanpak van mensenhandel en daaraan gerelateerde prostitutie en zet dit met kracht door. • Zo wordt ondermeer de aanpak van de loverboyproblematiek versterkt. Met betrekking tot de slachtoffers worden de procedures ten aanzien van de verblijfsregeling versneld en verbeterd en ook aan de doorstromingsproblemen in de opvang wordt gewerkt. De bestuurlijke en strafrechtelijke aanpak van mensenhandel wordt verder ontwikkeld ondermeer door afspraken met de gemeente Amsterdam over een pilot in het kader van het prostitutiebeleid.• Tijdens de behandeling in eerste termijn van het wetsvoorstel regulering prostitutie en bestrijding misstanden seksbranche in de EK op 30 oktober jl. heeft de minister van V&J naar aanleiding van geuite bezwaren gezegd zich te zullen bezinnen op het voorstel en de EK gevraagd de behandeling aan te houden. De EK heeft hier unaniem mee ingestemd. Dit is de stand van zaken. De herbezinning is nog niet afgerond. Zodra dat het geval is zal de minister van V&J de EK informeren. Nationale koppen op EU-wetgeving? (CDA) Kan er vanuit worden gegaan dat het kabinet geen nationale koppen zal invoeren om bij te dragen aan minder regels? • Het kabinet koerst aan op een structurele verlaging van de regeldruk voor bedrijven professionals en burgers (25 miljard per 2017). • Binnen dit voornemen past het om uiterst terughoudend om te gaan met nationale koppen op EU-wetgeving. Dat is ook in overeenstemming met het wetgevingsbeleid van het kabinet en de Aanwijzingen voor de regelgeving. Wie binnen het kabinet krijgt de coördinerende verantwoordelijkheid voor gezinsbeleid? (CU) Er zijn verschillende bewindspersonen voor dit terrein verantwoordelijk zoals de ministers van SZW (kindregelingen) en VWS (welzijnsbeleid coördinerend jeugdbeleid). Uiteraard zullen zij binnen hun eigen verantwoordelijkheid met aandacht de effecten van beleid voor gezinnen bezien. Waar nodig zullen de bewindspersonen onderling en via het kabinet tot afstemming komen. Vraag van het lid Slob (CU) Voelen we nog een verantwoordelijkheid voor de weduwnaars en weduwen in ons land vraagt de heer Slob. Antwoord • Het kabinet beperkt voor nieuwe gevallen de nabestaandenuitkering tot 1 jr. De huidige Anw sluit onvoldoende aan bij het huidige activerende sociale stelsel. Ook nabestaanden kunnen in veel gevallen uiteraard na een periode waarin zij na het overlijden en periode van rouw ontzien worden in hun eigen onderhoud voorzien. Op dit moment wordt de ANW toegekend mits aan de voorwaarden wordt voldaan tot aan het AOW. Dat gaat dus veranderen om ook op dit terrein zo activerend mogelijk te werk te gaan. • De Anw kent geen arbeids- en re-integratieplicht. Als nabestaanden geen baan hebben als hun jongste kind 18 jaar wordt eindigt hun uitkering en is er wel de WWB als vangnet. Hun arbeidsmarktpositie is dan slechter geworden want zij zijn ouder en zijn langer uit het arbeidsproces. Inmiddels is het sociale stelsel als geheel van karakter veranderd (WIA WWB). De Anw sluit daar niet bij aan omdat de Anw niet aanzet tot werken. Is het kabinet het met mij eens dat kinderrechten centraal horen te staan bij alle voorgenomen maatregelen op het gebied van asiel en migratie? (GL) • Het is juist dat kinderrechten zoals onder meer neergelegd in het internationaal verdrag voor de rechten van het kind een belangrijk kader vormen voor het asiel- en migratieterrein.• Dit verdrag schrijft onder meer voor dat in procedures oog moet zijn voor de positie van kinderen. Dat is nu reeds het geval. • Zo worden kinderen zorgvuldig gehoord door speciaal opgeleide medewerkers en wordt opvang van kinderen al dan niet in gezinsverband niet beëindigd. • Mede in het belang van de kinderen zelf worden alleenstaande minderjarige vreemdelingen zo spoedig mogelijk in het land van herkomst met hun familie herenigd of ondergebracht in een opvangvoorziening in het land van herkomst. • Daarnaast is in het regeerakkoord bepaald dat er een regeling komt voor langdurig verblijvende kinderen. • De kinderrechten zijn in het migratiebeleid dus geborgd. Blijft het kabinet zich sterk maken voor geloofsvervolgden wereldwijd? (SGP) • Vrijheid van godsdienst en levensovertuiging blijft een belangrijk onderdeel van hetmensenrechtenbeleid ongeacht de religie of overtuiging die het betreft. • Kabinet blijft zich multilateraal (via EU-richtlijnen inzet in Raad van Europa OVSE VN) en bilateraal (via continuering pilot mensenrechtenfonds bezoeken MRA) sterk maken voor dit onderwerp. Kabinet decentraliseert AWBZ en Jeugdzorg maar legt tegelijk een korting op. Hoe kan beleid jeugdzorg beter worden + aanbevelingen Samson (Cie misbruik Jeugdzorg) uitgevoerd bij bezuinigingen? (SP) • De achterliggende gedachte bij decentraliseren is dat het bestuur zo dichter bij de burger wordt georganiseerd. Als overheidslaag die het dichtst bij de burger staat kan de gemeente vervolgens integraal maatwerk aan de burger bieden meer gericht op samenhang en met als doel dat meer mensen ‘meedoen’. • Door overheveling en ontschotting van meerdere taken in het sociale domein en het geven van een ruime beleidsvrijheid zijn gemeenten in staat het beleid doelmatiger uit te voeren. • Eén gezin één plan één regisseur is het uitgangspunt bij de decentralisaties in het sociale domein: bij de wet werken naar vermogen de algemene wet bijzondere ziektekosten de wet maatschappelijke ondersteuning en de jeugdhulpverlening. • Efficiencywinst ontstaat door het beleid te richten op preventie/vroegtijdig signaleren verschuiving van zwaardere naar lichtere zorg en eenvoudigere indicatieprocedures. • In de Jeugdzorg is daarnaast een scherpere tarifering mogelijk van zorgaanbieders en het niet langer bekostigen van overcapaciteit. Vraag van het lid Van der Staaij (SGP) Waarom wil het kabinet wel echtscheidingen makkelijker maken maar niet inzetten op versterking van huwelijken? Antwoord • Het kabinet is er voorstander van een echtscheiding mogelijk te maken zonder uitspraak van een rechter. Dit geldt alleen in die gevallen dat er geen kinderen zijn en er overeenstemming tussen beide partners bestaat over de scheiding. In een dergelijke situatie moeten we mensen niet confronteren met uitgebreidere procedures en meerkosten dan echt noodzakelijk.• Het gaat bij deze maatregel niet om het stimuleren van echtscheidingen maar om het faciliteren daarvan op de best mogelijke wijze en met oog voor de belangen van betrokkenen. • Deze maatregel sluit ook aan bij eerder ingezette initiatieven om meer gebruik te maken van buitengerechtelijke geschiloplossing zoals mediation en de inzet van de rechter te richten op geschillen waar een gerechtelijke uitspraak echt nodig wordt geacht. Vraag van de heer Roemer (SP) Waar is het geld voor extra agenten? Klopt het dat er per saldo nog steeds wordt bezuinigd op politie i.v.m. eerdere afspraken? Antwoord • In het regeerakkoord is in een oplopende reeks van uiteindelijk € 105 mln extra gereserveerd voor de Nationale Politie: voor meer blauw op straat en versterking van de opsporing. • De Nationale Politie is uitgezonderd van de algemene efficiencykorting. In het regeerakkoord is naast deze investering nog een extra taakstelling opgenomen van € 60 mln op de hele strafrechtsketen. Van deze laatste taakstelling is de Nationale Politie voor een nog nader te bepalen deel niet uitgezonderd. Dit zal echter niet ten koste gaan van de operationele sterkte. • De minister van V&J zal uw Kamer hierover nader informeren. Onverkort staat voor het kabinet de ambitie overeind van meer blauw op straat en een verdere versterking van de opsporing. Vraag van het lid Pechtold (D66) Ligt in 2013 alle wetgeving zoals aangekondigd in het regeerakkoord klaar? Antwoord • Op basis van bijlage A bij het regeerakkoord is een overzicht opgesteld van de maatregelen uit het regeerakkoord waarmee een bezuinigingsdoelstelling van € 50 miljoen of meer is gemoeid. Afgesproken is de wetgeving ter uitvoering van deze maatregelen binnen een jaar na aantreden van het kabinet aan de Tweede Kamer voor te leggen. • Om het voornemen uit het regeerakkoord uit te kunnen voeren is medewerking vereist van alle betrokken partijen in het wetgevingsproces. Voorts zal het kabinet wetgevingscapaciteit vrijmaken door de intrekking van wetsvoorstellen. Het kabinet zal de Kamers op de kortst mogelijke termijn informeren om welke voorstellen het gaat. Vraag van het lid Thieme (PvdD) Wat heeft het kabinet voor ogen met megastallen: verdere intensivering of einde aan stapeling? Antwoord • Voor het einde van het jaar ontvangt uw Kamer het kabinetsstandpunt over het advies van de Gezondheidsraadover de relatie tussen veehouderij en omwonenden. • Indien het rapport van de Gezondheidsraad daartoe aanleiding geeft en met inachtneming van het rapport van de Commissie van Doorn zal verkennend gekeken worden naar de provinciale en gemeentelijke planologische regelgeving in het kader van een eventuele beperking van de omvang van de veehouderij.Vraag van de leden Haersma Buma (CDA) en Van der Staaij (SGP) Hoe gaat u de vermindering van regeldruk vormgeven en hoe vraagt u hiervoor aandacht in Europees verband? Antwoord • Vermindering van regeldruk door de overheid is een cruciaal onderdeel van duurzame groei en vernieuwing zowel voor burgers en bedrijven als ook in de publieke én de semipublieke sectoren. Meer ruimte voor de samenleving minder regels minder bureaucratie; kortom minder gedoe. • Tegelijkertijd zijn regels er vaak niet voor niets. Een aanpak van regeldruk vergt dus ook scherp bezien welke regels wel en welke niet meer nodig zijn. • De aanpak volgt twee sporen. Ten eerste wordt met een kwantitatief doel aangestuurd op een structurele verlaging van de regeldruk per 2017 (ten opzichte van 2012) met € 25 mld. (adm. lasten maar ook inh. nalevingskosten en toezichtskosten) voor bedrijven professionals en burgers. Maatregelen die hier de komende jaren aan gaan bijdragen zijn bijvoorbeeld de herziening van het omgevingsrecht de invoering van de winstbox maar ook de aanpak van de bureaucratie in de (langdurige) zorg. Daartoe wordt een verband gelegd tussen het invoeren van nieuwe regels en het laten vervallen van bestaande regels. • In de tweede plaats volgt het kabinet een kwalitatieve aanpak. In ten minste 15 sectoren met veel regels (zorg onderwijs politie logistiek) gaan we merkbare regeldruk aanpakken. De aanpak kenmerkt zich door meer ruimte te bieden voor professionaliteit voor bevlogenheid en voor creativiteit van bijvoorbeeld de leraar maar ook de verpleegster de agent en de ondernemer. In de verschillende semipublieke sectoren zal bovendien goed worden gekeken naar de samenhang in de maatregelen op gebied van de governance en ordening (denk aan zorg onderwijs wonen maar ook bijvoorbeeld het spoor). • In Europees verband stuurt het kabinet op de aanpak van regeldruk. De EC komt in december 2012 met een nieuw regeldrukprogramma. Nederland heeft met andere landen waaronder Duitsland en het Verenigd Koninkrijk aangedrongen op een ambitieus programma voor vermindering regeldruk ondernemers met name het MKB.