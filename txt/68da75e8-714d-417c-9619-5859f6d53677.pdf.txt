18 Stemming motie Klimaat Aan de orde is de stemming over een aangehouden motie ingediend bij het VAO Klimaat te weten: - de motie-Dik-Faber over het niet subsidiëren van bij- en meestook van biomassa (31793 nr. 72). (Zie vergadering van 12 december 2012.) De voorzitter: De motie-Dik-Faber (31793 nr. 72) is in die zin gewijzigd dat zij thans luidt: Motie De Kamer gehoord de beraadslaging overwegende dat subsidiëring van bijstook van biomassa in kolencentrales onvoldoende bijdrage levert aan een omslag naar een schone energievoorziening opschaling en realisatie van schone technieken en innovatie en werkgelegenheid; overwegende dat meestook van biomassa volgens het Planbureau voor de Leefomgeving (PBL) op langere termijn spanningen kan geven met andere toepassingen van biomassa zoals voor transport waarvoor minder schone alternatieven bestaan; overwegende dat volgens de Koninklijke Nederlandse Akademie van Wetenschappen (KNAW) het verbranden van hout in elektriciteitscentrales niet geschikt is als middel voor de transitie naar een duurzame energievoorziening; overwegende dat grootschalige inzet van biomassa negatieve effecten in de toeleveringsketen heeft zoals verlies van biodiversiteit aantasting van voedselproductie en toegenomen CO-uitstoot tijdens het vervoer; 2 verzoekt de regering bij- en meestook van biomassa in kolencentrales niet te subsidiëren en de SDE+ te beperken tot opschaling en realisatie van nog onrendabele schone technieken en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 114 was nr. 72 (31793). Ik stel vast dat wij hier nu over kunnen stemmen. In stemming komt de gewijzigde motie-Dik-Faber (31793 nr. 114 was nr. 72).De voorzitter: Ik constateer dat de aanwezige leden van de fracties van de ChristenUnie 50PLUS GroenLinks en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. De vergadering wordt enkele ogenblikken geschorst. Voorzitter: Elias