20 Stemmingen over moties Raad Buitenlandse Zaken Aan de orde zijn de stemmingen over moties ingediend bij het VAO Raad Buitenlandse Zaken te weten: - de motie-Sjoerdsma over niet verlenen van medewerking aan militaire acties tegen Venezuela (21501-02 nr. 1991); - de motie-Sjoerdsma over financiële compensatie voor de slachtoffers en nabestaanden (21501-02 nr. 1992); - de motie-Ploumen/Karabulut over een oproep aan de Saudische autoriteiten om de mensenrechtenverdedigers onmiddellijk vrij te laten (21501-02 nr. 1993); - de motie-Karabulut/Ploumen over ook het Israëlisch geweld tegen demonstranten veroordelen (21501-02 nr. 1994); - de motie-Karabulut/Ploumen over vrijlating van een Iraanse mensenrechtenverdediger (21501-02 nr. 1996). (Zie vergadering van 11 april 2019.) De voorzitter: De motie-Sjoerdsma (21501-02 nr. 1991) is in die zin gewijzigd en nader gewijzigd dat zij thans luidt: Motie De Kamer gehoord de beraadslaging constaterende dat Maduro een grote humanitaire noodsituatie heeft veroorzaakt in Venezuela; constaterende dat Curaçao als humanitaire hub zal fungeren voor onder andere voedsel medicijnen en water; constaterende dat de Verenigde Staten bij monde van president Trump militair ingrijpen in Venezuela niet uitsluiten; overwegende dat Curaçao terecht dient als opvangplaats voor noodhulp maar conform de afspraken met de Staten van Curaçao niet voor militaire interventies zal worden ingezet; verzoekt de regering geen steun te geven aan (de voorbereiding van) militaire acties vanaf Curaçao tegen Venezuela zonder volkenrechtelijk mandaat en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 2000 was nr. 1991 (21501-02). Ik stel vast dat wij hier nu over kunnen stemmen.In stemming komt de nader gewijzigde motie-Sjoerdsma (21501-02 nr. 2000 was nr. 1991). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 het CDA en de ChristenUnie voor deze nader gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Sjoerdsma (21501-02 nr. 1992). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ploumen/Karabulut (21501-02 nr. 1993). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Karabulut/Ploumen (21501-02 nr. 1994). De voorzitter: Ik constateer dat de leden van de fracties van de SP de PvdA GroenLinks de PvdD DENK en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Karabulut/Ploumen (21501-02 nr. 1996). De voorzitter: Ik constateer dat deze motie met algemene stemmen is aangenomen.