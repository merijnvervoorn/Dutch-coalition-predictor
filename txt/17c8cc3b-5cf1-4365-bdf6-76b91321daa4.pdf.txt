7 Regeling van werkzaamheden (stemmingen) De voorzitter: Dan geef ik allereerst het woord aan mevrouw Simons van BIJ1 en dan aan mevrouw Belhaj. Mevrouw Simons u kunt naar de interruptiemicrofoon om uw motie aan te houden. Mevrouw Simons (BIJ1): Dank u voorzitter. Ik wilde u heel subtiel vragen waarom ik ook alweer naar voren kwam. Maar ik kom naar voren om te vragen of bij punt 7 de stemmingen over moties ingediend bij het dertigledendebat over anti-islamsentimenten in de samenleving mijn motie op stuk nr. 245 aangehouden kan worden. De voorzitter: Op verzoek van mevrouw Simons stel ik voor haar motie (30950 nr. 245) aan te houden. Daartoe wordt besloten. De voorzitter: Dan mevrouw Belhaj. Mevrouw Belhaj (D66): Voorzitter. Ik wil verzoeken om bij agendapunt 11 de stemmingen over moties ingediend bij het debat over het bericht dat het leger informatie verzamelt over de Nederlandse samenleving mijn motie op stuk nr. 185 over het niet uitvoeren van aanbeveling 2 van de functionaris gegevensbescherming aan te houden. De voorzitter: Op verzoek van mevrouw Belhaj stel ik voor haar motie (32761 nr. 185) aan te houden. Daartoe wordt besloten.