11 Stemmingen moties Beleggingsverzekeringen Aan de orde zijn de stemmingen over moties ingediend bij het VAO Beleggingsverzekeringen te weten: - de motie-Merkies over een gestructureerd overleg over beleggingsverzekeringen (29507 nr. 130); - de motie-Merkies over een kosteloos en onafhankelijk advies voor verzekerden (29507 nr. 131); - de motie-Omtzigt over voldoen aan streefcijfers als onderdeel van de geschiktheidstoets (29507 nr. 132); - de motie-Omtzigt over een totaaloverzicht van woekerpolissen (29507 nr. 133). (Zie vergadering van 20 mei 2015.) De voorzitter: De motie-Omtzigt (29507 nr. 133) is in die zin gewijzigd dat zij thans luidt: Motie De Kamer gehoord de beraadslaging overwegende dat er op dit moment geen duidelijk totaaloverzicht is van de hoeveelheid verschillende soorten "woekerpolissen" per verzekeraar; overwegende dat het ook niet duidelijk is om hoeveel "woekerpolissen" het per verzekeraar gaat; overwegende dat duidelijkheid over deze cijfers en verhoudingen verzekeraars kan motiveren om sneller aan een oplossing voor het "woekerpolisprobleem" te werken; verzoekt de regering bij de volgende AFM-rapportage een totaaloverzicht aan de Kamer te doen toekomen waarin per verzekeraar duidelijk wordt aangegeven hoeveel woekerpolissen zijn afgesloten en in hoeveel gevallen er nog geen oplossing is geboden; verzoekt de regering daarnaast in dit overzicht toe te voegen een onderscheid per product of productgroep van afgesloten verzekeringen en daarbij het oplossingspercentage en deze overzichten in het najaar aan de Kamer te doen toekomen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 135 was nr. 133 (29507). Ik stel vast dat wij hier nu over kunnen stemmen.In stemming komt de motie-Merkies (29507 nr. 130). De voorzitter: Ik constateer dat de aanwezige leden van de fracties van de PVV de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Merkies (29507 nr. 131). De voorzitter: Ik constateer dat de aanwezige leden van de fracties van de PVV de Groep Kuzu/Öztürk GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Omtzigt (29507 nr. 132). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de Groep Kuzu/Öztürk 50PLUS GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Omtzigt (29507 nr. 135 was nr. 133). De voorzitter: Ik constateer dat deze gewijzigde motie met algemene stemmen is aangenomen.