26 Stemming brief Instelling van een nationaal burgerforum klimaat- en energiebeleid Aan de orde is de stemming over de brief van het Presidium over de instelling van een nationaal burgerforum klimaaten energiebeleid (32813 nr. 1232). De voorzitter: Ik stel voor conform het voorstel van het Presidium te besluiten en in te stemmen met de brief aan de minister voor Klimaat en Energie. Daartoe wordt besloten. De voorzitter: De heer Bontenbal CDA. De heer Bontenbal (CDA): Ik heb nog een nabrander. Onder nummer 13 de stemmingen over moties ingediend bij het tweeminutendebat Strategische keuzes bereikbaarheid is de ontraden motie op stuk nr. 130 van collega Krul aangenomen. We willen daarop graag een reactie van het kabinet. De voorzitter: Dank u wel. We zullen dit doorgeleiden richting het kabinet. Daarmee zijn we aan het einde gekomen van deze stemmingen. Ik dank de minister voor Rechtsbescherming voor zijn aanwezigheid. Ik schors de vergadering voor een enkel moment en dan gaan we over tot de regeling van werkzaamheden. De vergadering wordt enkele ogenblikken geschorst.