12 Stemmingen moties OC&W begrotingsonderdeel Cultuur Aan de orde zijn de stemmingen over moties ingediend bij de behandeling van het wetsvoorstel Vaststelling van de begrotingsstaten van het Ministerie van Onderwijs Cultuur en Wetenschap (VIII) voor het jaar 2018 begrotingsonderdeel Cultuur te weten: - de motie-Arno Rutte over de eigeninkomstennorm in de periode 2021-2024 (34775-VIII nr. 17); - de motie-Arno Rutte over de subsidie voor popmuzikanten (34775-VIII nr. 18); - de motie-Ellemeet/Asscher over de onderhandelingspositie van zzp'ers (34775-VIII nr. 19); - de motie-Ellemeet/Arno Rutte over financieringsregelingen voor zelfstandigen (34775-VIII nr. 20); - de motie-Ellemeet/Bergkamp over diversiteit onder mensen die werken in de culturele sector (34775-VIII nr. 21); - de motie-Ellemeet/Dik-Faber over de toegankelijkheid van monumenten (34775-VIII nr. 22); - de motie-Rog/Dik-Faber over monumentale kerken (34775-VIII nr. 23); - de motie-Rog over het terugdringen van laaggeletterdheid (34775-VIII nr. 24); - de motie-Kwint c.s. over secundaire tickethandel aan banden leggen (34775-VIII nr. 25); - de motie-Bergkamp c.s. over de "niet-bezoeker" van culturele voorstellingen (34775-VIII nr. 26); - de motie-Asscher c.s. over bibliotheektoegang voor iedereen (34775-VIII nr. 27); - de motie-Asscher/Bergkamp over muziekonderwijs (34775-VIII nr. 28); - de motie-Dik-Faber c.s. over de positie van wetenschapsmusea (34775-VIII nr. 29). (Zie wetgevingsoverleg van 13 november 2017.) De voorzitter: Op verzoek van mevrouw Ellemeet stel ik voor haar motie (34775-VIII nr. 21) aan te houden. Daartoe wordt besloten. De voorzitter: De motie-Rog/Dik-Faber (34775-VIII nr. 23) is in die zin gewijzigd dat zij thans luidt: Motie De Kamer gehoord de beraadslaging constaterende dat de regering speciale aandacht heeft voor monumentale kerken ook als die leeg komen te staan envoornemens is te investeren in onderhoud en herbestemming; overwegende dat het beste behoud van een monument is gelegen in een bestendig gebruik waarbij de rol van de eigenaar cruciaal is; verzoekt de regering de plannen voor de toekomst van monumentale kerken en de inzet van extra middelen voor te bereiden in nauw overleg met de (koepels van) eigenaren van deze monumenten en de Kamer daarover te informeren vóór de zomer van 2018 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 32 was nr. 23 (34775-VIII). De voorzitter: De motie-Rog (34775-VIII nr. 24) is in die zin gewijzigd dat zij thans is ondertekend door de leden Rog en Bergkamp. Naar mij blijkt wordt de indiening ervan voldoende ondersteund. Zij krijgt nr. 33 was nr. 24 (34775-VIII). De voorzitter: De motie-Kwint c.s. (34775-VIII nr. 25) is in die zin gewijzigd dat zij thans is ondertekend door de leden Kwint Rog Bergkamp Dik-Faber Asscher Ellemeet en Ouwehand. Zij krijgt nr. 34 was nr. 25 (34775-VIII). Ik stel vast dat wij nu over deze gewijzigde moties kunnen stemmen. In stemming komt de motie-Arno Rutte (34775-VIII nr. 17). De voorzitter: Ik constateer dat de leden van de fracties van DENK de VVD de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Arno Rutte (34775-VIII nr. 18). De voorzitter: Ik constateer dat de leden van de fracties van DENK de VVD de SGP en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Ellemeet/Asscher (34775-VIII nr. 19). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de SGPhet CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Ellemeet/Arno Rutte (34775VIII nr. 20). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Ellemeet/Dik-Faber (34775-VIII nr. 22). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze motie hebben gestemd en de leden van de fractie van de PVV ertegen zodat zij is aangenomen. In stemming komt de gewijzigde motie-Rog/Dik-Faber (34775-VIII nr. 32 was nr. 23). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Rog/Bergkamp (34775-VIII nr. 33 was nr. 24). De voorzitter: Ik constateer dat deze gewijzigde motie met algemene stemmen is aangenomen. In stemming komt de gewijzigde motie-Kwint c.s. (34775VIII nr. 34 was nr. 25). De voorzitter: Ik constateer dat deze gewijzigde motie met algemene stemmen is aangenomen. De heer Kwint. De heer Kwint (SP): Wat een mooie dag voor bezoekers van concerten en sportevenementen voorzitter. Ik begreep dat het kabinet onderzoek gaat doen om te kijken hoe secundaire ticketing aan banden gelegd kan worden en dat het daarna met voorstellen komt. Ik zou graag van het kabinet horen hoe het dat wil gaan doen en op welke termijn. De voorzitter: Ik stel voor het stenogram van dit deel van de vergadering door te geleiden naar het kabinet.In stemming komt de motie-Bergkamp c.s. (34775-VIII nr. 26). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Asscher c.s. (34775-VIII nr. 27). De voorzitter: Ik constateer dat deze motie met algemene stemmen is aangenomen. In stemming komt de motie-Asscher/Bergkamp (34775-VIII nr. 28). De voorzitter: Ik constateer dat deze motie met algemene stemmen is aangenomen. In stemming komt de motie-Dik-Faber c.s. (34775-VIII nr. 29). De voorzitter: Ik constateer dat deze motie met algemene stemmen is aangenomen.