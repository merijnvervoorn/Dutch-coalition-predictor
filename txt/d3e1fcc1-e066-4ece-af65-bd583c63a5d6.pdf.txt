4 Zeden en (on)veiligheid van vrouwen Zeden en (on)veiligheid van vrouwen Aan de orde is het tweeminutendebat Zeden en (on)veiligheid van vrouwen (CD d.d. 16/10). De voorzitter: Ik stel voor dat wij gaan beginnen met het tweeminutendebat Zeden en (on)veiligheid van vrouwen. Dat kan met dezelfde staatssecretaris. Dat is heel fijn. Dan is het woord aan mevrouw Van der Werf van de fractie van D66. Gaat uw gang. Mevrouw Van der Werf (D66): Dank u wel voorzitter. Bijna twee jaar geleden heb ik in deze Kamer voor het eerst een mondelinge vraag gesteld over femicide. Het probleem was toen nog vrij onbekend. Daarna organiseerden we een rondetafelgesprek waarbij ook de heftige verhalen van de nabestaanden het parlement bereikten. Er zijn commissiedebatten geweest er zijn voorstellen ingediend en er ligt een plan van aanpak klaar. De staatssecretaris heeft zich de afgelopen week buitengewoon constructief opgesteld. Ik en met mij vele nabestaanden zijn haar daar zeer dankbaar voor. Maar het heeft lang geduurd en we zijn er nog niet. Daarom dien ik vandaag twee moties in. Motie De Kamer gehoord de beraadslaging overwegende dat de eerste herkenning van de zogenoemde rode vlaggen door de politie of zorgprofessionals cruciaal is om femicide te voorkomen; constaterende dat er steeds meer bekend is over welke rode vlaggen tot vrouwenmoord kunnen leiden maar dat de eerste hulpverlener ter plekke niet altijd voldoende kennis heeft om de juiste inschatting daarvan te maken of in reactie daarop adequaat op te treden; verzoekt de regering tot een uitgewerkt plan te komen met professionals hoe het herkennen van rode vlaggen bij femicide en effectief handelen daarop beter terechtkomt in de opleiding van relevante beroepen zoals politieagenten maatschappelijk werkers pedagogen psychologen en professionals met een poortwachtersfunctie zoals huisartsen en gaat over tot de orde van de dag. De voorzitter: Deze motie is voorgesteld door het lid Van der Werf. Zij krijgt nr. 889 (29279).Motie De Kamer gehoord de beraadslaging constaterende dat het centraal samenbrengen van meldingen en kennis over rode vlaggen cruciaal is voor snel en adequaat ingrijpen om femicide te voorkomen; constaterende dat uit onderzoek blijkt dat maar een deel van de slachtoffers wordt bereikt met bestaande meldpunten en omstanders worstelen met de signalen die zij opvangen; overwegende dat al geruime tijd is gesproken over varianten maar die nog niet van de grond zijn gekomen; overwegende dat professionals voldoende kennis nodig hebben om goed door te kunnen vragen en te kunnen bepalen wanneer ingrijpen nodig is; overwegende dat er goede ervaringen zijn met het Landelijk Expertise Centrum Eergerelateerd Geweld bij de politie; verzoekt de regering om expertise op het terrein van femicide landelijk samen te brengen ter ondersteuning van een laagdrempelige 24/7-hulplijn waar signalen van rode vlaggen voor femicide sneller en beter worden opgepakt en gaat over tot de orde van de dag. De voorzitter: Deze motie is voorgesteld door de leden Van der Werf en Becker. Zij krijgt nr. 890 (29279). Dank u wel. Dan geef ik graag het woord aan de heer Van Nispen van de SP. De heer Van Nispen (SP): Dank u wel voorzitter. Motie De Kamer gehoord de beraadslaging overwegende dat er de komende jaren fors zal worden bezuinigd op het Gemeentefonds; overwegende dat dit ook gevolgen zal hebben voor de maatschappelijke opvang en specifieker de vrouwenopvang als onderdeel van het takenpakket van de gemeente; verzoekt de regering om in overleg met de VNG te onderzoeken wat de gevolgen zijn van de verlaging van de bud-getten voor de gemeentes voor de vrouwenopvang en de Kamer hierover te informeren en gaat over tot de orde van de dag. De voorzitter: Deze motie is voorgesteld door de leden Van Nispen Mutluer en Van der Werf. Zij krijgt nr. 891 (29279). Motie De Kamer gehoord de beraadslaging constaterende dat met deepfakepornovideo's op het internet de integriteit van mensen ernstig wordt geschonden; overwegende dat een laagdrempelige voorziening bij ernstige privacyschendingen noodzakelijk is en hier al eerder een motie over is aangenomen (34602 nr. 3); verzoekt de regering om in overleg met de politie Slachtofferhulp de AP en de ATKM aan de slag te gaan met het bewerkstelligen van één duidelijk loket waar mensen die slachtoffer zijn van ernstige privacyschendingen op het internet terechtkunnen en waar gewerkt kan worden aan opsporing het verwijderen van de beelden en het bieden van hulp aan slachtoffers die dat wensen en voor het einde van het jaar de Kamer hierover te rapporteren en gaat over tot de orde van de dag. De voorzitter: Deze motie is voorgesteld door de leden Van Nispen Mutluer en Michon-Derkzen. Zij krijgt nr. 892 (29279). Motie De Kamer gehoord de beraadslaging constaterende dat de handhaving van contactverboden die worden opgelegd bij stalking moet verbeteren; verzoekt de regering: - ervoor te zorgen dat slachtoffers standaard een bewijs meekrijgen van een contactverbod; - ervoor te zorgen dat daarbij steeds duidelijk wordt gemaakt waar en hoe de schending van een contactverbod kan worden gemeld; - ervoor te zorgen dat bij een melding bij de politie uit een centraal systeem direct blijkt dat er een contactverbod is;- ervoor te zorgen dat schendingen van contactverboden altijd beoordeeld worden zodat dit consequenties kan hebben; - te bezien of vaker ook van elektronische monitoring gebruik kan worden gemaakt bij het handhaven van locatieverboden en gaat over tot de orde van de dag. De voorzitter: Deze motie is voorgesteld door de leden Van Nispen en Mutluer. Zij krijgt nr. 893 (29279). Dank u wel. Dan gaan we naar mevrouw Bruyning van Nieuw Sociaal Contract. Mevrouw Bruyning (NSC): Dank voorzitter. Het is van groot belang dat we inzetten op het oprichten van een expertisecentrum of meldpunt gespecialiseerd in georganiseerd en gewelddadig kindermisbruik. Dit centrum zal niet alleen een veilige haven bieden aan slachtoffers om hun verhaal te doen maar zal ook een platform zijn om daadkrachtig op te treden tegen daders. Het is essentieel dat slachtoffers en hun nabestaanden een plek hebben waar ze gehoord worden waar gerechtigheid mogelijk is en waar preventie vooropstaat. Voorzitter. Ik wil via u mijn diepe waardering uitspreken voor de staatssecretaris voor het leiderschap en de inzet bij haar voornemen om een wetsvoorstel voor de aanpak van psychisch geweld tot stand te laten komen. Ook voor mijn oud-collega's en collega's die zich hier al heel lang mee bezig houden wil ik mijn waardering uitspreken. Onze gezamenlijke visie en toewijding geven ons hoop voor de toekomst. De manier waarop er is samengewerkt overstijgt politieke grenzen en herstelt het vertrouwen in de politiek. Het laat zien dat verandering mogelijk is wanneer we ons verenigen voor een hoger doel. Dit initiatief doorbreekt de oude manier van politiek bedrijven. Het toont daadwerkelijk betrokkenheid bij de noden van de burgers en geeft ons een stip op de horizon een maatschappij waarin iedereen zich veilig kan voelen. Terwijl dit voor de politiek misschien een kleine stap lijkt of niet betekent het een wereld van verschil voor de slachtoffers de nabestaanden en de vrouwen die iedere dag met deze problemen te maken hebben. Laat ons vandaag besluiten om uit te stijgen boven onze verschillen en samen te werken aan een veiligere en rechtvaardigere samenleving voor iedereen. Dank u wel. De voorzitter: Dank u wel. Dan geef ik graag het woord aan mevrouw Becker van de fractie van de VVD. Nee excuus ik kijk verkeerd op mijn blaadje. En ik zag de heer Krul al spontaan opstaan dus ik geef toch echt het woord aan de heer Krul van het CDA. Gaat uw gang. De heer Krul (CDA):En dan nu een motie indienen die mevrouw Becker ook wilde indienen. Dat zou mooi zijn. Nee hoor. Ik heb één motie voorzitter. Motie De Kamer gehoord de beraadslaging constaterende dat sinds 1 juli 2024 straatintimidatie strafbaar is gesteld en de eerste veroordelingen daarvan een feit zijn; constaterende dat de strafrechtketen al meerdere jaren te maken heeft met capaciteitstekorten en te lange doorlooptijden van zedenzaken waardoor het vaak niet lukt om binnen zes maanden een melding op te pakken; overwegende dat te lange doorlooptijden ervoor kunnen zorgen dat slachtoffers van zedenmisdrijven worden afgeschrikt om aangifte te doen omdat ze denken dat de zaak toch niet wordt opgepakt; overwegende dat lange doorlooptijden ook ertoe kunnen leiden dat slachtoffers het trauma steeds opnieuw beleven en het gevoel krijgen dat ze niet serieus worden genomen; verzoekt de regering om met een plan van aanpak te komen om de capaciteitstekorten bij de zedenrecherche structureel aan te pakken bijvoorbeeld met de inzet van zijinstromers en extra wervingscampagnes en gaat over tot de orde van de dag. De voorzitter: Deze motie is voorgesteld door het lid Krul. Zij krijgt nr. 894 (29279). Dank u wel. Dan is nu echt het woord aan mevrouw Becker van de fractie van de VVD. Mevrouw Becker (VVD): Dank u wel voorzitter. Ik heb begrepen dat het vandaag uw eerste voorzitterschap in deze plenaire zaal is. Dat kleine foutje is u dus vergeven. Als we allemaal maar aan bod komen. De voorzitter: Dat lossen we intern wel op. Mevrouw Becker (VVD): Voorzitter. Van je eigen man niet meer met je familie of vrienden mogen praten. Bang zijn voor klappen als je later thuis bent dan afgesproken. Iedere dag over je schouder kijken als je het lef hebt gehad om dan eindelijk toch je relatie te beëindigen. Voor te veel vrouwen is het dagelijkse realiteit. De VVD wil er alles aan doen om ervoor te zorgendat vrouwen en kinderen in dit land veilig kunnen zijn dat mannen hun vrouw niet zien als hun bezit dat een hele familie niet besluit dat die vrouw de eer van de familie draagt en er geweld gebruikt mag worden als zij in hun ogen iets verkeerd doet. Dat zijn we ook verplicht aan alle nabestaanden die we allemaal hebben gesproken. Ook vandaag luisteren die weer mee in de hoop dat wij de slachtoffers van de toekomst proberen te voorkomen. Een belangrijke stap waar VVD en D66 maar ook veel andere partijen in het debat voor pleitten is het sneller serieus nemen van rode vlaggen voor femicide voor vrouwenmoord. Wij vroegen een laagdrempelig hulppunt en dienen daar vandaag ook samen een motie over in. Ook vroegen we om het strafbaar stellen van psychisch geweld. Dat dat nu gaat gebeuren is echt een mijlpaal. Tot slot stelden wij vele vragen. Die gingen over stalking de omgang met kinderen na partnerdoding daderprofielen voor straatintimidatie vrouwenhaat eergerelateerd geweld. We zijn er namelijk nog lang niet als het om dit onderwerp gaat. We krijgen nog schriftelijk de antwoorden op de vragen die we gesteld hebben. Dan zullen wij in een volgend debat mogelijk weer met nieuwe voorstellen komen. De VVD rust namelijk niet tot alle vrouwen en kinderen in dit land veilig en vrij kunnen zijn. Dank u wel. De voorzitter: Dank u wel. Dan is het woord aan mevrouw Wijen-Nass van de fractie van BBB. Gaat uw gang. Mevrouw Wijen-Nass (BBB): Dank u wel meneer de voorzitter. Als vrouw vermoord worden door je eigen broers omdat je te westers bent. Verstoten worden door je eigen familie omdat je in hun ogen iets verkeerd doet. Voor mijn fractie is het onacceptabel dat vrouwen psychisch en of fysiek mishandeld worden omdat zij de familie-eer zouden aantasten. In het commissiedebat van vorige week heb ik ook aandacht gevraagd voor die familie-eer en de eerwraak die daaruit voortvloeit. We zijn heel blij om te horen dat de staatssecretaris deze problemen heel serieus neemt en dat ze aan de slag gaat met het strafbaar stellen van psychisch geweld. Voor BBB kan dit niet snel genoeg. Ik roep de staatssecretaris dan ook op om zo snel mogelijk met het voorstel naar de Kamer te komen. Dank u wel voorzitter. De voorzitter: Dank u wel. Dan gaan we naar de laatste spreker van dit debat van de zijde van de Kamer. Dat is mevrouw Mutluer van GroenLinks-Partij van de Arbeid. Mevrouw Mutluer (GroenLinks-PvdA): Dank voorzitter. We moeten alles op alles zetten om femicide te voorkomen. Ik zie een Kamer die daar heel erg achter staat en alles eraan doet om dat voor elkaar te krijgen. We hebben een medestander namelijk de bewindspersoondie recent heeft gezegd dat we psychisch geweld strafbaar gaan stellen; complimenten daarvoor. Desondanks heb ik toch een paar moties. Ten eerste. Motie De Kamer gehoord de beraadslaging van mening dat investeren in preventie ondersteuning en veilige opvang essentieel is om intieme terreur en femicide te voorkomen; constaterende dat Veilig Thuis en vrouwenopvangen een cruciale rol spelen in het vroegtijdig signaleren en voorkomen hiervan maar te kampen hebben met onderbezetting en beperkte middelen; constaterende dat opvangplekken momenteel zo vol zitten dat vrouwen noodgedwongen in hotels en vakantieparken moeten verblijven; verzoekt de regering in beeld te brengen welke structurele verbeteringen en uitbreidingen noodzakelijk zijn bij Veilig Thuis en vrouwenopvangplekken om een veilige en toegankelijke omgeving voor alle slachtoffers van intieme terreur en dreigende femicide te waarborgen en de Kamer hier uiterlijk in het voorjaar van 2025 over te informeren en gaat over tot de orde van de dag. De voorzitter: Deze motie is voorgesteld door het lid Mutluer. Zij krijgt nr. 895 (29279). Mevrouw Mutluer (GroenLinks-PvdA): Ook over stalking heb ik een motie. Motie De Kamer gehoord de beraadslaging constaterende dat de huidige pilot met een slachtofferdevice waarbij de reclassering een seintje krijgt wanneer een stalker in de buurt komt van een slachtoffer met een locatieverbod effectief blijkt te zijn; verzoekt de regering om het slachtofferdevice op basis van de evaluatie van de pilot landelijk uit te rollen en standaard te maken bij stalkingzaken en gaat over tot de orde van de dag. De voorzitter: Deze motie is voorgesteld door het lid Mutluer.Zij krijgt nr. 896 (29279). Mevrouw Mutluer (GroenLinks-PvdA): En ik heb een motie over zeden. Motie De Kamer gehoord de beraadslaging constaterende dat het aantal geregistreerde incidenten met minderjarige slachtoffers van zedendelicten is gestegen; overwegende dat de huidige regelgeving onvoldoende mogelijkheden biedt voor langdurige monitoring en begeleiding van minderjarige zedendelinquenten terwijl dit essentieel is om recidive te voorkomen; verzoekt de regering om de regelgeving te verruimen zodat minderjarige zedendelinquenten eventueel langdurig gevolgd kunnen worden met inbegrip van: - verlenging van toezichttermijnen door de reclassering of jeugdzorg; - de mogelijkheid om gedragsbeïnvloedende maatregelen zoals therapie locatieverboden en elektronische monitoring in te zetten; - versterking van de samenwerking tussen instanties voor effectieve monitoring en begeleiding en gaat over tot de orde van de dag. De voorzitter: Deze motie is voorgesteld door het lid Mutluer. Zij krijgt nr. 897 (29279). Mevrouw Mutluer (GroenLinks-PvdA): Door het indienen van deze motie ben ik vier minuten over mijn tijd heen voorzitter. Dank voor de coulance. De voorzitter: Dank u wel. Ik schors tot 11.25 uur. Ik kijk naar de staatssecretaris: u heeft een ruime vijf minuten om de appreciatie van de moties voor te bereiden. Daarna volgt de appreciatie. De vergadering wordt enkele ogenblikken geschorst. De voorzitter: Aan de orde is de beantwoording aan de zijde van het kabinet. Ik geef graag het woord aan de staatssecretaris van Justitie en Veiligheid voor de appreciatie van de moties. Gaat uw gang. Staatssecretaris Coenradie:Dank voorzitter. Wederom dank voor de moties die ook vandaag weer worden ingediend. Dit is ook een kleine terugblik op het commissiedebat van vorige week: wat een ontzettend fijn en constructief commissiedebat was dat mede dankzij de vaste Kamercommissie. Ik ben dan ook erg verheugd dat ik vandaag met de beoordeling van deze moties aan de slag kan. Dank ook voor de complimenten die aan mij zijn gegeven. Heel waardevol. Het geeft mij een enorme boost — die had ik al — en een enorme drive om dit onderwerp heel hoog op de politieke agenda van mij en van ons allemaal te hebben. Dit geeft een enorme boost om verder te gaan. Goed. Dan ga ik naar de moties die zijn ingediend. Allereerst ga ik in op de motie van mevrouw Van der Werf van D66 mede ingediend door mevrouw Becker van de VVD. Deze motie krijgt oordeel Kamer maar ik wil hierbij wel nog graag iets toelichten. Door de staatssecretaris Langdurige en Maatschappelijke Zorg … De voorzitter: Ik ga u kort onderbreken want er zijn twee moties-Van der Werf. Staatssecretaris Coenradie: O neem me niet kwalijk. Volgens mij heb ik de volgorde van indienen gehanteerd maar het gaat om de motie waarin de regering wordt verzocht om met een uitgewerkt plan te komen. De voorzitter: Dat is de motie op stuk nr. 889. Mevrouw Becker staat daar niet onder. Staatssecretaris Coenradie: O neem me niet kwalijk. De voorzitter: Er was wat verwarring ook aan onze zijde. Staatssecretaris Coenradie: Dan snap ik de vraag helemaal. De voorzitter: De motie op stuk nr. 889 van Van der Werf. Staatssecretaris Coenradie: Precies. Deze motie krijgt oordeel Kamer. Door de staatssecretaris Langdurige en Maatschappelijke Zorg wordt een opdracht uitgezet in het kader van het plan van aanpak Stop femicide! om het komende jaar tot en met eind 2025 tot een strategie te komen voor de versterking van de kennis van professionals over de rode vlaggen van femicide waaronder intieme terreur. Bestaande en nieuwe inzichten over de aanpak van intieme terreur zullen hierin worden meegenomen.De voorzitter: Helder. Motie-Van der Werf op stuk nr. 889: oordeel Kamer. Dan de motie-Van der Werf/Becker op stuk nr. 890. Staatssecretaris Coenradie: Ja precies. Deze motie krijgt ook oordeel Kamer. Ik kan deze motie oordeel Kamer geven als de indieners het kabinet de ruimte geven om te bepalen hoe de expertise rondom femicide wordt samengebracht en om het zorgen voor laagdrempelige hulp samen met gemeenten en Veilig Thuis op te pakken. We moeten dat echt in goede samenspraak met gemeenten Veilig Thuis en andere betrokken organisaties doen zodat het kabinet met hen tot een uitgewerkt plan kan komen. De voorzitter: Ik zie instemmend geknik. Dan krijgt de motie op stuk nr. 890 bij dezen oordeel Kamer. Mevrouw Van der Werf nog? Mevrouw Van der Werf (D66): Voorzitter u pakt snel door. Ik vind het belangrijk om nog even te zeggen dat ook de indieners de motie zo voor zich zien. Er is gewoon heel veel expertise bij bestaande instanties. Die kunnen we samenbrengen. De voorzitter: Helder. De motie op stuk nr. 890: oordeel Kamer. Staatssecretaris Coenradie: Overigens wil ik daar nog een kleine toevoeging aan doen want "we gaan ermee aan de slag" klinkt toch altijd nog een beetje vrijblijvend. Maar "we" — en dan heb ik het ook weer even over de staatssecretaris naar wie ik net ook verwees en ik — kunnen in februari 2025 met een eerste plan komen. En uiteraard als daar eerder gelegenheid toe is dan zal ik de Kamer daarover ook informeren. De voorzitter: Echt een kort technisch verzoek. Mevrouw Becker (VVD): Ja voorzitter naar aanleiding daarvan. In het debat had de staatssecretaris een brief toegezegd vóór de begroting van Justitie en Veiligheid. Nu geeft zij aan: ik kom in februari met een plan. Kunnen wij wel alvast die brief die zij toen heeft toegezegd ontvangen en dan een stand van zaken krijgen dus van waar ze tot dan toe staat? Staatssecretaris Coenradie: De toezegging uit het commissiedebat blijft gewoon bestaan ja. De voorzitter: Instemmend geknik. Staatssecretaris Coenradie:Ja absoluut. De voorzitter: We gaan naar motie drie. Staatssecretaris Coenradie: Ja de motie van de heer Van Nispen van de SP. Ook oordeel Kamer. Moet ik nog even aangeven om welke motie het gaat? Dit is de motie op stuk nr. 891. In het regeerprogramma is aangegeven dat de specifieke uitkeringen in beginsel worden overgeheveld naar het Gemeentefonds en dat deze overheveling samengaat met de budgetkorting van 10%. Het voortzetten van bestaande specifieke uitkeringen of het toekennen van nieuwe specifieke uitkeringen is slechts mogelijk op basis van een kabinetsbesluit. Het kabinet werkt momenteel aan een afwegingskader dat voor iedere specifieke uitkering wordt doorgelopen om te komen tot besluitvorming over de definitieve lijst omzetten naar specifieke uitkeringen — nou een hele gekke zin dit. Hierbij wordt in ieder geval gekeken naar wat de consequenties zijn van de omzetting van een specifieke uitkering in een fondsuitkering. Deze exercitie vindt in samenwerking met de VNG plaats en geldt voor alle specifieke uitkeringen die doorlopen in 2026 dus ook de specialistische functies de aanpak huiselijk geweld en kindermishandeling. De voorzitter: Dank. U heeft al oordeel Kamer gegeven? Meneer Van Nispen voor nog een korte volgende vraag? De heer Van Nispen (SP): Ja. "Oordeel Kamer". Je moet dan eigenlijk je mond houden hè? Maar ik bedoel we moeten ook eerlijk zijn. Het gaat ook wel over de bezuinigingen op het Gemeentefonds. Ik vind het belangrijk om dat te zeggen. Zeker ook die specifieke uitkeringen maar er zijn meer bezuinigingen op het Gemeentefonds en ik vind het heel plezierig — en hoop dat dat niet het oordeel verandert — dat de staatssecretaris zegt dat we dit wel in de gaten moeten houden. Dat is eigenlijk alles wat er staat. Staatssecretaris Coenradie: Jazeker absoluut. De voorzitter: De motie op stuk nr. 891: oordeel Kamer. We gaan naar de vierde motie die op stuk nr. 892. Staatssecretaris Coenradie: Ja ook van de heer Van Nispen van de SP. Ik ontraad 'm. Aan het verzoek in de motie om één centraal loket in te richten is al voor een belangrijk deel voldaan met het aanmerken van Helpwanted als laagdrempelige meldvoorziening. Helpwanted biedt zelf hulp aan slachtoffers waaronder het verwijderen van onrechtmatige en strafbare content of het draagt het over aan de politie of specialistische hulp. Helpwanted fungeert hierin als voorportaal voor slachtoffers. We zijn momenteel aan het bezien hoe de verwerking van een hulpvraag geoptimaliseerd kan worden binnen Helpwanted.De voorzitter: Helder. De motie op stuk nr. 892: ontraden. Staatssecretaris Coenradie: Dan de motie op stuk nr. 893 ook van de heer Van Nispen van de SP: oordeel Kamer. Deze motie is conform de bestaande werkwijze. Dus oordeel Kamer. De voorzitter: Helder. De motie op stuk nr. 893: oordeel Kamer. Staatssecretaris Coenradie: Dan de motie van de heer Krul van het CDA die op stuk nr. 894. Dat is één motie. Ontraden. De afgelopen jaren is al ingezet op capaciteitsuitbreiding van de zedenteams. Met de motie-Klaver is structureel 15 miljoen euro vrijgemaakt voor de uitbreiding van de formatie van de zedenpolitie de opleiding van de zedenrechercheurs de forensische opsporing en forensisch medisch onderzoek. Daarmee zijn er sinds 2020 1103 fte's toegevoegd aan de opsporingscapaciteit en 3 fte's aan de docentencapaciteit. Vanaf 2024 wordt de capaciteit van de zedenteams verder uitgebreid met de aanvullende middelen voor de uitvoering van de Wet seksuele misdrijven. Dat gaat om de motie-Hermans. Hierdoor krijgt de politie er 40 fte's bij voor de aanpak van seksuele misdrijven. De voorzitter: Helder. De motie op stuk nr. 894: ontraden. Een korte technische vraag. De heer Krul (CDA): Een korte vraag voorzitter. Ja prima dat we fte's uitbreiden maar tegelijkertijd zien we gewoon tekorten die ervoor zorgen dat dat ook impact heeft op de keten. De doorlooptijden zijn gewoon ontzettend lang. Dus prima dat we op papier fte's bijschrijven maar het is ontzettend moeilijk om ook binnen die politieorganisatie daar mensen warm voor te krijgen. En dat is eigenlijk wat de motie vraagt: ga nou eens kijken of er meer gedaan kan worden om bijvoorbeeld zijinstromers aan te trekken. De voorzitter: En uw vraag? De heer Krul (CDA): Nou ja ik krijg een uitleg ... Op papier begrijp ik die maar in de praktijk lukt het invullen van die fte's niet en dat is wat de motie voorstelt. Dus ik denk dat het eigenlijk een soort aanmoediging is en dat de staatssecretaris dat prima kan doen zonder dat er meer geld of iets bij moet. De voorzitter: Dank. Dat was geen vraag maar ... Staatssecretaris Coenradie: Nou ja de politie doet al wat mogelijk is om vacatures in te vullen. Laat ik helder daarover zijn mocht er überhaupttwijfel over zijn. In het volgende Halfjaarbericht politie informeert de minister van Justitie en Veiligheid overigens conform zijn toezegging uw Kamer over de stand van zaken van de werkvoorraad zedenzaken en over hoe dat aantal terug te dringen is. Dan kom ik bij de motie op stuk nr. 895 van mevrouw Mutluer van GroenLinks-PvdA. Deze is oordeel Kamer. Deze motie ligt geheel op het terrein van mijn collega-staatssecretaris van VWS maar na overleg met haar kan ik deze motie oordeel Kamer geven als de indiener ermee kan instemmen dat de Kamer hier niet eind 2024 over wordt geïnformeerd maar dat dit gecombineerd kan worden met de terugkoppeling over de motie-Van der Werf/Becker over het samenbrengen van de expertise over femicide. Het voorstel zou zijn: februari 2025. De voorzitter: Helder. De motie op stuk nr. 895 krijgt oordeel Kamer. Een korte toelichtende vraag? Mevrouw Mutluer (GroenLinks-PvdA): Het liefst zouden wij bij de begroting voorstellen willen doen. Ik snap dat het onder de portefeuille van VWS valt maar ik hoop dat de staatssecretaris met een soort stand van zaken kan komen net zoals ze net aan mevrouw Becker heeft toegezegd als ze voor de begroting toch met een brief komt naar aanleiding van de meldpunten en de motie die daarover is ingediend. Kan dat? Staatssecretaris Coenradie: Het enige wat ik kan toezeggen is dat ik als ik meer informatie heb uiteraard bereid ben om die eerder te delen maar ik wil ook tot goede informatie komen. Zoals mevrouw Mutluer weet is de begroting over een paar weken. Dus wat ik kan delen zal ik delen. Anders wordt het toch februari 2025. Dan heb ik een motie van mevrouw Mutluer op stuk nr. 896 over het landelijk uitrollen van het slachtofferdevice. Deze krijgt ook oordeel Kamer met twee kleine voorbehouden. Op dit moment hebben we een pilot die we continu aan het evalueren zijn. Die is heel kort uitgezet in Rotterdam. We gaan die nu in een paar andere regio's uitzetten ook behoudens of we daar de middelen voor hebben. Maar de intentie — daarom ook oordeel Kamer — is echt om het slachtofferdevice landelijk uit te rollen zeker gezien het gegeven dat dit op dit moment positieve ervaringen oplevert. De voorzitter: De motie op stuk nr. 896 krijgt oordeel Kamer. Staatssecretaris Coenradie: Dan de motie op stuk nr. 897 van mevrouw Mutluer over het verruimen van de regelgeving zodat minderjarige zedendelinquenten langdurig gevolgd kunnen worden. Deze motie wordt ontraden. Ik verwijs hierbij graag naar de Verzamelbrief justitiële jeugd van 4 maart dit jaar van mijn ambtsvoorganger de minister voor Rechtsbescherming. In die brief is uitvoerig ingegaan op een vergelijkbare motie van mevrouw Mutluer. Onder meer is in deze brief toege-licht dat verlenging van toezicht niet bijdraagt aan de verdere daling van recidive. Het verruimen van regelgeving heeft dus geen toegevoegde waarde. Volgens mij heb ik ze dan gehad. De voorzitter: Dank. Dat waren de moties. Ik dank de staatssecretaris voor haar beantwoording. De beraadslaging wordt gesloten. De voorzitter: We gaan over deze moties stemmen op dinsdag 5 november. Ik schors de vergadering voor enkele ogenblikken en dan gaan we verder met de begroting van Volksgezondheid Welzijn en Sport. De vergadering wordt enkele ogenblikken geschorst.