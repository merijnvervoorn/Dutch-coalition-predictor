4 Regeling van werkzaamheden De voorzitter: Ik stel voor dinsdag aanstaande ook te stemmen over de moties ingediend bij het wetgevingsoverleg over het Jaarverslag en de Slotwet van het ministerie van Defensie voor het jaar 2015 en over het wetsvoorstel Wijziging van de Tijdelijke experimentenwet stembiljetten en centrale stemopneming voor experimenten met een nieuw stembiljet in het stemlokaal (34288) en de daarbij ingediende moties. Ik stel voor toestemming te verlenen tot het houden van een notaoverleg met stenografisch verslag op: - maandag 19 september van 13.00 uur tot 18.00 uur van de vaste commissie voor Sociale Zaken en Werkgelegenheid over de initiatiefnota van het lid Klein "Zeker Flexibel: over anders denken over werk en sociale zekerheid met een onvoorwaardelijk basisinkomen" (34393). Overeenkomstig de voorstellen van de voorzitter wordt besloten. De voorzitter: Op verzoek van de fractie van GroenLinks benoem ik: - in de vaste commissie voor Europese Zaken het lid Grashoff tot lid in plaats van het lid Klaver en het lid Klaver tot plaatsvervangend lid in plaats van het lid Grashoff; - in de vaste commissie voor Koninkrijksrelaties het lid Voortman tot lid in plaats van het lid Klaver; - in de algemene commissie voor Buitenlandse Handel en Ontwikkelingssamenwerking het lid Grashoff tot lid in plaats van het lid Klaver en het lid Klaver tot plaatsvervangend lid in plaats van het lid Grashoff. Aangezien voor de volgende stukken de termijnen zijn verstreken stel ik voor de volgende stukken voor kennisgeving aan te nemen: 27926-229; 33698-15 en 34357-1. Op verzoek van een aantal leden stel ik voor de volgende door hen ingediende moties opnieuw aan te houden: 34300XVII-41; 28286-839; 34300-VII-40; 34300-XIII-126; 31135-43; 31135-42 en 31135-41. Tot slot stel ik voor de volgende stukken van de stand van werkzaamheden af te voeren: 27926-262; 34314-27; 32847247; 2016Z10820; 30196-430; 30196-379; 30196-384; 30196457; 34156-14; 31490-195; 32847-208; 29453-409; 29453-410; 29453-411; 29453-413; 32847-214; 27926-253; 32847-220; 32847-221; 32847-224; 32847-223; 32757-133; 27926-260; 32847-226; 34228-20; 2016Z09195; 2016Z08934; 2016Z08562; 26643-404; 2016Z08333; 33340-8; 34300-XVIII-49; 34300XVIII-47; 29407-207; 2016Z07194; 2016Z06761; 2016Z06434; 26643-394; 26643-367; 26643-370; 26643-389; 27926-249; 34120-8; 27926-251; 27926-252; 32847-218; 32847-219; 32757131; 32847-217; 2016Z02558; 2015Z09815; 31490-196; 2016Z01967; 34293-16; 31757-80; 2016Z00697; 34357-2; 32847-212; 29453-353; 33129-52; 29248-285; 2015Z22032; 29477-356; 2016Z00258; 2015Z25206; 2015Z24743; 2015Z24745; 33693-6; 33693-5; 23235-129; 27529-130; 27529-115; 31765-190; 25268-128; 29248-290; 33654-17; 33654-16; 25268-120; 25268-119; 29963-10; 26150-147; 29282-242; 29689-684; 30486-6; 29689-06; 2016Z06460; 2016Z02666; 2016Z11297; 2016Z11069; 34104-88; 29963-13; 27529-132; 34300-XVI-6; 30371-29; 33400-XVI-158; 24077-358; 34000XVI-98; 32500-XVI-122; 29689-689; 29477-366; 25424-311; 29282-218; 31765-195; 29538-215;29248-287; 29689-700; 34300-XVI-147; 29247-218; 24077-360; 29689-678; 25424304; 29325-73; 29509-52; 33149-43; 31765-194; 29689-639; 28345-153; 29689-699;3 2772-9; 34000-XVI-109; 32793-202; 29689-696; 34104-86; 29477-367; 2016Z11455; 24077-366; 2016Z04768; 2016Z04815;2016Z05561; 2016Z03264; 31765193; 2016Z04151; 31839-503; 2016Z04805; 2015Z04283; 34104-98; 34104-126; 34104-102; 32772-11; 29538-201; 25424314; 29538-141; 32642-8 en 33775-21. Overeenkomstig de voorstellen van de voorzitter wordt besloten. De voorzitter: Het woord is aan mevrouw Gesthuizen. Mevrouw Gesthuizen (SP): Voorzitter. Ik heb twee verzoeken. Het eerste gaat over de postmarkt. Er zijn stakingen in het oosten van het land naar aanleiding van de problematiek die wij hier eigenlijk al heel lang kennen en die wij al heel lang met elkaar bespreken. Omdat ik mij grote zorgen maak over de ontwikkelingen in de postmarkt wil ik een debat aanvragen. Dat voerden wij in het verleden altijd met de minister van Economische Zaken omdat de postmarkt zijn bijzondere verantwoordelijkheid was. Maar in dit geval moet daar volgens mij ook de minister van Sociale Zaken bij betrokken worden. Mevrouw Mei Li Vos (PvdA): Ik steun het verzoek maar ik heb ook een ander verzoek aan mevrouw Gesthuizen. Als ik dit verzoek steun duurt het best lang voordat wij het hier plenair over gaan hebben. Ik zou het liever zo snel mogelijk in een AO bespreken. Mijn verzoek zou dan zijn dat wij van het kabinet een brief krijgen. Dan bezien wij in de commissie of wij dit wat sneller in een AO kunnen bespreken. De heer Koolmees (D66): Ik steun het verzoek om een brief en de suggestie om de zaak in een AO te bespreken. Ik steun niet het verzoek om een debat. De heer Azmani (VVD): Steun voor het verzoek om een brief. Wij nemen graag de suggestie over om de zaak in een AO te bespreken. Mevrouw Keijzer (CDA): Ik sluit mij aan bij de voorgaande spreker. De voorzitter: Mevrouw Gesthuizen u hebt steun voor het verzoek om een brief. Verder is de suggestie gedaan om via de commissie een algemeen overleg te houden. Dat gaat veel sneller.Mevrouw Gesthuizen (SP): Dat lijkt mij prima voorzitter. Dan hoop ik wel dat de collega's dit debat nog willen voeren voordat op 8 juli het reces begint. De voorzitter: Ik zie in elk geval mevrouw Mei Li Vos ja knikken. Mevrouw Mei Li Vos (PvdA): Het lijkt mij een goed streven. De voorzitter: Het woord is aan mevrouw Gesthuizen voor haar tweede verzoek. Mevrouw Gesthuizen (SP): Voorzitter. Het is helaas zo dat via een schriftelijke procedure in de vaste commissie voor Veiligheid en Justitie besloten is om een regulier gepland algemeen overleg over immigratie en asiel — wij doen dat altijd aan het eind van de maand — van de agenda af te voeren. Ik ben daar heel ongelukkig mee mede omdat er altijd wel een goede aanleiding is om met elkaar te spreken over de problematiek. Dat geldt ook voor het verzoek dat ik vandaag wil doen. Wij worden iedere dag geconfronteerd met nieuwe ontwikkelingen. Daarom wil ik bij dezen een debat aanvragen met de staatssecretaris van Veiligheid en Justitie naar aanleiding van het nieuws dat de Duitse minister van Binnenlandse Zaken heeft opgemerkt dat in weerwil van datgene wat in de Turkije-deal is afgesproken Turkije op dit moment verhindert dat vluchtelingen die eigenlijk al door Duitsland zijn toegelaten naar Duitsland uitreizen. Daar wil ik graag over in debat met de staatssecretaris. De heer Azmani (VVD): Volgens mij is dit een zaak tussen Duitsland en Turkije. Afgezien daarvan wil ik tegen mevrouw Gesthuizen zeggen dat wij op 6 juli nog een AO JBZ-Raad hebben waar deze problematiek aan de orde kan worden gesteld. Ik verzet mij niet tegen het verzoek om een brief maar ik steun niet het verzoek om een debat. De heer Koolmees (D66): D66 steunt het verzoek van mevrouw Gesthuizen. Mevrouw Keijzer (CDA): Hieruit blijkt wel weer wat voor rare kanten de deal met Erdogan heeft. Desondanks geen steun voor dit verzoek omdat het nu eenmaal iets betreft wat tussen Duitsland en Turkije plaatsvindt. Bovendien hebben we straks om 14.30 uur nog een procedurevergadering waarin we ook nog met elkaar kunnen bespreken wanneer we wat aan de orde kunnen stellen waaronder op 6 juli. De heer Voordewind (ChristenUnie): Dit verzoek heeft natuurlijk alles te maken met de behandeling van de Syrische vluchtelingen. We hebben afgelopen dinsdag hier ook gestaan. Toen ging het over het doodschie-ten van Syrische vluchtelingen door de Turkse politie. Dus steun voor het debat. Het reguliere debat dat was voorzien in een AO is van de agenda afgehaald dus graag voor het zomerreces nog dit debat en wel in de breedte inclusief de deal met Turkije. De heer Hoogland (PvdA): Steun voor een brief geen debat. De voorzitter: Mevrouw Gesthuizen u hebt geen steun voor het houden van een debat wel voor het vragen van een brief. Mevrouw Gesthuizen (SP): Dat is jammer mede omdat ik denk dat de ontwikkelingen die iedereen in Nederland iedere dag opnieuw wel degelijk meekrijgt gewoon nopen tot een debat. Ik zie het niet zitten om dat allemaal in het AO over de JBZ-Raad te moeten proppen dus ik zal kijken of ik misschien tot het zomerreces aanvangt gewoon iedere middag hier moet staan om opnieuw een debat aan te vragen. De voorzitter: Dank u wel. Dan zal ik het stenogram van dit deel van de vergadering doorgeleiden naar het kabinet. De vergadering wordt van 13.21 uur tot 13.30 uur geschorst. Voorzitter: Elias