21 Stemmingen Wijziging van de Rijkswet op het Nederlanderschap en de Wet op de inlichtingen- en veiligheidsdiensten 2017 in verband met het intrekken van het Nederlanderschap in het belang van de nationale veiligheid (Stb. 2017 52) Aan de orde zijn de stemmingen in verband met het wetsvoorstel Wijziging van de Rijkswet op het Nederlanderschap en de Wet op de inlichtingen- en veiligheidsdiensten 2017 alsmede intrekking van de Rijkswet van 10 februari 2017 houdende wijziging van de Rijkswet op het Nederlanderschap in verband met het intrekken van het Nederlanderschap in het belang van de nationale veiligheid (Stb. 2017 52) (35934). (Zie wetgevingsoverleg van 15 december 2021.) In stemming komt het amendement-Van der Werf c.s. (stuk nr. 12 I). De voorzitter: Ik constateer dat de leden van de fracties van de SP GroenLinks BIJ1 Volt de PvdA de PvdD Fractie Den Haan D66 de ChristenUnie de VVD het CDA en JA21 voor dit amendement hebben gestemd en de leden van de fracties van DENK de SGP BBB de PVV FVD en Groep Van Haga ertegen zodat het is aangenomen. Ik stel vast dat door de aanneming van dit amendement de overige op stuk nr. 12 voorkomende amendementen als aangenomen kunnen worden beschouwd. In stemming komt het amendement-Ceder c.s. (stuk nr. 8) tot het invoegen van een onderdeel Aa. De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 de ChristenUnie de VVD het CDA en BBB voor dit amendement hebben gestemd en de leden van de fracties van de SGP JA21 de PVV FVD en Groep Van Haga ertegen zodat het is aangenomen. Ik hoor wat geroezemoes maar doordat het amendement op stuk nr. 12 is aangenomen hoeven we niet te stemmen over het amendement op stuk nr. 13. Dat klonk misschien licht ge√Ørriteerd maar dat is niet terecht. Wij hebben ons hier immers op kunnen voorbereiden. We gaan naar het wetsvoorstel. In stemming komt het wetsvoorstel zoals op onderdelen gewijzigd door de aanneming van de amendementen-Van der Werf c.s. (stuk nrs. 12 I tot en met IV) en het amendement-Ceder c.s. (stuk nr. 8).De voorzitter: Ik constateer dat de leden van de fracties van Fractie Den Haan de ChristenUnie de VVD de SGP het CDA JA21 BBB de PVV FVD en Groep Van Haga voor dit wetsvoorstel hebben gestemd en de leden van de fracties van de SP GroenLinks BIJ1 Volt DENK de PvdA de PvdD en D66 ertegen zodat het is aangenomen.