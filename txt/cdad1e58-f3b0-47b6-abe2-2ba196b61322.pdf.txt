24 Stemmingen moties Dierziekten en antibioticagebruik Aan de orde zijn de stemmingen over moties ingediend bij het VAO Dierziekten en antibioticagebruik te weten: - de motie-Smaling over het exclusief voor mensen reserveren van nieuwe antibiotica (29683 nr. 209); - de motie-Smaling over 90% reductie van antibioticagebruik in de veehouderij (29683 nr. 210); - de motie-Smaling over een protocol voor preventieve MKZ-inenting (29683 nr. 211); - de motie-Graus over controle en handhaving bij overdraagbare dierziekten (29683 nr. 213); - de motie-Graus over bekendmaking van bedrijven die besmet zijn met op de mens overdraagbare dierziekten (29683 nr. 214). (Zie vergadering van 14 april 2016.) De voorzitter: Op verzoek van de heer Smaling stel ik voor zijn moties (29683 nrs. 209 en 210) aan te houden. Daartoe wordt besloten. De voorzitter: De motie-Smaling (29683 nr. 211) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 215 was nr. 211 (29683). Motie De Kamer gehoord de beraadslaging overwegende dat bij de vorige mond-en-klauwzeercrisis (MKZ) zo'n 260.000 dieren geruimd werden en dat een volgende uitbraak volgens experts een kwestie van tijd is; overwegende dat momenteel weliswaar inenting na een uitbraak mogelijk is gemaakt maar dat dit volgens experts geen afdoende bescherming biedt; overwegende dat preventieve MKZ-inenting de enige effectieve manier is om een MKZ-uitbraak te voorkomen; verzoekt de regering zich met hernieuwde kracht in Europa in te zetten voor preventieve MKZ-inenting; verzoekt de regering tevens met de sector afspraken te maken over een protocol voor preventieve MKZ-inentingbij een dreigende MKZ-uitbraak en over de afzet van vlees van gevaccineerde dieren en gaat over tot de orde van de dag. De voorzitter: De motie-Graus (29683 nr. 213) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 216 was nr. 213 (29683). Motie De Kamer gehoord de beraadslaging overwegende dat verspreiding van ziekten nog meer menselijk en dierlijk leed tot gevolg heeft; verzoekt de regering tot afdoende controle en handhaving tijdens uitbraken van op mens en/of dier overdraagbare dierziekten primair door de inzet van de politie in samenwerking met de Nederlandse Voedsel- en Warenautoriteit desnoods met behulp van de krijgsmacht en gaat over tot de orde van de dag. De voorzitter: De motie-Graus (29683 nr. 214) is in die zin gewijzigd dat zij thans luidt: Naar mij blijkt wordt de indiening ervan voldoende ondersteund. Zij krijgt nr. 217 was nr. 214 (29683). Ik stel vast dat wij nu over deze gewijzigde moties kunnen stemmen. Motie De Kamer gehoord de beraadslaging van mening dat bekendmaking van de besmette bedrijven bijdraagt aan het voorkomen van uitbreiding en besmetting door onwetenden die de gebieden en bedrijven betreden; verzoekt de regering in de toekomst bedrijven en gebieden wanneer duidelijk is dat zij besmet zijn met op mens en/of dier overdraagbare dierziekten direct te openbaren zowel via digitale wegen als fysiek door middel van een bord op het erf dan wel bebording van het gebied omdat burgers in het kader van de volksgezondheid de afweging moeten kunnen maken om besmette gebieden en bedrijven niet te betredenen gaat over tot de orde van de dag. Ik geef gelegenheid tot het afleggen van een stemverklaring vooraf. Mevrouw Thieme (PvdD): Voorzitter. We hebben een debat gehad over dierziektencrises en het feit dat die een bedreiging vormen voor de volksgezondheid en het dierenwelzijn. Dierziekten zijn van alle tijden. We moeten niet de illusie hebben dat we die met vaccinaties kunnen tegenhouden. Het probleem is dat dierziekten vanwege de inrichting van onze veehouderij onhoudbaar zijn geworden. De heer Smaling stelt in zijn gewijzigde motie dat preventieve MKZ-inenting de enige effectieve manier is om MKZ-uitbraken te voorkomen maar mijn fractie staat daar anders in. Desalniettemin weten we ook dat bij de uitbraak van een dierziekte de dieren massaal gedood worden ongeacht of ze ziek of gezond zijn. Omdat we dat willen voorkomen is preventieve vaccinatie een tussenoplossing. Daarom stemmen wij voor deze motie met deze aantekening. In stemming komt de gewijzigde motie-Smaling (29683 nr. 215 was nr. 211). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS en de Groep Kuzu/Öztürk voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Graus (29683 nr. 216 was nr. 213). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS Houwers en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Graus (29683 nr. 217 was nr. 214). De voorzitter: Ik constateer dat de aanwezige leden van de fracties van de SP de PvdD GroenLinks 50PLUS Houwers en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.