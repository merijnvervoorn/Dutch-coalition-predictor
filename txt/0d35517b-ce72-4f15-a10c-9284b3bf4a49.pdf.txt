9 Stemmingen Modernisering Huurcommissie en introductie verhuurderbijdrage Aan de orde is de stemming in verband met het wetsvoorstel Wijziging van de Uitvoeringswet huurprijzen woonruimte in verband met een verdere modernisering van de Huurcommissie en met de introductie van een verhuurderbijdrage (34652). (Zie vergadering van 24 januari 2018.) De voorzitter: Het amendement-Van Eijs (stuk nr. 15) is ingetrokken. Het amendement-Ronnes (stuk nr. 18) is ingetrokken. Ik stel vast dat daarmee wordt ingestemd. In stemming komen de amendementen-Beckerman c.s. (stuk nrs. 13 I en II) tot het wijzigen van het opschrift en het invoegen van een artikel 0I. De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en FvD voor deze amendementen hebben gestemd en de leden van de overige fracties ertegen zodat zij zijn verworpen. Ik stel vast dat door de verwerping van deze amendementen de overige op stuk nr. 13 voorkomende amendementen als verworpen kunnen worden beschouwd. In stemming komen de amendementen-Koerhuis (stuk nrs. 17 I en II) tot het wijzigen van het opschrift en het invoegen van een artikel 0I. De voorzitter: Ik constateer dat de leden van de fracties van de VVD de SGP en FvD voor deze amendementen hebben gestemd en de leden van de overige fracties ertegen zodat zij zijn verworpen. Ik stel vast dat door de verwerping van deze amendementen de overige op stuk nr. 17 voorkomende amendementen als verworpen kunnen worden beschouwd. In stemming komen de gewijzigde amendementen-Nijboer (stuk nrs. 26 I en II) tot het wijzigen van het opschrift en het invoegen van een artikel 0I. De voorzitter: Ik constateer dat de leden van de fracties van de SP de PvdA GroenLinks de PvdD DENK en FvD voor deze gewijzigde amendementen hebben gestemd en de leden van de overige fracties ertegen zodat zij zijn verworpen. In stemming komt het gewijzigde amendement-Van Eijs/Koerhuis (stuk nr. 24).De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor dit gewijzigde amendement hebben gestemd en de leden van de fractie van de PVV ertegen zodat het is aangenomen. Ik geef gelegenheid tot het afleggen van een stemverklaring vooraf. Mevrouw Voortman (GroenLinks): Voorzitter dank u wel. Deze wet regelt dat de Huurcommissie straks ook mag bemiddelen als een vorm van buitengerechtelijke geschillen. Dat vinden wij een verbetering maar tegenover die verbetering staan ook verslechteringen. Zo wordt via deze wet een bezuiniging op de rijksbijdrage voor de Huurcommissie bewerkstelligd. Dat tast volgens ons de onafhankelijkheid van de Huurcommissie aan. Daarnaast zullen deze bijdragen die grotendeels afkomstig zullen zijn van corporaties uiteindelijk moeten worden opgebracht door de huurders. Ten slotte geldt dat er nog steeds een groot verschil is tussen de huurbescherming in de sociale huursector en in de geliberaliseerde huursector. Wij hebben samen met de SP en de Partij van de Arbeid een amendement ingediend om dat verschil op te heffen en ook huurders uit de geliberaliseerde sector meer toegang te geven tot de Huurcommissie. Nu dat amendement is verworpen komt GroenLinks alles overwegende tot de conclusie dat de verslechtering groter is dan de verbetering bij dit wetsvoorstel. Daarom zullen wij tegen het wetsvoorstel stemmen. In stemming komt het wetsvoorstel zoals op onderdelen gewijzigd door de aanneming van het gewijzigde amendement-Van Eijs/Koerhuis (stuk nr. 24). De voorzitter: Ik constateer dat de leden van de fracties van de PvdA DENK 50PLUS D66 de VVD de SGP het CDA de ChristenUnie de PVV en FvD voor dit wetsvoorstel hebben gestemd en de leden van de overige fracties ertegen zodat het is aangenomen.