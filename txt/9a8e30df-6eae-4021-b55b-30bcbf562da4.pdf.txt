13 Stemmingen Wet verbetering uitvoerbaarheid toeslagen Aan de orde zijn de stemmingen in verband met het wetsvoorstel Wijziging van de Algemene wet inkomensafhankelijke regelingen en enkele andere wetten met het oog op verbetering van de uitvoerbaarheid van toeslagen (Wet verbetering uitvoerbaarheid toeslagen) (35574). (Zie vergadering van 11 november 2020.) De voorzitter: Ik geef gelegenheid tot het afleggen van een stemverklaring vooraf. De heer Alkaya (SP): Voorzitter dank u wel. Een van onze voorgenomen stemmingen bij de amendementen heeft een nadere verklaring nodig. Het gaat om het amendement-Snels/Lodders op stuk nr. 12 I over het verhogen van de doelmatigheidsgrens. Wij steunen het doel van dit amendement dat ertoe zal bijdragen dat meer mensen geen bedrag terug hoeven te betalen aan de Belastingdienst bijvoorbeeld omdat ze een foutje hebben gemaakt. Maar de dekking is erg ongelukkig want de misgelopen inkomsten worden gehaald bij mensen die afhankelijk zijn van toeslagen en dat eigenlijk niet kunnen missen. Zij worden namelijk tekort op hun zorgtoeslag. Deze dekking vinden wij zo ongelukkig dat wij om die reden tegen dit amendement zullen stemmen terwijl wij het doel wel steunen. De voorzitter: Dank u wel meneer Alkaya. In stemming komt het amendement-Omtzigt/Van Weyenberg (stuk nr. 13). De voorzitter: Ik constateer dat dit amendement met algemene stemmen is aangenomen. In stemming komt het amendement-Snels/Lodders (stuk nr. 12 I). De voorzitter: Ik constateer dat de leden van de fracties van de PvdA Krol GroenLinks 50PLUS DENK D66 de VVD de SGP het CDA de ChristenUnie FvD en Van Haga voor dit amendement hebben gestemd en de leden van de overige fracties ertegen zodat het is aangenomen. Ik stel vast dat door de aanneming van dit amendement de overige op stuk nr. 12 voorkomende amendementen als aangenomen kunnen worden beschouwd. In stemming komt het amendement-Leijten (stuk nr. 7 I) tot het invoegen van een onderdeel Ba.De voorzitter: Ik constateer dat de leden van de fracties van de SP Krol de PvdD Van Kooten-Arissen en DENK voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 7 voorkomende amendement als verworpen kan worden beschouwd. In stemming komt het gewijzigde amendement-Omtzigt (stuk nr. 17). De voorzitter: Ik constateer dat dit gewijzigde amendement met algemene stemmen is aangenomen. In stemming komt het gewijzigde amendement-Lodders c.s. (stuk nr. 18). De voorzitter: Ik constateer dat dit gewijzigde amendement met algemene stemmen is aangenomen. In stemming komt het wetsvoorstel zoals op onderdelen gewijzigd door de aanneming van het amendement-Omtzigt/Van Weyenberg (stuk nr. 13) de amendementenSnels/Lodders (stuk nrs. 12 I tot en met IV) het gewijzigde amendement-Omtzigt (stuk nr. 17) en het gewijzigde amendement-Lodders c.s. (stuk nr. 18). De voorzitter: Ik constateer dat dit wetsvoorstel met algemene stemmen is aangenomen.