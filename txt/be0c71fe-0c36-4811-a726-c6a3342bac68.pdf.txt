27 Regeling van werkzaamheden De voorzitter: Op verzoek van de PvdA-fractie benoem ik in de vaste commissie voor Binnenlandse Zaken het lid Arib tot plaatsvervangend lid in plaats van het lid Ploumen. Op verzoek van de fractie JA21 benoem ik in de contactgroep België het lid Eppink tot lid. Ik stel voor toe te voegen aan de agenda: - het tweeminutendebat Leefbaarheid en veiligheid d.d. 7 oktober jongstleden met als eerste spreker het lid Beckerman namens de SP; - het tweeminutendebat Verbeterplan van de registratie van arbeidsmigranten in de Basisregistratie Personen (BRP) met als eerste spreker het lid Leijten namens de SP. Daartoe wordt besloten. De voorzitter: Voordat ik het woord geef aan de heer Eerdmans deel ik alvast mee dat aan het einde van de regeling de heer Alkaya een vooraankondiging heeft. Dus dan kunt u daar al rekening mee houden opdat u niet allemaal de plenaire zaal verlaat. Dan geef ik allereerst het woord aan de heer Eerdmans van JA21. De heer Eerdmans (JA21): Dank u wel voorzitter. Komende donderdag debatteren we in de commissie EZK over klimaat en energie. Wij zouden heel graag aan de agenda van deze commissie willen toevoegen: de energiecrisis die ons momenteel teistert. We hebben het over de torenhoge gasprijzen onbetaalbare energierekeningen en het verlies van koopkracht en banen: te veel om op te noemen. Er gebeurt van alles. Het kabinet maakt zich druk en buigt zich over oplossingen. Wij zouden graag minister Hoekstra willen uitnodigen om bij dit debat aanwezig te zijn naast staatssecretaris Yeşilgöz zodat we ook over de oplossingen van de crisis kunnen praten met het kabinet. Ik heb inmiddels zestien vragen ingediend bij de Griffie en ik zou heel graag willen dat die vragen worden beantwoord voorafgaand aan dat debat van donderdagmiddag. Tot slot zou ik willen voorstellen om een tweeminutendebat toe te voegen na dat debat zodat we ook eventuele moties kunnen indienen aanstaande donderdag. Dat is mijn voorstel en ik ben benieuwd naar uw reactie. De voorzitter: Heeft u het nou over een commissiedebat op donderdag? De heer Eerdmans (JA21): Ja.De voorzitter: Want als dat zo is is het niet de bedoeling om het bij de regeling te hebben over het commissiedebat. De bedoeling is dan om het daarover te hebben in de procedurevergadering. De heer Eerdmans (JA21): Even dan het volgende punt. Ik zou dit graag plenair doen en ik zeg dit oprecht maar ik weet hoe vol onze agenda zit. Dus ik dacht: voordat het wordt afgeschoten doe ik deze vlucht naar voren. We hebben een klimaatdebat. Dus is het een optie om het daaraan toe te voegen? Als de collega's in de Kamer dit toch wel plenair willen dan ben ik gaarne bereid om mijn voorstel in die zin te veranderen. Het is maar waar men voor kiest. De voorzitter: Ik leg het voorstel voor aan uw collega's. De heer Nijboer (PvdA): Plenair gaan we hierover een derde termijn van de Financiële Beschouwingen houden. Dat hebben we vorige week bij meerderheid besloten. Dat is ook afgesproken. Dat is ook urgent. Donderdag kan daarover gesproken worden. Wie daarvoor wordt uitgenodigd bepalen we via de procedurevergadering. Want als we dit gaan honoreren kan elke commissie tien … Dan worden we helemaal gek hier met z'n allen. Dus dat moet gewoon even per mail bij de procedurevergadering en ik ben altijd genegen om het uitnodigen van bewindspersonen te steunen. Maar het is dan uiteindelijk ook weer aan het kabinet om daarop in te gaan. Dus volgens mij is dat hoe het zit. De voorzitter: Ik kijk even of andere leden daar iets aan toe te voegen hebben. Volgens mij niet. Toch wel meneer Omtzigt? De heer Omtzigt (Lid Omtzigt): Eén ding voorzitter. Ik zou nu ook geen nieuw tweeminutendebat willen hebben. Het kabinet heeft namelijk gezegd dat ze zo snel mogelijk met een reactie komen. Dat zou deze week kunnen zijn maar dat zou ook volgende week kunnen zijn. Ik zou dat eigenlijk willen afwachten en daarna doen we die derde termijn van de AFB. Als de heer Eerdmans bij die termijn van de AFB naast de minister van Financiën en de twee staatssecretarissen van Financiën nog een andere bewindspersoon wil hebben laat hem dan dat voorstel hier doen. Ik kijk er zeer welwillend naar als de minister van EZK erbij moet zijn. Maar dat lijkt me meer de volgorde dan dat we nu een debat gaan hebben en het kabinet vrijdag een besluit neemt want dan wordt het wel erg raar. De voorzitter: Gehoord hebbende uw collega's … Ik zie dat de heer Van der Lee van GroenLinks nog iets wil zeggen. De heer Van der Lee (GroenLinks): Ik zou nog een enkele aanvullende opmerking willen maken. Ik ben het namelijk eens met de heer Nijboer maar hetplenair aanvragen van een tweeminutendebat moeten we echt niet toe gaan staan. Ik was lid van de commissie-Van der Staaij. We willen juist het belang van commissiedebatten verstevigen en dat hoort thuis ná de eerste termijn in een commissiedebat. Dat wou ik toch even gezegd hebben. De voorzitter: Ja. Ik geef u wel mee dat u een vooraankondiging kunt doen maar u hoort ook uw collega's daarin. Tot slot meneer Eerdmans. De heer Eerdmans (JA21): Ik begrijp dat de minister van Financiën heeft toegezegd om terug te komen op het punt van de energiebelasting in de tweede termijn van de AFB. De voorzitter: Derde termijn. De heer Eerdmans (JA21): In de derde termijn van de AFB. Oké. Het voorstel van Omtzigt kan ook. Dan draaien we het dus om en zeggen we: dan halen we de minister voor Klimaat daarnaartoe. Mag dat worden doorgeleid? De voorzitter: Dat kunnen we doorgeleiden. En voor de rest is er inderdaad tijdens de Algemene Financiële Beschouwingen door een meerderheid van de Kamer een derde termijn afgesproken. Ik dank u wel meneer Eerdmans. Dan gaan we naar de heer Kops van de PVV voor zijn verzoek. De heer Kuzu heeft zijn verzoek ingetrokken. De heer Kops (PVV): Voorzitter. De wooncrisis. Enerzijds is er ontzettend veel aan de hand; zie de stijgende huizenprijzen zie het oplopende woningtekort. Anderzijds gebeurt er nog steeds veel en veel te weinig om dat allemaal op te lossen. Het is echt tijd voor een debat over de wooncrisis met de minister van BZK. De voorzitter: Dank u wel. Dan geef ik eerst het woord aan de heer Geurts van het CDA. De heer Geurts (CDA): Binnen een kleine maand hebben we een wetgevingsoverleg Wonen. Daar kan het gewoon bij worden betrokken dus geen steun. De heer Nijboer (PvdA): Als ik er veel vertrouwen in had dat we dan tot de goede oplossingen kwamen zou ik het alleen bij de begroting laten. Maar dit is zo'n beetje het grootste punt dat Nederland bezighoudt dus ik steun dit.Mevrouw Den Haan (Fractie Den Haan): Ik sluit me aan bij de collega van het CDA. Het kan bij het wetgevingsoverleg. De heer Van Baarle (DENK): Wat DENK betreft kunnen we niet … Mevrouw Belhaj (D66): Voorzitter geen steun. Het kan prima bij het WGO. Mevrouw Tellegen (VVD): Geen steun. Dit kan bij het WGO. De heer Van Nispen (SP): Voorzitter. Een belangrijk onderwerp waarover we zeker moeten debatteren dus steun van de SP. Ik wijs er wel op dat het ook bij de Wonenbegroting uitgebreid aan de orde komt maar over de wooncrisis moet gedebatteerd worden. Ook steun van GroenLinks. De heer Eerdmans (JA21): Ook steun van ons. Mevrouw Simons (BIJ1): Steun voorzitter. Mevrouw Bikker (ChristenUnie): Voorzitter. Mede namens de SGP: geen steun. Het kan bij het WGO Wonen. De heer Wassenberg (PvdD): Ook namens de Partij voor de Dieren steun voorzitter. De heer Ephraim (Groep Van Haga): Mede namens BBB: steun. De heer Omtzigt (Lid Omtzigt): Steun voorzitter. De heer Van Houwelingen (FVD): Steun. De voorzitter: Er is geen meerderheid voor uw verzoek. De heer Kops (PVV): Nee voorzitter. Mensen kunnen geen woning krijgen en slapen op straat maar er is blijkbaar geen steun voor een debat. Dat is treurig. Dank u wel.De voorzitter: Dank u wel. Uw collega's hebben wel aangegeven dat het bij de begroting kan worden betrokken. Dan geef ik het woord aan mevrouw Agema van de PVV voor haar verzoek. Mevrouw Agema (PVV): Dank u wel voorzitter. Een paar weken geleden kreeg ik steun van mijn collega's voor het houden van een meerderheidsdebat over de tijdelijke sluiting van spoedeisendehulpposten. Het probleem breidt zich uit tot heel Nederland. Ik wil verzoeken dit debat spoedig in te plannen. De voorzitter: Dank u wel. Ik kijk even naar de collega's of er bezwaar tegen is om dit debat waar al een meerderheid voor was spoedig in te plannen. Ik heb gezegd dat de agenda vol is maar we gaan zeker ons best doen. Kunt u zich daar ook in vinden meneer Omtzigt? De heer Omtzigt (Lid Omtzigt): Voorzitter. Geen enkel bezwaar; ik denk dat het heel goed is wat ze hier vraagt. Ik zou ook graag een snelle reactie van het kabinet hierop willen hebben deze week. Hoe erg is het probleem met het zorginfarct? Het lijkt erop dat er meer mensen uit de zorg weggaan dan dat er mensen in de zorgreserve komen te zitten. De voorzitter: Dank u wel. We zullen dit in ieder geval doorgeleiden naar het kabinet. Ik dank u wel mevrouw Agema. Dan gaan we naar de heer Fritsma van de PVV. De heer Fritsma (PVV): Dank u wel voorzitter. Ik wil graag een vooraankondiging doen van een tweeminutendebat naar aanleiding van het commissiedebat over Afghanistan nog deze week in verband met het daaropvolgende reces en graag ook inclusief stemmingen. De voorzitter: Ik kijk even naar de collega's of daar bezwaar tegen is. Dat is niet het geval. Dan gaan we dat inplannen. Ik dank u wel meneer Fritsma. Dan geef ik tot slot het woord aan de heer Léon de Jong van de PVV. Daarna komt de heer Alkaya nog. De heer Léon de Jong (PVV): Voorzitter hartelijk dank. Gisteren waarschuwde het Rode Kruis dat duizenden mensen in grote financiële problemen zitten omdat ze het financieel simpelweg niet meer redden. Hoewel ze vaak aan het werk zijn kunnen ze niet meer rondkomen. Alles wordt alleen maar duurder en ze redden het niet meer. Ze moeten vaak zelfs kiezen tussen eten kopen of hun rekeningen betalen. Ik vind dat echt niet kun-nen. Alle seinen staan op rood. Ik zou daar dan ook graag een debat over willen met de minister van Sociale Zaken. De heer Van Nispen (SP): Steun van de SP. De heer Nijboer (PvdA): Steun van de PvdA en GroenLinks. De voorzitter: De heer Van Baarle van DENK en dan mevrouw Simons van BIJ1. De heer Van Baarle (DENK): Steun van DENK mede namens mevrouw Simons van BIJ1. De heer Van Houwelingen (FVD): Steun. Mevrouw Tellegen (VVD): Ik begrijp dat op 11 november het commissiedebat Armoede en schuldenbeleid staat gepland. Daar zouden we dit aan toe willen voegen ook omwille van het ontlasten van de plenaire agenda. Mevrouw Gündoğan (Volt): Steun. Mevrouw Den Haan (Fractie Den Haan): Steun voorzitter. De heer Wassenberg (PvdD): Steun. De heer Stoffer (SGP): Voorzitter. Mede namens de ChristenUnie: wat ons betreft kan het ook op 11 november. De heer Omtzigt (Lid Omtzigt): Steun voorzitter. Het is echt een groot probleem. De heer Geurts (CDA): Dit kan bij het commissiedebat dus geen steun voor dit verzoek. De heer Ephraim (Groep Van Haga): Mede namens BBB: steun. Mevrouw Belhaj (D66): Voorzitter. Het kan bij het commissiedebat op 11 november.De voorzitter: U heeft geen steun van een meerderheid meneer De Jong. De heer Léon de Jong (PVV): Voorzitter. Ik zie het alweer: de coalitie inclusief gedoogpartner SGP houdt dit tegen. Dat is een grof schandaal vind ik want het zijn grote problemen waar mensen mee te maken hebben. Ik zou wel graag een brief willen hebben van het kabinet. De voorzitter: We zullen dit verzoek doorgeleiden naar het kabinet. Mevrouw Belhaj (D66): Ik heb een punt van orde. Er zijn diverse politieke partijen die vanwege hun ideologie of vanwege urgentie een debat aanvragen. Dat respecteer ik altijd. Ik word er wel een beetje moe van dat als een ander zegt "ik steun het verzoek tot een debat niet omdat de plenaire agenda helemaal volloopt en omdat er simpelweg een eerdere mogelijkheid is om dat gesprek aan te gaan" aan het einde elke keer de suggestie wordt gewekt: "Zie je nou wel? Ze willen het er niet over hebben." Dat vind ik jammer. Dat geef ik alleen mee. Als je … De heer Léon de Jong (PVV): Ik wil daar wel graag op reageren. Mevrouw Belhaj (D66): Ik was nog niet klaar. Als je gaat spreken over de intenties van een ander vind ik dat je het hard moet maken. Ik zou graag willen meegeven om het positief af te ronden: het is beter dat je het … De voorzitter: Mevrouw Belhaj … Mevrouw Belhaj (D66): … snel bespreekt — een commissiedebat is gelijkwaardig — dan dat je het eindeloos blijft rekken. De voorzitter: Laten we de regeling de regeling laten en niet met elkaar debatteren. Volgens mij is uw punt gemaakt maar ik geef u het laatste woord. De heer De Jong heel kort. De heer Léon de Jong (PVV): Ik wil hier wel graag op reageren want waar ik moe van word is dat honderdduizenden mensen thuiszitten en moeten zien dat de coalitiepartijen inclusief D66 die zegt op te komen voor de mensen hun keihard in de steek laten. U houdt namelijk gewoon debatten tegen; dat is wat u doet. Ga mij nou niet de les lopen lezen. U laat mensen keihard in de steek. U zou zich kapot moeten schamen!De voorzitter: Dank u wel meneer De Jong. Ik wil de Kamer oproepen tot het volgende. Bij een regeling van werkzaamheden gaat het niet om debatteren met elkaar. Er is een verzoek en daar kan op gereageerd worden maar ik wil u echt vragen om u te beperken tot korte reacties daarop. Dan geef ik tot slot het woord aan de heer Alkaya van de SP. U kunt dat bij de interruptiemicrofoon doen. De heer Alkaya (SP): Vanavond gaan we debatteren over de voortgang met betrekking tot het toeslagenschandaal. Eigenlijk is het een gebrek aan voortgang. Daar worden zeker moties ingediend. Daarover zou ik donderdag willen stemmen. De voorzitter: Dank u wel. Ik kijk even naar de zaal om te zien of daar bezwaar tegen is. Dat is niet het geval. Dan gaan we dat inplannen. Daarmee zijn we aan het einde gekomen van deze regeling van werkzaamheden. Ik schors de vergadering voor een enkel moment en dan gaan we over tot het debat over de Europese top van 21 en 22 oktober. De vergadering wordt van 16.24 uur tot 16.29 uur geschorst.