7 Regeling van werkzaamheden (stemmingen) De voorzitter: Er is een korte regeling van werkzaamheden voor de stemmingen. Het is heel gezellig bij de PVV hoor ik. Ik stel voor zo dadelijk ook te stemmen over de aangehouden motie-Ouwehand (26991 nr. 551). Daartoe wordt besloten. De voorzitter: Ik geef de heer Rudmer Heerema het woord. De heer Rudmer Heerema (VVD): Voorzitter. Bij de stemmingen onder 6 over moties ingediend bij het VAO Sportbeleid zou ik mijn nader gewijzigde motie op stuk nr. 218 graag nogmaals aanhouden. Die komt later in stemming. De voorzitter: Dank u wel. Dan wordt de nader gewijzigde motie van de heer Rudmer Heerema op stuk nr. 218 aangehouden.