15 Stemming motie Vervangen verplichte maatschappelijke stage Aan de orde is de stemming over een motie ingediend bij de behandeling van het wetsvoorstel Wijziging van de Wet op het voortgezet onderwijs en de Wet voortgezet onderwijs BES in verband met het vervangen van de verplichte maatschappelijke stage door een facultatief programmaonderdeel het invoeren van de vakbenaming Latijnse en Griekse taal en cultuur en het schrappen van het verplichte vak algemene natuurwetenschappen uit het gemeenschappelijk deel van de vwo-profielen te weten: - de motie-Van Meenen over het schrappen van het verplichte examenvak algemene natuurwetenschappen (33740 nr. 17). (Zie vergadering van 19 februari 2014.) De voorzitter: De heer Van Meenen heeft verzocht eerst te stemmen over motie op stuk nr. 17 alvorens te stemmen over het wetsvoorstel en over de andere motie. In stemming komt de motie-Van Meenen (33740 nr. 17). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. De heer Van Meenen (D66): Nu deze motie is aangenomen wil ik mijn amendement op stuk nr. 7 intrekken. De voorzitter: Dank u wel. Ik neem aan dat hiertegen geen bezwaar is. Dat is er niet. De voorzitter: Het amendement-Van Meenen (stuk nr. 7) is ingetrokken.