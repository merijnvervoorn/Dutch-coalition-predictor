14 Stemmingen moties Veroordeelde jihadist aangehouden op Volkel Aan de orde zijn de stemmingen over aangehouden moties ingediend bij het debat over het bericht dat een veroordeelde jihadist is aangehouden op vliegbasis Volkel te weten: - de motie-De Graaf/Popken over screening van alle personen die toegang hebben tot TBB 1 tot en met 4 (34550-X nr. 92); - de motie-Van den Bosch c.s. over in kaart brengen hoe externen vooraf kunnen worden nagetrokken (34550-X nr. 93); - de motie-Knops/Tellegen over de mogelijkheid dat veroordeelden voor aan terrorisme gerelateerde misdaden in vrijheid hun hoger beroep afwachten (34550-X nr. 95). (Zie vergadering van 14 juni 2017.) In stemming komt de motie-De Graaf/Popken (34550-X nr. 92). De voorzitter: Ik constateer dat de leden van de fracties van de SP de PvdA 50PLUS de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van den Bosch c.s. (34550-X nr. 93). De voorzitter: Ik constateer dat de leden van de fracties van de SP de PvdA GroenLinks DENK 50PLUS D66 de VVD de SGP het CDA de ChristenUnie de PVV en FvD voor deze motie hebben gestemd en de leden van de fractie van de PvdD ertegen zodat zij is aangenomen. In stemming komt de motie-Knops/Tellegen (34550-X nr. 95). De voorzitter: Ik constateer dat de leden van de fracties van de SP de PvdA GroenLinks DENK 50PLUS de VVD de SGP het CDA de ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen.