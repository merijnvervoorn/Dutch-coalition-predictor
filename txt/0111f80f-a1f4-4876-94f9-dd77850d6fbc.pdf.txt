6 Regeling van werkzaamheden (stemmingen) De voorzitter: Ik stel voor om zo dadelijk ook te stemmen over de aangehouden motie-Bikker c.s. op stuk nr. 33 (35561). Ik geef het woord aan de heer Drost van de ChristenUnie. Gaat uw gang. De heer Drost (ChristenUnie): Dank u wel voorzitter. Ik ben tweede indiener van de motie op stuk nr. 2079 (25295) die is ingediend bij het tweeminutendebat Ontwikkelingen rondom het coronavirus/pandemische paraatheid. Dat betreft punt 21 van de stemmingslijst. Bij afwezigheid van de heer Omtzigt wil ik meedelen dat wij die motie graag aan willen houden. De voorzitter: Op verzoek van de heer Omtzigt stel ik voor zijn motie (25295 nr. 2079) aan te houden. Daartoe wordt besloten. De voorzitter: Dank u wel. Mevrouw Kerseboom Forum voor Democratie. Mevrouw Kerseboom (FVD): Voorzitter. Wij zouden de motie op stuk nr. 2080 (25295) ook onder punt 21 graag aan willen houden. De voorzitter: Op verzoek van de heer Van Houwelingen stel ik voor zijn motie (25295 nr. 2080) aan te houden. Daartoe wordt besloten. De voorzitter: Dank u wel mevrouw Kerseboom. Dan gaan we meteen stemmen.