8 Regeling van werkzaamheden (stemmingen) De voorzitter: Dan is er nu een korte regeling van werkzaamheden voor de stemmingen. Ik stel voor zo dadelijk ook te stemmen over de aangehouden motie-Ouwehand (35000-XVII nr. 46). Daartoe wordt besloten. De voorzitter: Ik geef de heer Krol nu het woord. De heer Krol (50PLUS): Mevrouw de voorzitter. Bij de stemmingen onder punt 9 de stemmingen over de moties over het rapport van de OVV inzake de forensische zorg en de casus Michael P. zou ik graag mijn motie op stuk nr. 52 willen aanhouden. De voorzitter: De motie van de heer Krol (33628 nr. 52) wordt aangehouden.