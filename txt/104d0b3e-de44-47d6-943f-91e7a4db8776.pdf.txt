7 Beëdiging van de heer J.W.M. Kerstens (PvdA) Aan de orde is de beëdiging van de heer J.W.M. Kerstens (PvdA). De voorzitter: Aan de orde is de beëdiging van de heer J.W.M. Kerstens namens de PvdA. Ik geef het woord aan mevrouw Leijten tot het uitbrengen van verslag namens de commissie voor het onderzoek van de Geloofsbrieven. Het woord is aan mevrouw Leijten. Mevrouw Leijten voorzitter der commissie: Voorzitter het is altijd een bijzonder moment waarop we weer voltallig worden en alle leden weer benoemd zijn. Dat moet officieel gebeuren dus ik lees het maar gewoon keurig voor want het mag toch niet verkeerd in de Handelingen komen. De commissie voor het onderzoek van de Geloofsbrieven heeft de stukken onderzocht die betrekking hebben op de heer J.W.M. Kerstens te Arnhem. De commissie is tot de conclusie gekomen dat de heer J.W.M. Kerstens te Arnhem terecht benoemd is verklaard tot lid van de Tweede Kamer der Staten-Generaal. De commissie stelt u daarom voor om hem toe te laten als lid van de Kamer. Daartoe dient hij wel eerst de verklaringen en beloften af te leggen zoals die zijn voorgeschreven bij de Wet beëdiging ministers en leden Staten-Generaal van 27 februari 1992 Staatsblad nr. 120. De commissie verzoekt u tot slot om de Kamer voor te stellen het volledige rapport in de Handelingen op te nemen. De voorzitter: Ik dank de commissie voor haar verslag en stel voor dienovereenkomstig te besluiten. Daartoe wordt besloten. (Het rapport is opgenomen aan het eind van deze editie.) De voorzitter: Ik verzoek de leden en de overige aanwezigen in de zaal en op de publieke tribune te gaan staan indien dat mogelijk is. De heer Kerstens is in het gebouw der Kamer aanwezig om de voorgeschreven verklaringen en beloften af te leggen. Ik verzoek de griffier hem binnen te leiden. Nadat de heer Kerstens door de griffier is binnengeleid legt hij in handen van de voorzitter de bij de wet voorgeschreven verklaringen en beloften af. De voorzitter: Dan wens ik u van harte geluk met het lidmaatschap van onze Kamer en verzoek ik u in ons midden plaats te nemen. Na de stemmingen vinden de felicitaties plaats.De vergadering wordt enkele ogenblikken geschorst.