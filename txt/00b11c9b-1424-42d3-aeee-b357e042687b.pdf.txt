7 Regeling van werkzaamheden (stemmingen) Regeling van werkzaamheden (stemmingen) Regeling van werkzaamheden (stemmingen) De voorzitter: Order order! Aan de orde is de regeling van werkzaamheden. Ik geef graag het woord aan de heer Paternotte van de fractie van D66. De heer Paternotte (D66): Voorzitter. Door de commissie OCW is voor deze vergadering een stemming aangeleverd over het controversieel verklaren van een wetsvoorstel aangaande de kwaliteitsbekostiging in het hoger onderwijs. Afgelopen vrijdag is er een brief van de minister en een brief van de hogescholen de universiteiten en de studenten verschenen. Daarin wordt aangegeven wat de gevolgen daarvan zouden zijn voor de hogescholen die op dat geld rekenen en voor de studenten die anders niet de €200 voor de tegemoetkoming van de pechgeneratie zouden krijgen. Daarom doe ik mede namens de SP GroenLinks-Partij van de Arbeid DENK Volt de Partij voor de Dieren de SGP de ChristenUnie het CDA Nieuw Sociaal Contract en JA21 het voorstel om deze stemming aan te houden en deze terug te verwijzen naar de commissie OCW. De voorzitter: Prima. U heeft een meerderheid. Dat is bij dezen besloten. Heel goed. Dan beginnen we met de stemmingen over 36407 de stemmingen in verband met het wetsvoorstel Wijziging van de Wet milieubeheer en de Wet op de economische delicten … O er is een vraag van mevrouw Teunissen. Mevrouw Teunissen (PvdD): Ik zou bij punt 6 op de stemmingslijst de stemmingen over moties ingediend bij het debat over de Klimaatnota 2023 en de Klimaat- en Energieverkenning 2023 graag mijn motie op stuk nr. 1333 over Lelystad Airport willen aanhouden. De voorzitter: Op verzoek van mevrouw Teunissen stel ik voor haar motie (32813 nr. 1333) aan te houden. Daartoe wordt besloten.