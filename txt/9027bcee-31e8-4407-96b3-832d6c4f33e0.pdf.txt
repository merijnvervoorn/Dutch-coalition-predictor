19 Stemmingen moties Wlz / Pgb / Toegang tot de Wlz voor ggz-cliënten Aan de orde zijn de stemmingen over moties ingediend bij het VAO Wlz / Pgb / Toegang tot de Wlz voor ggz-cliënten te weten: - de motie-Ellemeet over sociale context opnemen in het zorginkoopkader (34104 nr. 210); - de motie-Hijink over informatie over de omvang van de pgb-fraude (34104 nr. 211); - de motie-Bergkamp c.s. over evalueren van de regelingen Meerzorg en EKT (34104 nr. 212); - de motie-Bergkamp/Sazias over gebruikelijke zorg in Wmo en Zvw (34104 nr. 213); - de motie-Slootweg c.s. over de ondersteuning van cliënten in beschermde woonvormen (34104 nr. 214); - de motie-Agema over het samenvoegen van de zorgzwaartepakketten in de Wlz (34104 nr. 215); - de motie-Segers/Hermans over aandacht voor gerichte informatievoorziening (34104 nr. 216). (Zie vergadering van 5 april 2018.) De voorzitter: Op verzoek van mevrouw Ellemeet stel ik voor haar motie (34104 nr. 210) aan te houden. Daartoe wordt besloten. De voorzitter: De motie-Hijink (34104 nr. 211) is in die zin gewijzigd dat zij thans is ondertekend door de leden Hijink en Hermans en luidt: Motie De Kamer gehoord de beraadslaging constaterende dat het OM stelt dat de "pgb-fraude echt een maatschappelijk probleem is"; constaterende dat de Inspectie SZW stelt dat "voor sommige mensen (het) pgb en de manier waarop dat is geregeld wordt beschouwd als een soort pinautomaat"; overwegende dat grootschalige fraude een bedreiging vormt voor mensen die rechtmatig en eerlijk gebruikmaken van het pgb; verzoekt de regering het OM te vragen binnen de mogelijkheden die er zijn gezien het lopende strafrechtelijke onderzoek zo veel mogelijk informatie over de totale omvang van de pgb-fraude te delen met de Kamer en de regering;verzoekt de regering voorts om op basis van deze informatie met voorstellen te komen over hoe fraude met het pgb kan worden ingedamd en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 217 was nr. 211 (34104). Ik stel vast dat wij hier nu over kunnen stemmen. In stemming komt de gewijzigde motie-Hijink/Hermans (34104 nr. 217 was nr. 211). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Bergkamp c.s. (34104 nr. 212). De voorzitter: Ik constateer dat deze motie met algemene stemmen is aangenomen. In stemming komt de motie-Bergkamp/Sazias (34104 nr. 213). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Slootweg c.s. (34104 nr. 214). De voorzitter: Ik constateer dat deze motie met algemene stemmen is aangenomen. In stemming komt de motie-Agema (34104 nr. 215). De voorzitter: Ik constateer dat de leden van de fracties van de SP de PvdD DENK 50PLUS de SGP de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Segers/Hermans (34104 nr. 216). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDAde ChristenUnie de PVV en FvD voor deze motie hebben gestemd en de leden van de overige fracties ertegen zodat zij is aangenomen.