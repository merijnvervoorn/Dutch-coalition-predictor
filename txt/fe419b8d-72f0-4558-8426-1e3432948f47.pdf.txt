97 Stemming motie Participatiewet Aan de orde is de stemming over een aangehouden motie ingediend bij het tweeminutendebat Participatiewet te weten: - de motie-Palland over uitgangspunten voor de finale beoordeling van toekomstscenario’s voor sociaal ontwikkelbedrijven (34352 nr. 297). (Zie vergadering van 6 juli 2023.) De voorzitter: De motie-Palland (34352 nr. 297) is in die zin gewijzigd dat zij thans is ondertekend door de leden Palland en Van Kent en luidt: Motie De Kamer gehoord de beraadslaging constaterende dat de Tweede Kamer eerder bij motie (35644 nr. 4) steun heeft uitgesproken voor de visie zoals neergelegd in de CDA/SP-initiatiefnota Aan de slag in het Sociaal Ontwikkelbedrijf; overwegende dat: - momenteel onderzocht wordt welke maatregelen nodig zijn voor toekomstbestendige sociale ontwikkelbedrijven; - op geleide van het feitenonderzoek daarvan verschillende scenario's worden uitgewerkt; - in de initiatiefnota Aan de slag in het Sociaal Ontwikkelbedrijf een brede toegang tot werk en recht op begeleiding/ondersteuning naar werk centraal staan; verzoekt de regering bij de appreciatie van de toekomstscenario's voor sociaal ontwikkelbedrijven in ieder geval de visie en de afzonderlijke beslispunten uit de initiatiefnota Aan de slag in het Sociaal Ontwikkelbedrijf te betrekken en de Kamer daarover te informeren en gaat over tot de orde van de dag. Zij krijgt nr. 298 was nr. 297 (34352). Ik stel vast dat wij hier nu over kunnen stemmen. Mevrouw Gündoğan. Mevrouw Gündoğan (Lid Gündoğan): Ik zou het bijna vergeten. Mijn motie is ontraden maar die heeft het gehaald. Ik zou dus graag een brief van het kabinet ontvangen hoe ze dit willen gaan doen.De voorzitter: Dank u wel. We zullen dit doorgeleiden richting het kabinet. Het gaat over de motie-Gündoğan (33009 nr. 130) onder agendapunt 30 stemmingen over moties ingediend bij het tweeminutendebat Innovatie. Dat even voor de Handelingen. In stemming komt de gewijzigde motie-Palland/Van Kent (34352 nr. 298 was nr. 297). De voorzitter: Ik constateer dat deze gewijzigde motie met algemene stemmen is aangenomen.