30 Openbaar vervoer ov-chipkaart en taxi Aan de orde is het VAO Openbaar vervoer ov-chipkaart en taxi (AO d.d. 28/05). De heer Hoogland (PvdA): Voorzitter. Ik dien een motie in met de titel "Experimenteerruimte taxivervoer grootstedelijk gebied". Motie De Kamer gehoord de beraadslaging constaterende dat de regering voornemens is om experimenten met innovatief taxivervoer in landelijk gebied te stimuleren; overwegende dat ook in grootstedelijke gebieden nieuwe vormen van taxivervoer een toegevoegde waarde kunnen hebben voor de reiziger; overwegende dat er bij de inrichting van de experimenten aandacht moet zijn voor de wijze waarop veiligheid betrouwbaarheid en betaalbaarheid door de sector zelf gewaarborgd kunnen worden; verzoekt de regering ook experimenten in grootstedelijk gebied te stimuleren om zo inzicht te krijgen in de effecten van het loslaten van regels op de grootstedelijke taximarkt en in te zetten op een start van deze experimenten in 2015 en gaat over tot de orde van de dag. De voorzitter: Deze motie is voorgesteld door de leden Hoogland en Visser. Naar mij blijkt wordt de indiening ervan voldoende ondersteund. Zij krijgt nr. 600 (23645). De heer Hoogland (PvdA): Ik heb een laatste hartenkreet vergelijkbaar met wat de fractie van de Partij voor de Dieren hier altijd doet over de bio-industrie: voorts vragen wij ons af wanneer de €250 die het kost om je eigen geld van je eigen ov-chipkaart terug te krijgen zal worden afgeschaft. Dat is namelijk gelegitimeerde diefstal. Mevrouw Van Veldhoven (D66): Voorzitter. Ook ik heb een motie over de ruimte voor innovatieve taxiververvoerders. Wij hebben er in het AO uitgebreid met elkaar over gesproken en ik deel de opvatting van de VVD en de PvdA dat wij niet alleen op het platteland maar juist ook in de grote steden moeten experimenteren. Ik zal mijn fractie dan ook zeker adviseren om de motie te ondersteunen. In het verlengde ervan zou ik graag het principe vastleggen.Motie De Kamer gehoord de beraadslaging constaterende dat de taxiwet- en regelgeving is gericht op het bieden van veilig betaalbaar en betrouwbaar taxivervoer; overwegende dat er binnen deze kaders ruimte moet zijn voor innovatieve aanbieders van taxidiensten; overwegende dat innovatieve taxi-aanbieders op dit moment nog belemmerd worden door specifieke eisen als het voeren van een blauw kenteken terwijl dit niet het enige middel is om het beoogde doel te bereiken; verzoekt de regering voorstellen uit te werken waarbij innovatieve taxivervoerders de mogelijkheid krijgen op punten van taxiregelgeving af te wijken als zij kunnen aantonen dat zij veiligheid kostentransparantie en betrouwbaarheid kunnen waarborgen en gaat over tot de orde van de dag. De voorzitter: Deze motie is voorgesteld door het lid Van Veldhoven. Naar mij blijkt wordt de indiening ervan voldoende ondersteund. Zij krijgt nr. 601 (23645). Mevrouw Van Tongeren (GroenLinks): Voorzitter. Ik dien twee moties in. Motie De Kamer gehoord de beraadslaging overwegende dat meerijddiensten bijvoorbeeld via sociale platforms bijdragen aan efficiënter en milieubewuster autogebruik; van mening dat meerijddiensten legaal moeten kunnen toetreden tot de taximarkt en dat daarvoor overbodige eisen moeten worden geschrapt; verzoekt de regering de effecten te onderzoeken van het op korte termijn schrappen van de verplichting van de boordcomputer de ondernemersvergunning en het blauwe kenteken voor meerijddiensten die gebruikmaken van hybride of volledig elektrische motorvoertuigen en gaat over tot de orde van de dag. De voorzitter: Deze motie is voorgesteld door het lid Van Tongeren. Naar mij blijkt wordt de indiening ervan voldoende ondersteund. Zij krijgt nr. 602 (23645).Motie De Kamer gehoord de beraadslaging overwegende dat NS eigen mobiliteitsarrangementen aanbiedt en alternatieve aanbieders de toegang tot het ovnetwerk ontzegt; verzoekt de regering zo snel mogelijk een level playing field voor alle aanbieders van mobiliteitsarrangementen tot stand te brengen en de Kamer hierover te informeren en gaat over tot de orde van de dag. De voorzitter: Deze motie is voorgesteld door het lid Van Tongeren. Naar mij blijkt wordt de indiening ervan voldoende ondersteund. Zij krijgt nr. 603 (23645). Mevrouw Van Tongeren (GroenLinks): Ik onderstreep de hartenkreet van de PvdA. Wij zijn samen opgetrokken op het onderwerp van de gemiste uitcheckgelden. Die moeten gewoon terug naar degenen van wie het geld is. Mevrouw Visser (VVD): Voorzitter. Voor de inwoners van een land met de drukst bereden wegen de drukst bereden spoorwegen en de drukst bereden fietspaden is het wel bijzonder dat we wereldkampioen "taximijden" zijn. De taxi is immers bij uitstek een vervoermiddel dat je op een goede manier van a naar b zou moeten brengen. Loop echter buiten naar een taxistandplaats en je weet precies waarom we taxi's mijden. Om die reden hebben we samen met de PvdA een motie ingediend. De pilots zijn bedoeld om te bekijken hoe we tot een andere manier van taxivervoer kunnen komen. We willen die pilots ook gaan doen in stedelijke gebieden omdat juist daar het merendeel van het taxivervoer plaatsvindt. Als je iets wilt met het taxivervoer en als je dat wilt aanpassen moet je dat juist in grootstedelijk gebied doen. Ik kom op een ander punt: de TTO oftewel de Toegelaten Taxi Organisatie. We hebben dit ook in het AO nadrukkelijk met elkaar besproken maar misschien kan de staatssecretaris er nog nader op ingaan. De staatssecretaris heeft toegezegd dat zij in een verdere uitwerking ook de evaluatie van de TTO's zal betrekken. Voor ons is dat een belangrijk punt. Als je taxichauffeur wilt worden moet je in een gemeente als Amsterdam ongeveer €12.000 betalen om überhaupt te kunnen gaan rijden. In het kader van kostenbesparingen en laagdrempeligheid moet dat er wat ons betreft ook bij betrokken worden juist omdat uit de evaluatie blijkt dat de TTO's niet werken zoals ze zouden moeten werken. Misschien kan de staatssecretaris daar nog een keer op ingaan. De vergadering wordt van 16.32 uur tot 16.36 uur geschorst.Staatssecretaris Mansveld: Voorzitter. Bij de motie op stuk nr. 600 wil ik op voorhand duidelijk maken dat experimenten in stedelijk gebied geen taboe zijn. Ik heb vooral het punt gemaakt dat het legaliseren van illegaal taxivervoer niet bijdraagt aan de mobiliteit van de reiziger. Ik ben geen voorstander van experimenten op dat gebied. Experimenten in de stad zijn geen taboe en moeten niet onmogelijk gemaakt worden maar ik zie in eerste instantie meer meerwaarde in buitenstedelijk gebied. Ik denk dat experimenten van beneden af moeten komen. Ik kan daarbij geen tijdstip voorschrijven omdat het juist belangrijk is dat partijen gemeenschappelijk tot zo'n experiment komen. Als ik het woord "stimuleren" dus zo mag uitleggen dat ik iedereen zal uitnodigen voor een experiment en als de woorden "een start van deze experimenten in 2015" geen halszaak zijn dan is de motie ondersteuning van beleid. De heer Hoogland (PvdA): In grote steden moet dat dan gaan gebeuren. Daar zitten allemaal D66-wethouders Verkeer en Vervoer. We hebben net gehoord dat D66 deze motie steunt en dat is dus goed om te horen. Is de staatssecretaris echter zelf ook bereid om dat gesprek te entameren er actief achteraan te zitten en dit echt op te pakken? Want dat is natuurlijk waar in de motie om gevraagd wordt. Staatssecretaris Mansveld: Dat hebben we in het AO nadrukkelijk besproken. Ja daar ben ik toe bereid. Ik vind dat ook belangrijk omdat experimenten soms een duwtje nodig hebben. Ik zal dat zowel voor buitenstedelijk als binnenstedelijk gebied doen. Mevrouw Van Veldhoven (D66): Ik wil de collega van de VVD in Amsterdam als wethouder Verkeer en Vervoer niet tekortdoen. Vandaar dat ik tegen de heer Hoogland zeg: er zijn ook nog andere partijen die zich hier druk om maken. Staatssecretaris Mansveld: Het doet mij goed om te horen dat de fracties hier zelf ook het belang van inzien. In de motie op stuk nr. 601 wordt verzocht om voorstellen uit te werken. Dat doe ik graag maar dan ná de experimenten. Ik kan alleen voorstellen uitwerken op basis van de experimenten. In die zin is de motie voor mij op dit moment niet uitvoerbaar. Ik kan dus wel de experimenten doen. Als mevrouw Van Veldhoven dat bedoelt kan ik me voorstellen dat zij de motie aanhoudt totdat de eerste experimenten uitgevoerd zijn. Op dit moment kan ik dat niet en daarom zou ik de motie nu willen ontraden. In de motie-Van Tongeren op stuk nr. 602 word ik verzocht om de effecten te onderzoeken van het op korte termijn schrappen van de boordcomputer. Mevrouw Van Tongeren heeft het daarbij over meerijddiensten. Dat zijn geen taxidiensten. Eisen aan de kwaliteit betrouwbaarheid en betaalbaarheid zijn nodig voor een minimaal vereist niveau van taxi's. Ik ontraad die motie.In haar motie op stuk nr. 603 verzoekt mevrouw Van Tongeren om een level playing field voor alle aanbieders van mobiliteitsarrangementen. De afgelopen maanden hebben we diverse malen over de zakelijke markt gesproken. Ik heb de Kamer ook aangegeven wat de relatie is met de visie op het ov-betalen. De Kamer heeft de motie-De Boer/Dik-Faber aangenomen om binnen zes maanden de visie op de ovbetaalmarkt naar de Tweede Kamer te zenden en om de voor- en nadelen van de bestaande concessies en aanpassingen aan het level playing field te verbeteren. Ik denk dat dit ook belangrijk is. Die motie wordt nu uitgewerkt en dat zal zoals afgesproken in het najaar van 2015 gereed zijn. Ik schik deze motie in dat proces. Als mevrouw Van Tongeren zegt dat dit separaat zo snel mogelijk moet dan moet ik de motie ontraden. Als we dit mee kunnen nemen in de ovvisie dan gaan we dat doen. Dan zijn er een aantal hartenkreten gedaan. De hartenkreet van de heer Hoogland ondersteun ik. Dat weet de heer Hoogland ook. Ik hoop dat het NOVB hierover besluit en dat de Kamer deze cris du coeur niet meer hoeft te doen. Mevrouw Visser kent mijn mening over de TTO's. Ik vind het belangrijk dat er geëvalueerd wordt. Het is natuurlijk in principe een tijdelijke constructie die echt om een reden is ingezet; dat gebeurde niet zomaar. Ik vind het wel belangrijk hoe we die evaluatie doen. BCT's taxitariefstructuur dat ga ik doen. Over de timing scope en inhoud ga ik in gesprek met de gemeenten en ik vind het belangrijk dat we die TTO's evalueren. Als een TTO immers moet blijven bestaan om de reden waarom die daadwerkelijk ooit is begonnen dan hebben we het probleem van de markt niet opgelost. In die zin zeg ik: ja ik ga ze evalueren en ja ik neem dat mee in de BCT- en taxitariefstructuurevaluatie. Vervolgens kwam er nog een cri du coeur van mevrouw Van Tongeren. Geld terugkrijgen bij gemiste check-outs is vergemakkelijkt. Voor de gemiste check-out bij een afgekocht reisrecht heb ik met de vervoerders coulance afgesproken voor de ov-jaarkaart. Bij de overige afgekochte reisrechten krijg ik van de vervoerders een voorstel van coulance op korte termijn. Ik hoop hiermee een einde te kunnen maken aan de cris du coeur van de Kamer. De voorzitter: Dank u wel. Ik kijk nog even naar mevrouw Van Tongeren. Toen de staatssecretaris bij de behandeling van de motieVan Tongeren op stuk nr. 603 een vraag aan de indiener stelde knikte zij maar knikken wordt niet opgenomen in de Handelingen. Misschien is het goed om dat even te verhelderen. Mevrouw Van Tongeren (GroenLinks): Ik knikte in reactie op de uitleg van de staatssecretaris op mijn motie. De voorzitter: Dank u wel dan ontstaat daarover geen misverstand. De beraadslaging wordt gesloten. De vergadering wordt van 16.43 uur tot 16.46 uur geschorst.