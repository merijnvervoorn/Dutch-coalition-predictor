17 Stemmingen Wet verhoging AOW en pensioenrichtleeftijd Aan de orde zijn de stemmingen in verband met het wetsvoorstel Wijziging van de Algemene Ouderdomswet de Wet werk en bijstand de Wet inkomstenbelasting 2001 en de Wet op de loonbelasting 1964 in verband met stapsgewijze verhoging en koppeling aan de stijging van de levensverwachting van de pensioenleeftijd (Wet verhoging AOW- en pensioenrichtleeftijd) ( 33290 ) en over: - de motie-Van den Besselaar/De Jong over het intrekken van het wetsvoorstel (33290 nr. 13); - de motie-Klaver c.s. over de mogelijkheden voor een flexibele AOW (33290 nr. 14). (Zie vergadering van heden.) De voorzitter: Aangezien de motie vraagt om intrekking van het wetsvoorstel zal er eerst worden gestemd over motie nr. 13 alvorens er wordt gestemd over het wetsvoorstel en de andere motie. In stemming komt de motie-Van den Besselaar/De Jong (33290 nr. 13). De voorzitter: Ik constateer dat de aanwezige leden van de fracties van de SP de PvdD de PvdA de PVV en het lid Brinkman voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt het amendement-Vermeij/Hamer (stuk nr. 12 II). De voorzitter: Ik constateer dat de aanwezige leden van de fracties van de SP de PvdD en de PvdA voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 12 voorkomende amendementen als verworpen kunnen worden beschouwd. In stemming komt het amendement-Vermeij (stuk nr. 11 II). De voorzitter: Ik constateer dat de aanwezige leden van de fracties van de SP de PvdD de PvdA en de PVV voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 11 voorkomende amendementen als verworpen kunnen worden beschouwd. In stemming komt het wetsvoorstel. De voorzitter: Ik constateer dat de aanwezige leden van de fracties van GroenLinks D66 de VVD de SGP de ChristenUnie en hetCDA voor dit wetsvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de motie-Klaver c.s. (33290 nr. 14). De voorzitter: Ik constateer dat de aanwezige leden van de fracties van GroenLinks D66 de VVD de SGP de ChristenUnie het CDA en het lid Brinkman voor deze motie hebben gestemd en de aanwezige leden van de overige fracties ertegen zodat zij is aangenomen.