6 Stemmingen moties Situatie in Afghanistan Aan de orde zijn de stemmingen over moties ingediend bij het debat over de situatie in Afghanistan te weten: - de motie-Piri c.s. over het afkeuren van de handelswijze van de minister van Defensie (27925 nr. 813); - de motie-Piri c.s. over het afkeuren van de handelswijze van het kabinet (27925 nr. 814); - de motie-Jasper van Dijk over het opzeggen van het vertrouwen in de minister van Buitenlandse Zaken (27925 nr. 815). (Zie vergadering van 15 september 2021.) De voorzitter: Aan de orde zijn de stemmingen over moties ingediend bij het debat over de situatie in Afghanistan. Ik heet de bewindspersonen in vak-K de Kamerleden de mensen op de publieke tribune en de kijkers thuis van harte welkom. In stemming komt de motie-Piri c.s. (27925 nr. 813). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de SGP JA21 BBB de PVV FVD Groep Van Haga en het lid Omtzigt voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Piri c.s. (27925 nr. 814). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie de SGP JA21 BBB de PVV FVD Groep Van Haga en het lid Omtzigt voor deze motie hebben gestemd en de leden van de overige fracties ertegen zodat zij is aangenomen. Dan de derde motie. Ik wil de stemming even afmaken als u mij de gelegenheid geeft meneer Wilders. In stemming komt de motie-Jasper van Dijk (27925 nr. 815). De voorzitter: Ik constateer dat de leden van de fracties van de SP BIJ1 de PvdD BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. Dank u wel.Dan geef ik allereerst het woord aan de minister van Buitenlandse Zaken. Minister Kaag: Voorzitter. We hebben gisteren gedebatteerd intens en intensief over de Nederlandse evacuatie naar aanleiding van de acute crisis in Afghanistan. Ik heb uitvoerig stilgestaan bij wat wel goed is gegaan en wat niet ook in internationaal verband. Uw Kamer oordeelt dat het kabinet onverantwoord heeft gehandeld. Hoewel ik sta voor onze inzet — en ik sta daar pal achter — kan ik niet anders dan als eindverantwoordelijke minister de consequenties van dit oordeel aanvaarden. In mijn opvatting over democratie en cultuur van ons bestuur moet de minister gaan als het beleid wordt afgekeurd. Ik zal daarom bij Zijne Majesteit de Koning mijn ontslag als minister van Buitenlandse Zaken indienen. Buitenlandse Zaken was mijn passie. Dat zal u niet ontgaan zijn. Het is mijn hart. Het is wie ik ben. Het was dan ook een grote eer en een enorm genoegen om eerst als minister voor Buitenlandse Handel en Ontwikkelingssamenwerking en daarna teruggekeerd als minister van Buitenlandse Zaken deze rol te mogen vervullen in kabinet-Rutte III. Ik heb die positie in mei dit jaar aanvaard toen er een beroep op mij werd gedaan. Ik heb getracht het ambt waardig te vervullen het ambt mogelijk te maken het ambt waarde te geven. De inzet voor Afghanistan gaat door ook zonder mij. Uiteraard. Want ik ben ervan overtuigd dat de medewerkers van Buitenlandse Zaken en van Defensie hun uitstekende werk als team als mensen moedig ongeïntimideerd en waardig zullen voortzetten. Ik dank hen enorm voor alles wat ze hebben gedaan en zullen blijven doen en voor hoe ze mij als minister met verscheidene petten hebben gesteund. Ik dank premier Rutte Mark voor zijn vertrouwen en de collega's in het kabinet voor de prettige samenwerking. Ik heb de bewindspersonen van D66 gevraagd om in het belang van het land en de opgave waar het demissionaire kabinet voor staat in functie te blijven. Zij zijn daartoe bereid. Ik dank u zeer en Gods zegen. De voorzitter: Ik dank u wel. De vergadering wordt enkele ogenblikken geschorst.