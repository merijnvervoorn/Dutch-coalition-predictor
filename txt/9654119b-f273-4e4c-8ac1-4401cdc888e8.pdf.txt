15 Stemmingen moties Herbeoordeling rentederivaten mkb Aan de orde zijn de stemmingen over moties ingediend bij het VAO Herbeoordeling rentederivaten mkb te weten: - de motie-Aukje de Vries over per onderneming rapporteren door toezichthouders in de financiële sector (31311 nr. 167); - de motie-Ronnes c.s. over meedoen van Deutsche Bank bij het op te stellen herstelkader (31311 nr. 168); - de motie-Ronnes c.s. over een adequate prioritering van de herbeoordelingen (31311 nr. 169). (Zie vergadering van 16 maart 2016.) De voorzitter: De motie-Ronnes c.s. (31311 nr. 168) is in die zin gewijzigd dat zij thans is ondertekend door de leden Ronnes Nijboer en Koolmees en luidt: Naar mij blijkt wordt de indiening ervan voldoende ondersteund. Zij krijgt nr. 170 was nr. 168 (31311). Ik stel vast dat wij hier nu over kunnen stemmen. Motie De Kamer gehoord de beraadslaging constaterende dat Deutsche Bank niet meedoet bij het op te stellen herstelkader voor rentederivaten in het mkb; stelt vast dat het niet meedoen van Deutsche Bank een klap in het gezicht is voor alle bij Deutsche Bank getroffen ondernemers; verzoekt de regering zich in te zetten om Deutsche Bank alsnog mee te laten doen aan het herstelkader; verzoekt de regering tevens te onderzoeken hoe de bevoegdheden van de AFM zo kunnen worden vormgegeven dat meedoen aan dergelijke herstelacties niet meer op basis van vrijwilligheid gaat maar verplicht kan worden en gaat over tot de orde van de dag. In stemming komt de motie-Aukje de Vries (31311 nr. 167). De voorzitter: Ik constateer dat deze motie met algemene stemmen is aangenomen.In stemming komt de gewijzigde motie-Ronnes c.s. (31311 nr. 170 was nr. 168). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 50PLUS Houwers de Groep Kuzu/Öztürk Klein de SGP de ChristenUnie het CDA de Groep Bontes/Van Klaveren en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Ronnes c.s. (31311 nr. 169). De voorzitter: Ik constateer dat deze motie met algemene stemmen is aangenomen.