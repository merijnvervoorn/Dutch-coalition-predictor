7 Hernieuwbare energie bij ingrijpende renovatie Aan de orde is het tweeminutendebat Wijziging Bouwbesluit 2012 en het Besluit Bouwwerken leefomgeving in verband met hernieuwbare energie bij ingrijpende renovatie (32757 nrs. 179 en 180). De voorzitter: Dan gaan we direct door met het volgende debat met grosso modo dezelfde woordvoerders. Dat is het tweeminutendebat Wijziging Bouwbesluit 2012 en het Besluit Bouwwerken leefomgeving in verband met hernieuwbare energie bij ingrijpende renovatie. De eerste spreker is de heer Koerhuis van de VVD. De heer Koerhuis (VVD): Voorzitter. Ik heb een punt gemaakt in het schriftelijk overleg over dit wettelijk besluit. De minister leek daar niet in mee te gaan of wil daar niet in meegaan vandaar de volgende motie. Motie De Kamer gehoord de beraadslaging overwegende dat huiseigenaren niet moeten worden verplicht tot het nemen van hernieuwbare-energiemaatregelen; constaterende dat dit nu toch lijkt gebeuren bij een ingrijpende renovatie; verzoekt de regering om huiseigenaren niet te verplichten tot het nemen van hernieuwbare-energiemaatregelen en gaat over tot de orde van de dag. De voorzitter: Deze motie is voorgesteld door het lid Koerhuis. Zij krijgt nr. 181 (32757). De voorzitter: Dank u wel. Dan komen we daarmee bij collega Boulakjar van D66. Die slaat even over. De heer Kops is er niet. Mevrouw Beckerman heeft ook aangegeven niet te zullen spreken. Dan zijn we tot slot in deze ronde bij de heer Nijboer. Die geeft ook aan dat hij geen gebruik wil maken van deze ronde. Dan gaan we even wachten op de motie. Die komt er ieder moment aan. De vergadering wordt enkele ogenblikken geschorst.De voorzitter: Ik geef het woord aan de minister voor haar waardering over de motie op stuk nr. 181 van de heer Koerhuis van de VVD. Minister Ollongren: Ja de motie op stuk nr. 181 tevens de enige motie. De heer Koerhuis heeft een motie ingediend waarvan ik denk dat zijn bedoeling is om huiseigenaren te helpen om ze niet te verplichten tot het nemen van hernieuwbare-energiemaatregelen bij grote renovaties. Voorzitter. Excuses maar ik wil toch wat inhoudelijk reageren hierop. Juist het moment van het aangaan van grote renovaties is natuurlijk ook het moment om te investeren in verduurzaming van de woning. Dat is goed voor de woning. Dat is goed voor de waarde dus ook goed voor de eigenaar van de woning. Dat is goed voor het comfort. Heel veel mensen doen het ook al dus ik zou zeggen dat je dat juist zou moeten aanmoedigen en zou moeten ondersteunen. Ik moet de heer Koerhuis er natuurlijk ook op wijzen dat het ook een Europese verplichting is. Die verplichting is al sinds 2018 bekend ruim voor het Klimaatakkoord dat we hier met elkaar hebben afgesproken. Nederland is in Brussel ook altijd ambitieus als het gaat over klimaatafspraken dus ik moet echt de motie ontraden. Ik denk ook dat het in de praktijk een heel haalbare en uitvoerbare eis is die wordt gesteld. Dat is een lang verhaal maar het komt erop neer dat ik de motie moet ontraden. De voorzitter: De motie op stuk nr. 181 wordt ontraden door de minister. De beraadslaging wordt gesloten. De voorzitter: Daarmee komen we aan het eind van de debatten van deze morgen. Over alle moties zal morgen donderdag worden gestemd. Ik schors de vergadering tot 13.50 uur. Dat u dat allemaal even goed weet. De vergadering wordt van 12.55 uur tot 13.56 uur geschorst. Voorzitter: Bergkamp