7 Regeling van werkzaamheden (stemmingen) De voorzitter: Aan de orde is een korte regeling van werkzaamheden vóór de stemmingen. Ik stel voor zo dadelijk ook te stemmen over de aangehouden motie-Omtzigt zij het dat de heer Omtzigt er nu toch iets over wil zeggen. De heer Omtzigt. Toch maar niet hè? De heer Omtzigt (CDA): Nee voorzitter. Ik stel voor om mijn motie op stuk nr. 1416 (21505-20) genoemd onder punt 10 de stemming over het bericht dat Brussel overweegt een financiële bijdrage van 56 miljoen euro te vragen aan de ECB nog even aan te houden. De voorzitter: Op verzoek van de heer Omtzigt stel ik voor zijn motie (21501-20 nr. 1416) aan te houden. Daartoe wordt besloten. De voorzitter: De heer Van Rooijen. De heer Van Rooijen (50PLUS): Voorzitter. Ik heb eveneens een verzoek tot aanhouding onder punt 3 ... De voorzitter: Tot aanhouding? Wie wilt u dat ik ...? De heer Van Rooijen (50PLUS): Aanhouden. Ik verzoek u bij punt 3 de stemmingen over moties ingediend bij het VAO Eurogroep/Ecofin-Raad mijn motie op stuk nr. 1586 (21501-07) aan te houden. De voorzitter: Op verzoek van de heer Van Rooijen stel ik voor zijn motie (21501-07 nr. 1586) aan te houden. Daartoe wordt besloten.