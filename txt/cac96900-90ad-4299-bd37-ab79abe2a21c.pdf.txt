35 Stemming moties Windmolens op zee Aan de orde zijn de stemmingen over moties ingediend bij het dertigledendebat over het bericht dat de consument een fortuin moet gaan betalen voor windmolens op zee te weten: - de motie-Van Tongeren over niet bezuinigen op posten die nodig zijn voor uitvoering van het Energieakkoord (33561 nr. 5); - de motie-Van Tongeren over een opt-inregeling voor lokale overheden (33561 nr. 6). (Zie vergadering van 11 september 2013.) In stemming komt de motie-Van Tongeren (33561 nr. 5). De voorzitter: Ik constateer dat de aanwezige leden van de fracties van GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Van Tongeren (33561 nr. 6). De voorzitter: Ik constateer dat de aanwezige leden van de fracties van de SGP de ChristenUnie D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.