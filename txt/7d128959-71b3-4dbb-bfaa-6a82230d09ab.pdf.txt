10 Stemmingen moties Stabiliteitsprogramma en Nationaal Hervormingsprogramma Aan de orde zijn de stemmingen over moties ingediend bij het debat over het Stabiliteitsprogramma en het Nationaal Hervormingsprogramma te weten: - de motie-Bruins Slot/Merkies over het continueren van het verlaagde btw-tarief (21501-07 nr. 1252); - de motie-Schouten/Bruins Slot over uiterlijk 1 juni een definitief winningsbesluit nemen (21501-07 nr. 1253). (Zie vergadering van 21 april 2015.) De voorzitter: De motie-Bruins Slot/Merkies (21501-07 nr. 1252) is in die zin gewijzigd dat zij thans luidt: Motie De Kamer gehoord de beraadslaging constaterende dat het verlaagde btw-tarief van 6% dat geldt voor arbeidskosten bij renovatie en herstel van woningen ouder dan twee jaar na 1 juli 2015 wordt verhoogd naar 21%; overwegende dat het verlaagde btw-tarief bijdraagt aan het behalen van de doelen in het energieakkoord doordat het woningeigenaren een stimulans biedt om hun woning te verduurzamen en hiermee energie bespaard kan worden; overwegende dat het verlaagde btw-tarief een stimulerende werking heeft op de werkgelegenheid in Nederland; verzoekt de regering te onderzoeken of het verlaagde btwtarief van 6% voor dit jaar gecontinueerd kan worden en de Kamer hier bij de Voorjaarsnota over te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 1255 was nr. 1252 (21501-07). Ik stel vast dat wij hier nu over kunnen stemmen. In stemming komt de gewijzigde motie-Bruins Slot/Merkies (21501-07 nr. 1255 was nr. 1252). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie de SGP de Groep Kuzu/Öztürk 50PLUS D66GroenLinks de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Schouten/Bruins Slot (2150107 nr. 1253). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren het CDA de ChristenUnie 50PLUS D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.