86 Stemming aangehouden motie initiatief-Bruins Slot "Vrijwilligers zijn kampioenen" Aan de orde is de stemming over een aangehouden motie ingediend bij het debat over de initiatiefnota van het lid Bruins Slot "Vrijwilligers zijn kampioenen" te weten: - de motie-Keijzer over een gratis vog voor vrijwilligers die werken met mensen in een afhankelijkheidssituatie (34369 nr. 7). (Zie notaoverleg van 23 januari 2017.) In stemming komt de motie-Keijzer (34369 nr. 7). De voorzitter: Ik constateer dat de aanwezige leden van de fracties van de SP de PvdD GroenLinks D66 Van Vliet 50PLUS de Groep Kuzu/Öztürk Houwers Monasch de VVD de SGP de ChristenUnie het CDA de Groep Bontes/Van Klaveren en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. Mevrouw Kuiken (PvdA): Voorzitter het is wat laat maar bij de laatste stemming hadden we voor moeten stemmen. Excuus. De voorzitter: Deze aantekening zal in de Handelingen worden opgenomen. De heer Klein (Klein): Voorzitter ik wil geen roet in het eten gooien. Ik ben dus voor een gratis vog dus ik ben voor de motie. De voorzitter: Ook deze opmerking zal in de Handelingen worden opgenomen. Mevrouw Keijzer (CDA): Dat is natuurlijk helemaal geweldig. Dat is voor mij reden om nu het kabinet te vragen om een brief over de manier waarop het die motie gaat uitvoeren. De voorzitter: Ik stel voor het stenogram van dit deel van de vergadering door te geleiden naar het kabinet.