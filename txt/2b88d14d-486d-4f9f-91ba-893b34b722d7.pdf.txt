12 Stemmingen moties Landbouw- en Visserijraad van 19 juli 2021 Aan de orde zijn de stemmingen over moties ingediend bij het tweeminutendebat Landbouw- en Visserijraad van 19 juli 2021 te weten: - de motie-Vestering over kwantitatieve doelen voor de uitfasering van pesticidengebruik (21501-32 nr. 1340); - de motie-Edgar Mulder over het intrekken van steun voor de From Farm to Fork Strategy (21501-32 nr. 1341); - de motie-Van Haga/Van der Plas over het niet uitvoeren van de Van-Boer-tot-Bordstrategie (21501-32 nr. 1342); - de motie-Van Haga/Van der Plas over waarborgen dat de inkomenspositie van boeren niet verder onder druk komt te staan bij uitwerking van plannen voor het gemeenschappelijk landbouwbeleid (21501-32 nr. 1343). (Zie vergadering van 29 september 2021.) De voorzitter: De motie-Vestering (21501-32 nr. 1340) is in die zin gewijzigd dat zij thans luidt: Motie De Kamer gehoord de beraadslaging overwegende dat meer dan 1 miljoen bezorgde mensen het Europese burgerinitiatief "Red bijen en boeren" hebben getekend waarin wordt opgeroepen tot een volledige uitfasering van landbouwgif in 2035; verzoekt de regering kwantitatieve tussendoelen te stellen voor de uitfasering van het gebruik van pesticiden aangevuld met een plan om boeren te helpen bij de benodigde omschakeling en gaat over tot de orde van de dag. Zij krijgt nr. 1346 was nr. 1340 (21501-32). Ik stel vast dat wij hier nu over kunnen stemmen. In stemming komt de gewijzigde motie-Vestering (2150132 nr. 1346 was nr. 1340). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan D66 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Edgar Mulder (21501-32 nr. 1341).De voorzitter: Ik constateer dat de leden van de fracties van de SGP JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga/Van der Plas (2150132 nr. 1342). De voorzitter: Ik constateer dat de leden van de fracties van de SGP JA21 BBB de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga/Van der Plas (2150132 nr. 1343). De voorzitter: Ik constateer dat de leden van de fracties van Fractie Den Haan de SGP JA21 BBB de PVV FVD Groep Van Haga en Lid Omtzigt voor deze motie hebben gestemd en de leden van de overige fracties ertegen zodat zij is verworpen.