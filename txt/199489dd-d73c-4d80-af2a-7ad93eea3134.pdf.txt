6 Regeling van werkzaamheden Regeling van werkzaamheden De tijdelijke voorzitter: Ik deel aan de Kamer mede dat tot fractievoorzitter zijn gekozen: - de heer Mark Rutte door de fractie van de VVD; - de heer Samsom door de fractie van de PvdA; - de heer Wilders door de fractie van de PVV; - de heer Roemer door de fractie van de SP; - de heer Van Haersma Buma door de fractie van het CDA; - de heer Pechtold door de fractie van D66; - de heer Slob door de fractie van de ChristenUnie; - mevrouw Sap door de fractie van GroenLinks; - de heer Van der Staaij door de fractie van de SGP; - mevrouw Thieme door de fractie van de Partij voor de Dieren; - de heer Krol door de fractie van 50PLUS. Ik stel voor om toe te voegen aan de agenda van hedenmiddag het debat over de verkiezingsuitslag met spreektijden van 10 minuten per fractie. Ik stel voor om voor wat betreft de sprekersvolgorde de fractiegrootte aan te houden. Ik stel voor om géén algemene politieke beschouwingen te houden en op dinsdag 25 september wél een vragenuur te houden. Op verzoek van het lid Hachchi (D66) stel ik voor haar motie op stuk 26643 nr. 234 opnieuw aan te houden. Op verzoek van het lid Thieme (PvdD) stel ik voor haar moties op stuk 28973 nr. 78 en 32372 nrs 76 en 78 opnieuw aan te houden. Op verzoek van het lid Ouwehand (PvdD) stel ik voor haar moties op stuk 21501-20 nr. 622 en 21501-32 nr. 578 opnieuw aan te houden. Op verzoek van het lid Arib (PvdA) stel ik voor haar motie op stuk 33000-VI nr. 84 opnieuw aan te houden. Dat betekent dat de in artikel 69 tweede lid genoemde termijn van twee maanden voor deze moties opnieuw gaat lopen. De heer Roemer (SP): Voorzitter ik kan tellen dus ik weet dat een meerderheid in de Kamer de algemene beschouwingen niet wenst te voeren. Ik vind dat een enorm gemis. We zullen ook zien dat het debat van straks bijna een algemene beschouwing zal blijken te zijn. Ik vind het dus erg spijtig en ik teken aan dat mijn fractie graag algemene beschouwingen zou hebben gehad. De tijdelijke voorzitter: Dat hebben we bij dezen aangetekend. Overeenkomstig de voorstellen van de voorzitter wordt besloten. De tijdelijke voorzitter: Vooruitlopend op de vaststelling van het behandelschema van de begrotingen voor 2013 stel ik voor om de algemene financiële beschouwingen te agenderen voor de week van 2 oktober aanstaande.Ik stel voorts aan de Kamer voor de Eerste Kamer te laten weten dat mevrouw Van Tongeren de plaats in zal nemen van mevrouw Van Gent bij de verdediging van het wetsvoorstel tot wijziging van de Wet personenvervoer 2000 teneinde inbesteding van openbaar vervoer mogelijk te maken in een plusregio die de gemeenten Amsterdam 'sGravenhage Rotterdam of Utrecht omvat (Wet aanbestedingsvrijheid OV grote steden) (32845). Overeenkomstig de voorstellen van de voorzitter wordt besloten. De tijdelijke voorzitter: Op verzoek van de D66-fractie benoem ik in het Presidium het lid Van Veldhoven tot lid in plaats van het lid Berndsen-Jansen en het lid Koolmees tot plaatsvervangend lid in plaats van het lid Schouw. Op verzoek van de VVD-fractie benoem ik in het Presidium het lid Neppérus tot lid in de bestaande vacature. Op verzoek van de fractie van de ChristenUnie benoem ik in het Presidium het lid Voordewind in de bestaande vacature. Het woord is aan de heer Ulenbelt. De heer Ulenbelt (SP): Voorzitter. Ik stel voor om een debat te houden met de minister van Sociale Zaken en Werkgelegenheid over het mogelijk korten van de pensioenen met ingang van volgend jaar. Volgende week komt daarover een brief. Ik zou het debat dus in de loop van volgende week willen houden. De heer Tony van Dijck (PVV): Steun voor dit verzoek. Na ontvangst van de brief zo snel mogelijk een debat. Mevrouw Schouten (ChristenUnie): Uiteraard willen wij een debat maar ik wil eerst de brief afwachten. Eerst dus een brief en daarna besluiten hoe en wanneer een debat. Mevrouw Vermeij (PvdA): Ik volg collega Schouten: eerst de stukken hiernaartoe krijgen en dan overleggen hoe en wanneer we het debat gaan voeren. De heer Koolmees (D66): Ik volg mevrouw Schouten en mevrouw Vermeij: eerst de stukken en dan bekijken of een debat nodig is. Mevrouw Lodders (VVD): Daar sluit ik me graag bij aan. De heer Krol (50PLUS): Vanzelfsprekend geven wij grote steun aan dit voorstel. De heer Omtzigt (CDA): Wij zouden graag de brief ontvangen. Als het de regering niet lukt om het hele voorstel aan de Kamer te sturen willen wij in ieder geval volgende week een brief over de precieze plannen met de rekenrente de UFR. Wij steunen wel het idee dat er grote onrust leeft rond de pensioenen. We moeten weten waar we aan toe zijn.Mevrouw Sap (GroenLinks): Wij steunen het voorstel van mevrouw Schouten. We willen eerst een brief en dan pas besluiten over de vraag of er een debat moet komen. De tijdelijke voorzitter: Mijnheer Ulenbelt u hoort het. We wachten eerst op de brief en wellicht weet u daarna meer enthousiasme in de zaal te veroorzaken. De heer Ulenbelt (SP): Ik hoor het inderdaad. De minister had echter al voor de verkiezingen een brief beloofd. Ik wilde zo snel mogelijk na de verkiezingen een debat dus zet ik mijn voorstel om in een verzoek tot een dertigledendebat. Dan heb ik er 32. De tijdelijke voorzitter: Er zijn inderdaad 30 zelfs 32 leden die dat willen. We zetten het onderwerp op de lijst. We zullen dit gedeelte van het stenogram doorgeleiden naar het kabinet. Het woord is aan de heer Bashir. De heer Bashir (SP): Voorzitter. Uit Kamervragen van de SP-fractie en uit berichten in de media blijkt dat de NS belasting ontwijkt. Hierdoor betaalt NS in Ierland belasting in plaats van in Nederland. Een staatsbedrijf dat de eigen Staat om de tuin leidt is iets heel bizars. Dit vraagt volgens de SP-fractie om een debat. Dat debat zouden we willen voeren met de staatssecretaris van Financiën en de minister van Infrastructuur. De heer Van Vliet (PVV): Ik wil de heer Bashir meegeven dat het om één staatsdeelneming gaat. Volgens mij kunnen we dit ook afdoen op het niveau van een algemeen overleg liefst alleen met de staatssecretaris van Financiën. De heer Klaver (GroenLinks): Op zich steun ik het verzoek om een debat. Ik zou wel graag voorafgaand aan dat debat een brief ontvangen waarin wordt ingegaan op de vraag of deze constructie door meerdere publieke dienstverleners wordt gebruikt. De heer Verhoeven (D66): Steun voor het debat en voor het idee van de heer Klaver. Mevrouw Neppérus (VVD): Wij hebben geen behoefte aan een debat. Dit kan gewoon bij een AO worden meegenomen. De heer Groot (PvdA): Het is een belangrijke kwestie maar het kan volgens ons ook goed in een AO behandeld worden. De heer Omtzigt (CDA): Wij steunen het verzoek om een brief over de vraag wat er aan de hand is bij de NS en of er ook dergelijke constructies bestaan rond andere staatsdeelnemingen. Op basis daarvan kunnen we bekijken of we een debat of een AO organiseren. De tijdelijke voorzitter: Mijnheer Bashir het is duidelijk denk ik. Er is brede steun voor een brief maar niet voor een debat. Ik zal dit gedeelte van het stenogram doorgeleiden naar het kabinet.De heer Bashir (SP): Dan wacht ik de brief af. Volgens mij is er dan genoeg aanleiding om een algemeen overleg te organiseren. De tijdelijke voorzitter: Dat is zeer verstandig. Het woord is aan de heer Verhoeven. De heer Verhoeven (D66): Voorzitter. Op Prinsjesdag schreef minister Schultz een brief aan de Kamer over het schrappen van de verbinding Den Haag-Breda-Brussel door de bedrijven HSA en het Belgische NMBS. Over deze lijn zijn in 2002 afspraken gemaakt maar zij lijkt nu van de baan te zijn. Daarover zou ik graag debatteren met de betreffende bewindspersoon. De heer Monasch (PvdA): Er staat voor 11 oktober een groot AO Spoor gepland. Daarbij kan dit onderwerp goed worden ondergebracht. Wat ons betreft bespreken we dit dus in het AO van 11 oktober. Mevrouw Van Tongeren (GroenLinks): Wij steunen het voorstel van de heer Monasch. De heer Madlener (PVV): Wij hebben geen behoefte aan een debat hierover. De heer De Rouwe (CDA): Steun voor het voorstel van de heer Monasch. We steunen wat hier naar voren wordt gebracht. Ook het CDA wil hier gauw met de minister over spreken. De heer Elias (VVD): Er ligt een heldere brief van de minister namelijk die van 18 september. Die brief kunnen we bespreken bij het eerstkomende algemeen overleg. Steun dus voor het voorstel van de heer Monasch. De heer Bashir (SP): Wij steunen het verzoek om een debat. De tijdelijke voorzitter: Er is geen meerderheid voor een debat mijnheer Verhoeven. De heer Verhoeven (D66): Ik zie dat de collega's de urgentie voelen maar het in een andere vorm willen doen. Ik zal het dus tijdens het AO aan de orde stellen. De tijdelijke voorzitter: Dank voor uw souplesse. Het woord is aan mevrouw Berndsen. Mevrouw Berndsen-Jansen (D66): Voorzitter. Uit de pers blijkt dat het steeds duidelijker wordt dat de invoering van de wietpas ongelooflijk veel negatieve effecten heeft. Daarom lijkt het ons heel verstandig om hierover zo spoedig mogelijk een debat te voeren. Met ingang van 1 januari zal namelijk ook in de overige delen van Nederland de wietpas worden ingevoerd. Wij willen daarom uiterlijk in oktober een debat hierover voeren.De tijdelijke voorzitter: We gaan kijken of er steun voor is. De heer Van der Steur (VVD): In de vaste Kamercommissie is hierover uiteraard allang gesproken. Afgesproken is dat aan de Kamer een evaluatie van de invoering van de wietpas wordt gestuurd. Ook is in die commissie afgesproken om er kort daarna over te spreken. Ik steun het verzoek om na de evaluatie een debat te voeren maar waarschijnlijk gaat het sneller en beter in een AO binnen de commissie. De tijdelijke voorzitter: Helder. Mevrouw Kooiman (SP): Wat de SP betreft kunnen we niet snel genoeg debatteren over het failliet van de wietpas. Graag steun voor het verzoek van mevrouw Berndsen. Ook hebben we schriftelijke vragen over dit onderwerp gesteld die we graag vóór het debat beantwoord willen zien. Mevrouw Bouwmeester (PvdA): Het verzoek van de D66-fractie is zeer terecht maar ook de fractie van de Partij van de Arbeid heeft nog vele vragen onbeantwoord op het ministerie van Veiligheid en Justitie liggen. Wij willen eerst die vragen beantwoord hebben en een brief ontvangen en dan zo snel mogelijk een debat. Mevrouw Helder (PVV): Leuk dat er geconcludeerd wordt dat er sprake is van een failliet terwijl veel vragen onbeantwoord zijn. Ik handhaaf het besluit van de commissie: evaluatie en daarna een debat in een AO. De heer Klein (50PLUS): Wij steunen graag het voorstel van mevrouw Berndsen. De heer Oskam (CDA): De fractie van het CDA wil graag eerst een brief ontvangen met de stand van zaken en dan pas beslissen of zij het debat wil aangaan. Mevrouw Thieme (PvdD): Van harte steun voor het verzoek. Mevrouw Van Tongeren (GroenLinks): Ook steun van de fractie van GroenLinks voor het verzoek. De wietpas is een wangedrocht. De heer Segers (ChristenUnie): De ChristenUnie sluit zich aan bij de optie van de heer Van der Steur. De tijdelijke voorzitter: Ik zie nog geen meerderheid mevrouw Berndsen-Jansen. Mevrouw Berndsen-Jansen (D66): Nee dat zie ik ook maar ik zie wel steun voor een dertigledendebat. Daar vraag ik nu dan ook om. De tijdelijke voorzitter: We zetten het debat op de lijst. Ik weet uit mijn hoofd niet welk nummer het krijgt. De ervaring leert echter dat weeen redelijk stuwmeer aan dertigledendebatten hebben. Desalniettemin zetten we u op de lijst. Mevrouw Berndsen-Jansen (D66): Maar de lijst is opgeschoond als het goed is. De tijdelijke voorzitter: Ik stel voor dit gedeelte van het stenogram door te geleiden naar het kabinet. Daartoe wordt besloten. De tijdelijke voorzitter: Het woord is aan mevrouw Gesthuizen. Mevrouw Gesthuizen (SP): Voorzitter. Mijn eerste verzoek betreft de kwetsbaarheid in de browser Internet Explorer (IE). Terwijl de Duitse overheid het niet achterwege liet om onmiddellijk te waarschuwen en zij alle burgers adviseerde om IE voortaan niet meer te gebruiken om er het web mee op te gaan liet het Nationaal Cyber Security Centrum een kans liggen door te stellen dat mensen zelf wat software konden installeren waardoor het gebruik van IE weer veilig zou zijn. Ik vind dat onvoldoende. Ook de Consumentenbond vindt dat onvoldoende en heeft inmiddels geadviseerd om IE niet meer te gebruiken. Ook de Dienst Automatisering van de Kamer heeft de Kamerleden inmiddels geadviseerd om niet meer te surfen met IE. Ik wil dan ook graag dat de minister van Veiligheid en Justitie in een brief aangeeft waarom de Nederlandse overheid niet daadkrachtig heeft opgetreden en hoe hij de burgers en bedrijven in de toekomst op de hoogte wil gaan stellen. Mevrouw Hachchi (D66): De D66-fractie steunt de vraag om een brief. Mevrouw Hennis-Plasschaert (VVD): Ook steun van de VVD-fractie voor het verzoek. De heer Recourt (PvdA): Ook steun van de zijde van de Partij van de Arbeid. De tijdelijke voorzitter: Mevrouw Gesthuizen de steun is eigenlijk overbodig maar u hebt wel steun voor uw brief. Mevrouw Gesthuizen (SP): Dank voorzitter. De tijdelijke voorzitter: Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten. De tijdelijke voorzitter: Het woord is opnieuw aan mevrouw Gesthuizen. Mevrouw Gesthuizen (SP): Ik wil nog een tweede zaak onder de aandacht brengen. Ik heb schriftelijke vragen gesteld over de situatie in de PI Amsterdam Over-Amstel in de volksmond bekend als de Bijlmerbajes. Deze vragen heb ik gesteld omdat door het personeel gezamenlijk met de vakbonden de noodklok is geluid. De problemen waar ik de staatssecretarisvan Veiligheid en Justitie al vaak op heb gewezen houden maar aan. Zeer onlangs eigenlijk gisteren is er opnieuw zeer verontrustende informatie naar buiten gekomen. Ik vraag dan ook om de schriftelijke vragen om te zetten in een verzoek om een brief die ik graag voor eind volgende week ontvang. Aangezien ik in de krant lees dat "ze zich te pletter werken en zich na een halfjaar ziek melden" denk ik dat wij niet moeten dralen. De tijdelijke voorzitter: Helder u wilt een brief en ik stel voor om het stenogram van dit gedeelte van de vergadering door te geleiden naar het kabinet. Mevrouw Gesthuizen (SP): Dank. Ik zie de heer Van der Steur ook knikken. De tijdelijke voorzitter: Het woord is aan mevrouw Venrooy van de VVD. Zij wil ook een brief. Mevrouw Venrooy (VVD): Voorzitter. Wij hebben in de Kamer twee keer een motie ingediend die Kamerbreed gesteund is om kleine vernieuwende zorgaanbieders toegang te geven tot de langdurige zorg. Dat is een diepe wens en het lukt maar niet. Wij krijgen veel signalen van de kleine innovatieve zorgaanbieders dat ze er niet doorkomen. Ik wil graag op korte termijn een brief van de staatssecretaris waarin ze ingaat op het aantal organisaties dat wel is gecontracteerd en dat niet is gecontracteerd en vooral op de reden waarom. Is die zorggerelateerd of is dat om andere redenen? Ik wil die brief ontvangen met het oog op een debat. Mevrouw Wolbert (PvdA): Steun voor het debat en vooral een onderstreping van de urgentie ervan omdat de contracteringstermijn afloopt. De tijdelijke voorzitter: Het verzoek ging over een brief. Dat is bij dezen gehonoreerd. Mevrouw Wolbert (PvdA): Dan vóór de regeling van volgende week. De tijdelijke voorzitter: Ik zal dat vermelden in het stenogram van dit gedeelte van de vergadering dat ik zal doorgeleiden naar het kabinet. Wij zullen erop aandringen dat het voor de 25ste arriveert. Het woord is aan mevrouw Karabulut. Mevrouw Karabulut (SP): Voorzitter. Ik wil geen brief maar een debat met de minister van Sociale Zaken en Werkgelegenheid over de stijgende werkloosheid. Vandaag zijn nieuwe cijfers bekend geworden. De jeugdwerkloosheid is ten opzichte van verleden jaar met 25% gegroeid. Er is alle reden voor actie. De heer Van Vliet (PVV): Bijna 12% van de jongeren is werkloos. Dat rechtvaardigt een debat. Dus steun.De heer Azmani (VVD): Nog geen steun voor het debat maar een reactie van de verantwoordelijke minister op dit bericht zou ik wel op prijs stellen. Mevrouw Hamer (PvdA): Ik wil de minister ook vragen om op korte termijn een brief te sturen. Daarna kunnen we bekijken of we een debat gaan voeren. Mevrouw Schouten (ChristenUnie): Steun voor het debat maar daarvoor krijg ik ook graag nog aanvullende informatie over de plannen van het kabinet om dit probleem aan te pakken. Mevrouw Sap (GroenLinks): De jeugdwerkloosheid is een van de ernstigste problemen. Dus steun voor het verzoek. De tijdelijke voorzitter: En dan nu de maidenbijdrage van de heer Heerma. De heer Heerma (CDA): Steun voor een debat maar ook eerst graag een brief. De tijdelijke voorzitter: Er is nog geen steun voor een debat want ik bespeur nog geen meerderheid. Ik stel voor dat wij een brief aan de minister vragen. Mevrouw Karabulut (SP): Een brief vind ik prima maar de cijfers spreken voor zich. Ik wil het debat dan graag omzetten in een dertigledendebat. De tijdelijke voorzitter: Dat hebben wij bij dezen gedaan. Het debat komt op de lijst. Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten. De tijdelijke voorzitter: Het woord is aan mevrouw Oudehand. Mevrouw Ouwehand (PvdD): Voorzitter. De natuur heeft zeer te lijden van de bio-industrie in Nederland. Om dat effect te beperken wordt ingezet op technische maatregelen. Die kosten veel geld. Er is ook andere kritiek op te leveren. Vorige week hebben wij gezien dat de provincie Noord-Brabant in een rapport heeft geconcludeerd dat de maatregelen niet worden nageleefd en de milieuregels niet worden opgevolgd. Wij krijgen daarop graag een reactie van het kabinet voordat de begrotingsbehandeling aanvangt. Ook in de nieuwe begroting wordt weer geld uitgetrokken voor dit soort maatregelen. Als die maatregelen niet effectief zijn moet de Kamer daarvan een goede analyse krijgen voordat zij instemt met het uitgeven van belastinggeld. De tijdelijke voorzitter: Het is duidelijk. U wenst een brief. Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten.Mevrouw Ouwehand (PvdD): Die krijg ik graag eind volgende week binnen. De tijdelijke voorzitter: Dat zal ik eraan laten toevoegen. Het woord is aan de heer Omtzigt voor een rappel. De heer Omtzigt (CDA): Voorzitter. Het eerste debat op de lange lijst van debatten die we nog te goed hebben gaat over derivatenposities. Drie weken geleden heb ik vragen gesteld over de derivatenposities van lagere overheden ziekenhuizen slibverwerkingsbedrijven en dergelijke. Als wij volgende week geen algemene politieke beschouwingen houden en dit debat aan de beurt komt zou ik die vragen graag met spoed beantwoord zien zodat wij weten hoeveel derivaten de overheid precies heeft en welke gevolgen dit heeft. De tijdelijke voorzitter: Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten. De tijdelijke voorzitter: Het woord is aan de heer Van Bommel. De heer Van Bommel (SP): Mijnheer de voorzitter. De SP-fractie maakt zich grote zorgen over de situatie die in Afghanistan is ontstaan inzake de training van Afghaanse politieagenten en militairen. Steeds vaker nemen deze rekruten de wapens op tegen NAVO-troepen. De NAVO heeft daarom recentelijk een inperking aangebracht op de samenwerking tussen de NAVO-troepen en de Afghaanse rekruten. Zij gaan in veel gevallen niet meer samen de poort uit. Ik ontvang graag een brief van de ministers van Defensie en Buitenlandse Zaken om te vernemen wat dit betekent in het bijzonder voor de Nederlandse politietrainingsmissie en in het algemeen voor de geplande aanwezigheid. In 2014 zou iedereen opgeleid zijn en zou de NAVO vertrekken uit Afghanistan. De heer Ten Broeke (VVD): Voorzitter. Het is overwegend vragen naar de bekende weg maar een brief lijkt mij geen bezwaar. De heer Voordewind (ChristenUnie): Voorzitter. Ook steun voor de brief. In die brief zie ik graag op een rijtje wat de consequenties zijn ook voor onze troepen daar. Mevrouw Hachchi (D66): Voorzitter. Steun voor de brief. De heer Omtzigt (CDA): Voorzitter. Steun voor de brief. Ik sluit mij aan bij de opmerking van de heer Voordewind. De heer De Roon (PVV): Voorzitter. Ook steun voor het verzoek van de heer Van Bommel. Ik sluit mij ook aan bij de opmerkingen van de heer Voordewind.Mevrouw Ouwehand (PvdD): Voorzitter. Steun inclusief de opmerkingen van de ChristenUnie. De heer Van Ojik (GroenLinks): Voorzitter. Ook GroenLinks ziet graag een brief. De tijdelijke voorzitter: Dat is heel veel steun voor een brief mijnheer Van Bommel. Gefeliciteerd ermee! Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten. De tijdelijke voorzitter: Het woord is aan mevrouw Agema. Mevrouw Agema (PVV): Voorzitter. Ik vraag graag een brief aan de minister van VWS waarin zij reageert op het spaarprogramma van Menzis. Het gaat over preventie. Dat klinkt heel goed maar ik ben heel benieuwd wat het betekent voor mensen die al ziek zijn en waarom niet iedereen een korting op het eigen risico kan krijgen. De tijdelijke voorzitter: Deze brief is een stuk minder populair stel ik vast. Ik stel voor het stenogram van dit gedeelte van de vergadering door te geleiden naar het kabinet. Daartoe wordt besloten.