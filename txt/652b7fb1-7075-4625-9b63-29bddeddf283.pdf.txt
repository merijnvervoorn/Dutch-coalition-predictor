12 Stemmingen moties Voorstel verandering van de Grondwet tot opneming van een algemene bepaling Aan de orde zijn de stemmingen over moties ingediend bij de behandeling van het wetsvoorstel Verklaring dat er grond bestaat een voorstel in overweging te nemen tot verandering van de Grondwet strekkende tot het opnemen van een algemene bepaling te weten: - de motie-Öztürk over het bevorderen van de sociale functie en de kennis van de Grondwet (34516 nr. 14); - de motie-Segers/Özütok over het opnemen van internationale mensenrechten in de Grondwet (34516 nr. 15). (Zie vergadering van 31 mei 2017.) De voorzitter: Ik geef gelegenheid tot het afleggen van een stemverklaring vooraf. De heer Baudet (FvD): Mevrouw de voorzitter. Zoals Forum voor Democratie de motie-Öztürk op stuk nr. 14 leest ziet zij op het vergroten van de aandacht voor de Nederlandse tradities de Nederlandse wetten en de Nederlandse cultuur in het onderwijs en onder jonge mensen in het algemeen en het langs die weg vergroten van burgerschap en voeling met de Nederlandse identiteit. Dit is een van de manieren om de grote problemen die ontstaan zijn door de massa-immigratie van met name personen van Turkse en Marokkaanse afkomst te overkomen. Dit instrument kan ons dus helpen met de integratie van nieuwkomers in de Nederlandse samenleving. Daarom zullen wij voor deze motie van de heer Öztürk stemmen. In stemming komt de motie-Öztürk (34516 nr. 14). De voorzitter: Ik constateer dat de leden van de fracties van GroenLinks de PvdD DENK 50PLUS D66 en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Segers/Özütok (34516 nr. 15). De voorzitter: Ik constateer dat de leden van de fracties van GroenLinks de PvdD DENK D66 en de ChristenUnie voor deze motie hebben gestemd en de leden van de overige fracties ertegen zodat zij is verworpen.