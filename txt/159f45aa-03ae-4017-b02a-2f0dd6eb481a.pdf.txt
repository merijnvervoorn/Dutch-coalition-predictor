36 Stemming motie Administratieve lasten in de zorg Aan de orde is de stemming over een aangehouden motie ingediend bij het VAO Administratieve lasten in de zorg te weten: - de motie-Aukje de Vries c.s. over elektronische gegevensuitwisseling tussen zorgaanbieders (29515 nr. 429). (Zie vergadering van 7 juni 2018.) De voorzitter: De motie-Aukje de Vries c.s. (29515 nr. 429) is in die zin gewijzigd dat zij thans luidt: Motie De Kamer gehoord de beraadslaging overwegende dat elektronische gegevensuitwisseling tussen zorgaanbieders belangrijk is voor de patiëntveiligheid de kwaliteit van zorg de vermindering van de regeldruk en het tegengaan van verspilling in de zorg; van mening dat de patiënt altijd zeggenschap moet houden of en met wie er gegevens uitgewisseld mogen worden; van mening dat het belangrijk is om te werken vanuit "privacy by design"; constaterende dat in de hoofdlijnenakkoorden is afgesproken te onderzoeken hoe te komen tot een kwaliteitskader voor elektronische gegevensuitwisseling; van mening dat het noodzakelijk is om versneld te komen tot een volledige elektronische gegevensuitwisseling waarbij de mogelijkheid blijft bestaan om dit ook decentraal te organiseren binnen de afgesproken standaarden en afspraken van het Informatieberaad; verzoekt de regering regie te nemen en tevens te onderzoeken of het mogelijk is een wettelijke basis te creëren voor het verplichten van een goede verantwoorde en veilige elektronische gegevensuitwisseling tussen zorgaanbieders en de Tweede Kamer daarover te informeren in de tweede helft 2018 en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 432 was nr. 429 (29515). Ik stel vast dat wij hier nu over kunnen stemmen. Ik geef gelegenheid tot het afleggen van een stemverklaring vooraf.Mevrouw Van Kooten-Arissen (PvdD): Voorzitter dank u wel. De gewijzigde motie-Aukje de Vries c.s. over verplichte elektronische gegevensuitwisseling tussen zorgaanbieders is net voor de stemmingen aangemeld voor stemming. Een goede verantwoorde en veilige elektronische gegevensuitwisseling is op dit moment nog niet voorhanden. Daarbij hebben zo'n 108 miljoen Nederlanders geen toestemming gegeven voor gegevensuitwisseling via het LSP. De motie is niet privacyproof. De motie stelt dat de organisatie van de gegevensuitwisseling decentraal moet en de implementatie centraal. Dit moet nu eigenlijk precies andersom. Daarbij is het volgen van de standaarden van het Informatieberaad geenszins een garantie dat ook daadwerkelijk decentraal georganiseerde systemen een reële keuzemogelijkheid worden. Zorgverzekeraars Nederland zit namelijk aan het roer. Decentraal toestemming vragen voor een centraal systeem is niet hetzelfde als een echt decentraal systeem waarbij de arts en dus de patiënt zelf de regie behouden. Daarom zal de Partij voor de Dieren tegen deze motie stemmen. Zij roept alle privacy respecterende partijen op om hetzelfde te doen. Voorzitter dank u wel. De voorzitter: Dank u wel. Dan gaan we nu stemmen. In stemming komt de gewijzigde motie-Aukje de Vries c.s. (29515 nr. 432 was nr. 429). De voorzitter: Ik constateer dat de leden van de fracties van de PvdA GroenLinks DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het eind gekomen van de stemmingen. De vergadering wordt enkele ogenblikken geschorst.