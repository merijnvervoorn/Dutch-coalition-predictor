29 Stemming motie Begroting Infrastructuur en Milieu Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Infrastructuur en Milieu (XII) voor het jaar 2014 te weten: - de motie-Van Veldhoven over SMART doelstellingen voor green deals (33750-XII nr. 39). (Zie vergadering van 6 november 2013.) De voorzitter: De motie-Van Veldhoven (33750-XII nr. 39) is in die zin gewijzigd dat zij thans luidt: Motie De Kamer gehoord de beraadslaging overwegende dat er veel groene en innovatieve initiatieven in de markt zijn die het stimuleren waard zijn per Green Deal; constaterende dat een aanzienlijk aantal intentieovereenkomsten van de Green Deals nog steeds beperkt SMART is ondanks de nadrukkelijke sturing hierop; verzoekt de regering in overleg met de betrokkenen extra inspanning te doen om elke Green Deal te voorzien van SMART-doelstellingen en daarbij ook te verduidelijken welke mogelijkheden tot opschaling er zijn en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 57 was nr. 39 (33750-XII). Ik stel vast dat wij hier nu over kunnen stemmen. In stemming komt de gewijzigde motie-Van Veldhoven (33750-XII nr. 57 was nr. 39). De voorzitter: Ik constateer dat de aanwezige leden van de fracties van de SGP het CDA de ChristenUnie de VVD 50PLUS D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.