12 Stemmingen Herziening regeling meerdaadse samenloop in strafzaken Aan de orde zijn de stemmingen in verband met het wetsvoorstel Wijziging van het Wetboek van Strafrecht in verband met de herziening van de regeling inzake de meerdaadse samenloop in strafzaken (herziening regeling meerdaadse samenloop in strafzaken) (34126). (Zie vergadering van 13 maart 2018.) In stemming komt het amendement-Helder (stuk nr. 7 I) tot het invoegen van een onderdeel 0A. De voorzitter: Ik constateer dat de leden van de fracties van 50PLUS de SGP de PVV en FvD voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 7 voorkomende amendementen als verworpen kunnen worden beschouwd. In stemming komt het amendement-Van der Staaij (stuk nr. 15 I) tot het invoegen van een onderdeel 0A. De voorzitter: Ik constateer dat de leden van de fracties van 50PLUS de VVD de SGP de PVV en FvD voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 15 voorkomende amendement als verworpen kan worden beschouwd. In stemming komt het amendement-Van Oosten (stuk nr. 9 I). De voorzitter: Ik constateer dat de leden van de fracties van 50PLUS de VVD de SGP de PVV en FvD voor dit amendement hebben gestemd en de leden van de overige fracties ertegen zodat het is verworpen. Ik stel vast dat door de verwerping van dit amendement het andere op stuk nr. 9 voorkomende amendement als verworpen kan worden beschouwd. In stemming komt het tweede nader gewijzigde amendement-Groothuizen/Van Dam (stuk nr. 16 I). De voorzitter: Ik constateer dat dit tweede nader gewijzigde amendement met algemene stemmen is aangenomen. Ik stel vast dat door de aanneming van dit tweede nader gewijzigde amendement het andere op stuk nr. 16 voorko-mende tweede nader gewijzigde amendement als aangenomen kan worden beschouwd. In stemming komt het amendement-Helder (stuk nr. 8) tot het invoegen van een artikel IIa. De voorzitter: Ik constateer dat de leden van de fracties van de PvdA GroenLinks de PvdD 50PLUS D66 de VVD de SGP het CDA de ChristenUnie de PVV en FvD voor dit amendement hebben gestemd en de leden van de overige fracties ertegen zodat het is aangenomen. Meneer Verhoeven wel of niet? De heer Verhoeven (D66): Voorzitter. Het leek erop alsof wij genoemd werden bij de fracties die voor het amendement op stuk nr. 8 van mevrouw Helder hebben gestemd. Dat was absoluut niet de bedoeling. We worden geacht tegengestemd te hebben. De voorzitter: Deze opmerking zal in de Handelingen worden opgenomen maar het amendement blijft aangenomen. In stemming komt het wetsvoorstel zoals op onderdelen gewijzigd door de aanneming van de tweede nader gewijzigde amendementen-Groothuizen/Van Dam (stuk nrs. 16 I en II) en het amendement-Helder (stuk nr. 8). De voorzitter: Ik constateer dat dit wetsvoorstel met algemene stemmen is aangenomen.