18 Stemming motie Uitvoering sociale zekerheid Aan de orde is de stemming over een aangehouden motie ingediend bij het tweeminutendebat Uitvoering sociale zekerheid te weten: - de motie-Omtzigt c.s. over een formulier publiceren waarmee gezinnen met terugwerkende kracht een aanvraag kunnen indienen voor waar zij recht op hadden (26448 nr. 702). (Zie vergadering van 13 april 2023.) De voorzitter: De motie-Omtzigt c.s. (26448 nr. 702) is in die zin gewijzigd dat zij thans is ondertekend door de leden Omtzigt Teunissen Van Kent Dassen Den Haan Ephraim Van der Plas Stoffer Van Baarle Léon de Jong en Pouw-Verweij en luidt: Motie De Kamer gehoord de beraadslaging constaterende dat de minister in antwoord op de schriftelijke vragen die elf Kamerleden gezamenlijk gesteld hebben erkent dat 10.000 gezinnen al jarenlang leven van een inkomen onder het niveau van een bijstandsuitkering omdat de regelingen niet op elkaar aansluiten; constaterende dat dit probleem al zeven jaar bekend is en de hoogste rechter een halfjaar geleden geoordeeld heeft dat mensen met terugwerkende kracht recht hebben op compensatie maar dat er tot nu toe geen enkele duidelijkheid is hoe de gezinnen die nog steeds onder bijstandsniveau zitten die kunnen krijgen; verzoekt de regering om na overleg met de gemeenten UWV en sociaal raadslieden binnen drie weken aan te geven hoe alle gezinnen worden benaderd of waar zij zich kunnen melden (bij voorkeur met een standaardformulier op een goed bekende website) om met terugwerkende kracht een aanvraag in te dienen voor waar zij nog recht op hadden zodat hun inkomen in ieder geval op het bijstandsniveau (inclusief toeslagen) lag en blijft liggen; verzoekt de regering de Kamer hierover binnen vier weken te informeren en gaat over tot de orde van de dag. Zij krijgt nr. 710 was nr. 702 (26448). Ik stel vast dat wij hier nu over kunnen stemmen. In stemming komt de gewijzigde motie-Omtzigt c.s. (26448 nr. 710 was nr. 702).De voorzitter: Ik constateer dat de leden van de fracties van de SP GroenLinks Volt DENK de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze gewijzigde motie hebben gestemd en de leden van de fracties van D66 de ChristenUnie de VVD en het CDA ertegen zodat zij is verworpen.