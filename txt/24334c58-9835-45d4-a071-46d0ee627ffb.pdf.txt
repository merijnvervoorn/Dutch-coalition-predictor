11 Stemmingen moties Bedrijfslevenbeleid en innovatie Aan de orde zijn de stemmingen over moties ingediend bij het VAO Bedrijfslevenbeleid en innovatie te weten: - de motie-Gesthuizen/Schouten over hulp bij het wegnemen van belemmeringen voor het oprichten van een Nationale investeringsinstelling (32637 nr. 135); - de motie-Gesthuizen over niet overlaten van het oprichten van een Nationale investeringsinstelling aan private partijen (32637 nr. 136); - de motie-Klever over publieke projectvoorstellen minimaal zes weken voor aanvang online publiceren (32637 nr. 137); - de motie-Klever over stopzetten van de oprichting van de Nationale investeringsinstelling (32637 nr. 138); - de motie-Agnes Mulder over verhogen van het plafond voor Europees aanbesteden (32637 nr. 139); - de motie-Agnes Mulder over onderzoek naar de lage afname van de regeldruk voor kleine ondernemers (32637 nr. 140); - de motie-Agnes Mulder over toepassing van het "think small first"-principe (32637 nr. 141); - de motie-Aukje de Vries over financiering in de vorm van achtergestelde mkb-leningen (32637 nr. 142); - de motie-Aukje de Vries over een aantrekkelijke digitale toegangspoort voor innovatieve start-ups uit het buitenland (32637 nr. 143). (Zie vergadering van 17 juni 2014.) De voorzitter: De motie-Gesthuizen (32637 nr. 136) is in die zin gewijzigd dat zij thans luidt: Motie De Kamer gehoord de beraadslaging constaterende dat de nog op te richten Nationale investeringsinstelling (NII) een "intermediair" moet zijn die beleggers "in de gelegenheid stelt hun beleggingsambities in Nederland te vervullen"; van mening dat het niet wenselijk is als Nederlandse instellingen met een omvangrijke en/of belangrijke publieke taak steeds meer en/of direct afhankelijk worden van financiering door binnenlandse dan wel buitenlandse beleggingsinstellingen met winstoogmerk; verzoekt de regering het initiatief om een Nationale investeringsinstelling op te richten niet te laten aan private partijen maar zelf zorg te dragen voor oprichting van een investeringsinstelling welke in staatshanden is en welke zelf langetermijnfinanciering zal arrangeren voor Nederlandse instellingen al dan niet middels gebruikmaking vanfinanciering door institutionele beleggers of gekwalificeerde beleggers en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 144 was nr. 136 (32637). De voorzitter: De motie-Agnes Mulder (32637 nr. 141) is in die zin gewijzigd dat zij thans luidt: Motie De Kamer gehoord de beraadslaging constaterende dat Europa het "think small first"-principe kent dat is beschreven in de richtlijn 2013/34/EU; constaterende dat Nederland tot op heden nog niet alle mogelijke vrijstellingen van verplichtingen voor microondernemingen heeft overgenomen in wet- en regelgeving; overwegende dat het bovengenoemde principe het doel heeft gunstige voorwaarden te creÃ«ren voor de groei en het duurzame concurrentievermogen van de kleine en middelgrote ondernemingen in Europa; verzoekt de regering om bij nieuwe wet- en regelgeving het "think small first"-principe toe te passen door artikel 36 van de richtlijn 2013/34/EU geregelde vrijstellingen van verplichtingen voor micro-ondernemingen redelijkerwijs te benutten en deze zo spoedig mogelijk te implementeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 145 was nr. 141 (32637). Ik stel vast dat wij nu over deze gewijzigde moties kunnen stemmen. In stemming komt de motie-Gesthuizen/Schouten (32637 nr. 135). De voorzitter: Ik constateer dat de aanwezige leden van de fracties van de PVV de ChristenUnie de SGP D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Gesthuizen (32637 nr. 144 was nr. 136).De voorzitter: Ik constateer dat de aanwezige leden van de fracties van de ChristenUnie de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klever (32637 nr. 137). De voorzitter: Ik constateer dat de aanwezige leden van de fracties van de PVV de Groep Bontes/Van Klaveren de SGP 50PLUS/Baay-Timmerman en D66 voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klever (32637 nr. 138). De voorzitter: Ik constateer dat de aanwezige leden van de fracties van de PVV en de Groep Bontes/Van Klaveren voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Agnes Mulder (32637 nr. 139). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Agnes Mulder (32637 nr. 140). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP 50PLUS/BaayTimmerman 50PLUS/Klein D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de gewijzigde motie-Agnes Mulder (32637 nr. 145 was nr. 141). De voorzitter: Ik constateer dat de aanwezige leden van de fracties van het CDA de Groep Bontes/Van Klaveren de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze gewijzigde motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Aukje de Vries (32637 nr. 142). De voorzitter: Ik constateer dat de aanwezige leden van de fracties van het CDA de Groep Bontes/Van Klaveren de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en deSP voor deze motie hebben gestemd en de aanwezige leden van de fractie van de PVV ertegen zodat zij is aangenomen. In stemming komt de motie-Aukje de Vries (32637 nr. 143). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de Groep Bontes/Van Klaveren ertegen zodat zij is aangenomen.