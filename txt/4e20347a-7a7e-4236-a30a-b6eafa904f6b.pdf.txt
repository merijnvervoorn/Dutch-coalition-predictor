6 Regeling van werkzaamheden Regeling van werkzaamheden De voorzitter: Ik stel voor dinsdag aanstaande ook te stemmen over de moties ingediend bij het notaoverleg over de Nota gezondheidsbeleid "Gezondheid dichtbij" (32793 nr. 1) en de aangehouden motie-Ouwehand (29683 nr. 83). Tevens stel ik voor te stemmen over de brief van het Presidium over een adviesaanvraag aan Actal inzake het initiatiefvoorstel Flexibel Werken (32889 nr. 6) de brief van het Presidium over een onderzoeksvoorstel Huizenprijzen (33194 nr. 1) en de brief van het Presidium over een onderzoeksvoorstel "Kosten en effecten klimaat- en energiebeleid" (33193 nr. 1). Ik stel voor een aantal stukken van de stand van werkzaamheden af te voeren: 21501-07-887; 21501-07-890; 21501-07-889; 22112-1218; 21501-07-885; 21501-07-888; 21501-07-884; 22112-1327; 32728-6; 31899-20; 32793-17; 32620-47; 32793-12; 29220-17; 22894-305; 31839-148; 22894-303; 31899-19; 29220-16; 32793-7; 22894-299; 32793-1; 25424-159; 25424-154; 30492-55; 30492-54; 32739-3; 25424-134; 23235-95; 23235-94; 29247-146; 29247-152; 29247-151; 29247-150; 32620-44; 2012Z02759; 2012Z03198; 29248-226; 29248-225; 33000-XVI-163; 32793-13; 33000-XVI-164; 33149-2; 33149-4; 33149-1; 33149-3; 33000-XVI-100; 32500-XVI-161; 32500-XVI-142; 29247-145; 32620-45; 33077-1; 32620-46; 33000-XVI-132; 29477-180; 25657-93; 30597-240; 33000-XVI-146; 2011Z26831; 30597-241; 2011Z27582; 2011Z27618; 32620-30; 30597-218; 29282-128; 29282-127; 29389-32; 32500-XVI-145; 32261-23; 29282-124; 29282-125; 29282-123; 29282-122; 23235-92; 31839-165; 25657-88; 25657-87; 30168-33; 29247-163; 33000-IXB-11; 28753-27; 2011Z25279; 32389-15; 28101-12; 2011Z25597; 31490-83; 33034-4; 31490-81; 33000-VII-105; 33000-VII-106; 33011-18; 33000-VIII-60; 30196-156; 32847-10; 32605-53; 33000V-6; 32605-56; 32605-57; 32605-55; 21501-02-1108; 21501-02-1106; 28676-129; 28676-141; 33000-V-56; 33000V-22; 33000-V-57; 29521-176; 32605-61; 33000-V-58; 31250-79; 32735-38; 32706-20; 31250-78; 32623-54; 30952-60; 28498-24; 32706-21; 33000-V-118; 20361-149; 20361-147; 20361-148; 32500-V-208; 32500-V-202; 29653-10; 29653-12; 29653-11; 32605-52; 29653-9; 32735-40; 33000-V-129; 33000-V-127; 33000-V-124; 29521-172; 22831-73; 29521-177; 2011Z25993; 32735-41; 21501-02-966; 33002-5; 26150-111; 2011Z27520; 31250-96; 33000-V-131; 29521-178; 21501-02-1114; 21501-02-1109; 33000-V-132; 33000-V-133; 2012Z01027; 25223-8; 23530-92; 32605-63; 32605-66; 32605-59; 32605-60; 31271-4; 32623-55; 32623-58; 33000-V-125; 32623-56; 28498-22; 28676-123; 27925-408; 33000-V-134; 33000V-136; 32623-59; 33000-V-137; 2012Z03069; 21501-02-1128; 2012Z04376; 21501-02-1126; 32500-V-179; 22831-66; 21501-02-1125; 22112-1330; 22112-1337; 21501-02-1119; 32623-57; 28498-23; 29237-131; 29237-132; 32500-V-56; 32500-V-54; 32500-V-71; 32709-1; 32709-2; 32709-3; 32709-7; 2011Z08899; 26049-73; 30952-64; 30952-63; 30952-69; 30952-67; 30952-66; 30952-68; 30952-70; 30952-71; 30952-72; 33000-X-26; 27925-442; 2011Z24669;33000-X-7; 32500-X-102; 30806-10; 31460-24; 33090-X-3; 32733-46; 27830-97; 32733-52 en 32733-50. Aangezien voor het stuk gedrukt onder nummer 27659 nr. 118 de termijn is verstreken stel ik voor dit stuk voor kennisgeving aan te nemen. Ik stel voor toe te voegen aan agenda van volgende week: - het wetsvoorstel Wijziging van de Wet inburgering en enkele andere wetten in verband met de versterking van de eigen verantwoordelijkheid van de inburgeringsplichtige (33086). Ik stel voor toe te voegen aan de agenda: - het VAO Wijkaanpak met als eerste spreker het lid Monasch; - het VAO Zwangerschap en geboorte met als eerste spreker het lid Arib; - het VAO Behandelvoorbehoud EU-wetgeving bescherming persoonsgegevens met als eerste spreker het lid Elissen; - het VAO Kinderopvang met als eerste spreker het lid Van Gent. Overeenkomstig de voorstellen van de voorzitter wordt besloten. De voorzitter: Het woord is aan mevrouw Voortman. Mevrouw Voortman (GroenLinks): Voorzitter. Het Sociaal en Cultureel Planbureau heeft de effecten van de IQ-maatregel onderzocht. Daaruit blijkt dat 33.000 mensen hun zorg zouden verliezen en dat het maar de vraag is of er sprake is van een besparing. Wij vragen het kabinet om hierover snel een brief te sturen zodat wij daarover zo snel mogelijk een debat kunnen voeren. Dat verzoek doe ik mede namens de PvdA. Mevrouw Leijten (SP): Dit kabinet heeft er een handje van om dingen weg te bezuinigen die elders kosten opleveren. Deze maatregel is al een keer uitgesteld zonder dat we daarover een fatsoenlijk debat hebben gevoerd. Ik heb meer behoefte aan een debat. Dat kan wat mij betreft ook in een algemeen overleg maar ik zou het eigenlijk heel prettig vinden om volgende week hierover een AO of een plenair debat te hebben. Mevrouw Wolbert (PvdA): Voorzitter. U hebt gehoord dat het verzoek ook namens de PvdA is gedaan. Ik dring wel aan op urgentie omdat wij ruim voor de zomer dit debat achter de rug zouden moeten hebben. Mevrouw Venrooy-van Ark (VVD): Voorzitter. Wij geven steun aan het verzoek om een brief. Daarna bekijken wij of en hoe wij het debat willen houden. Ik heb één aanvullende vraag. Wij horen heel vaak wat ook in dit rapport terugkomt dat het niet mogelijk is om op grond van het IQ te indiceren. Tegelijkertijd zien wij wel dat sinds de verhoging van de IQ-grens voor toegang tot de zorg het aantal indicaties enorm is toegenomen. Ik krijg daarvan graag een duiding van de staatssecretaris want dit zou betekenen dat het de ene kant opwel zou kunnen en de andere kant op niet. Dat vindt de VVD-fractie toch een beetje vreemd. Mevrouw Joldersma (CDA): Wij geven ook steun aan het verzoek om een reactie op het SCP-rapport. Dan kijken wij daarna hoe wij het debat gaan vormgeven. Mevrouw Gerbrands (PVV): Ik sluit mij graag aan bij de woorden van mevrouw Venrooy. De voorzitter: Dan gaan wij het stenogram doorgeleiden naar het kabinet en zie ik u wellicht weer terug. Het woord is aan de heer Klaver naar ik aanneem in plaats van mevrouw Van Tongeren. De heer Klaver (GroenLinks): Voorzitter. Namens mevrouw Van Tongeren vraag ik om een brief aan de staatssecretaris van Infrastructuur en Milieu over de situatie met betrekking tot het besluit risico zware ongevallen bij het bedrijf Odfjell na nieuwe incidenten. Er hebben inmiddels al 60 incidenten plaatsgevonden bij dit bedrijf en in de afgelopen dagen ook weer twee. Dat is een groot gevaar voor de volksgezondheid. De heer Holtackers (CDA): Ik vind het een uitstekend voorstel maar ik zou willen vragen of de brief kan worden aangevuld met de BRZO-rapportages van 2009 2010 en 2011. De heer Klaver (GroenLinks): Dat lijkt mij een uitstekende aanvulling. De voorzitter: Dan zal ik het stenogram doorgeleiden naar het kabinet met die aanvulling. Het woord is aan mevrouw Snijder-Hazelhoff. Mevrouw Snijder-Hazelhoff (VVD): Voorzitter. Ik zou graag een brief van de staatssecretaris van EL&I en van de minister van Volksgezondheid ontvangen over Pools strooizout dat bij ons belandt in potjes groente. Ik zou willen weten hoe dit heeft kunnen gebeuren of er risico's voor de volksgezondheid zijn maar ook wat de rol van de NVWA is geweest. De voorzitter: Wij zullen het stenogram doorgeleiden naar het kabinet. Het woord is aan mevrouw Dikkers. Mevrouw Dikkers (PvdA): Voorzitter. Wij zouden graag een brief krijgen van staatssecretaris Atsma over de stofuitstoot bij Tata Steel daarbij in aanmerking nemend dat wij erg graag willen weten welke stof het was of er gevaar was voor de volksgezondheid en of er ook een externe milieudienst naar gekeken heeft behalve die van Tata Steel. De voorzitter: Wij zullen dit deel van het stenogram doorgeleiden. Het woord is aan mevrouw Hazekamp.Mevrouw Hazekamp (PvdD): Voorzitter. Er liggen nog twee sets onbeantwoorde Kamervragen van de fractie van de Partij voor de Dieren. Het betreft allereerst de vragen aan de minister van VWS en de staatssecretaris van EL&I over het gebruik van chemische toevoegingen aan dierlijke producten. Het gaat dan bijvoorbeeld om vleeslijm en roze slijm. Daarnaast hebben we een vraag uitstaan aan de staatssecretaris van EL&I en de minister van Buitenlandse Zaken over schokkende beelden die in een Brits slachthuis zijn gemaakt. We zouden die vragen graag zo spoedig mogelijk beantwoord zien. De voorzitter: Ik zal dit deel van het stenogram doorgeleiden. Het woord is aan mevrouw Straus. Mevrouw Straus (VVD): Voorzitter. Ik wil graag een debat aanvragen over het bericht dat ons bereikte dat geweld tegen hulpverleners in de psychiatrie vaak onbestraft blijft. Dat is deze week in een onderzoeksrapport van de Vrije Universiteit naar voren gekomen. Mede naar aanleiding van signalen die ik tijdens werkbezoeken hierover heb gekregen lijkt het mij de moeite waard om daarover met de Kamer en de staatssecretaris van Veiligheid en Justitie en de minister van Volksgezondheid te praten. Mevrouw Gerbrands (PVV): Ik steun het verzoek. Mevrouw Wolbert (PvdA): Voorzitter. Ik constateer dat we daarover net een uitgebreid debat gehad hebben. Waarom hebben we dat onderwerp niet in dat debat meegenomen? Mevrouw Leijten (SP): We hebben een uitgebreid debat gehad over de ggz. Dit soort signalen bereiken ons de laatste tijd meer. Ik wil daarover wel spreken maar wat mij betreft kan dat ook in een algemeen overleg. Misschien is het zelfs wenselijk om het breder te trekken naar geweld tegen hulpverleners in het algemeen. Het niet doen van aangifte en het niet vervolgen is een van de grootste problemen die er zijn. Dat is echt breder dan de psychiatrie. Mevrouw Bruins Slot (CDA): Voorzitter. De CDA-fractie vindt dit ook een belangrijk onderwerp maar laten we eerst de antwoorden op de Kamervragen en de schriftelijke reactie van de minister op dit onderzoek afwachten en daarna nagaan waar we dit het beste aan kunnen koppelen. Het is namelijk een breed probleem. Mevrouw Straus (VVD): Ik zou ook willen voorstellen om eerst de informatie af te wachten. Ik heb daarover namelijk ook schriftelijke vragen ingediend. Ik zou echter niet willen wachten tot het moment waarop we wederom een AO over de ggz houden. Het AO over de ggz dat we recentelijk hebben gehouden ging over een ander onderdeel daarvan. Dit heeft ook raakvlakken met de Wet cliëntenrechten zorg die waarschijnlijk op de termijnagenda komt. Het duurt enige tijd voordat een en ander gaat lopen. In die zin zou ik toch graag een debat aanvragen.De voorzitter: U hebt geen steun voor een meerderheidsdebat. U hebt zelf wel voldoende leden om een dertigledendebat aan te vragen maar dan komt u ook op een lange lijst te staan. Ik geef u dus echt in overweging om een algemeen overleg aan te vragen want dat kan altijd. Mevrouw Leijten (SP): Ik doe mevrouw Straus een voorstel. Als we een goede korte termijn verbinden aan de reactie bijvoorbeeld eind volgende week dan kunnen we dat snel meenemen in de procedurevergadering. Daarna kunnen we verder zien. Als mevrouw Straus het vervolgens belangrijk vindt dat het een algemeen debat wordt dan stemmen we af of we dat hier houden of ergens anders. De voorzitter: Dan gaan we dat zo doen. Mevrouw Straus (VVD): Dat lijkt mij een goed voorstel. De voorzitter: Ik zal dit deel van het stenogram doorgeleiden. Daarmee zijn we gekomen aan het einde van de regeling van werkzaamheden.