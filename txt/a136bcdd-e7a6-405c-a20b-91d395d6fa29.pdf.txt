22 Stemmingen moties Hersteloperatie kinderopvangtoeslag Aan de orde zijn de stemmingen over moties ingediend bij het tweeminutendebat Hersteloperatie kinderopvangtoeslag te weten: - de motie-Nijboer c.s. over ook dit jaar voorkomen dat er ook maar een gedupeerde uit huis wordt gezet of te maken krijgt met beslaglegging (31066 nr. 964); - de motie-Simons/Van Raan over voorstellen om ook informele schulden terug te betalen aan de desbetreffende ouders (31066 nr. 965); - de motie-Paul c.s. over zo snel mogelijk de verkenning over een eventuele verlenging van het moratorium afronden (31066 nr. 966); - de motie-Omtzigt c.s. over de Kamer voor 10 maart informeren bij hoeveel mensen gerechtelijke vorderingen geeffectueerd zijn (31066 nr. 967); - de motie-Van Raan c.s. over ook dit jaar voorkomen dat de groep ouder ex-partners uit huis wordt gezet vanwege openstaande schulden (31066 nr. 968). (Zie vergadering van heden.) De voorzitter: Aan de orde zijn de stemmingen van 10 februari. Ik begreep van mevrouw Simons dat zij de motie op stuk nr. 965 intrekt. Aangezien de motie-Simons/Van Raan (31066 nr. 965) is ingetrokken maakt zij geen onderwerp van behandeling meer uit. Ik geef even het woord aan de heer Van Raan. De heer Van Raan (PvdD): Dank u wel voorzitter. De motie op stuk nr. 968 over de groep ouder ex-partners is echt een motie uit wanhoop. We kunnen er niet zeker van zijn dat die wordt aangenomen en dus ga ik helaas met pijn in mijn hart die motie aanhouden. De voorzitter: Op verzoek van de heer Van Raan stel ik voor zijn motie (31066 nr. 968) aan te houden. Daartoe wordt besloten. In stemming komt de motie-Nijboer c.s. (31066 nr. 964). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD Fractie Den Haan de ChristenUnie Lid Omtzigt het CDA JA21 BBB de PVV FVD en Groep Van Haga voor deze motiehebben gestemd en de leden van de overige fracties ertegen zodat zij is aangenomen. De heer Nijboer. De heer Nijboer (PvdA): Dit is een belangrijke motie. Ook dank aan het CDA om voor deze motie stemmen. Deze motie is ontraden. Deze motie zegt dat er niet over twee dagen bij ouders die al zo gedupeerd zijn beslag gelegd kan worden met deurwaarders voor de deur. Ik vraag van het kabinet morgen een brief over hoe deze motie uitgevoerd gaat worden want op 12 februari is het al aan de orde. De voorzitter: Dank u wel. We zullen deze vraag doorgeleiden naar het kabinet. In stemming komt de motie-Paul c.s. (31066 nr. 966). De voorzitter: Ik constateer dat deze motie met algemene stemmen is aangenomen. In stemming komt de motie-Omtzigt c.s. (31066 nr. 967). De voorzitter: Ik constateer dat deze motie met algemene stemmen is aangenomen. Daarmee zijn we het einde van deze stemmingen gekomen. Ik dank u vriendelijk. Ik schors de vergadering voor een enkel moment en dan start straks het debat over de Startnota. De vergadering wordt enkele ogenblikken geschorst.