106 Stemmingen moties Terrorisme Aan de orde zijn de stemmingen over moties ingediend bij het VAO Terrorisme te weten: - de motie-Yeşilgöz-Zegerius over het Nederlanderschap van uitgereisde jihadisten met terugwerkende kracht intrekken (29754 nr. 551); - de motie-Yeşilgöz-Zegerius over de Kamer betrekken als er voornemens zijn Syriëgangers dan wel hun vrouwen of kinderen terug te halen (29754 nr. 552); - de motie-De Graaf over inspanningen gericht op het faciliteren van terugkeer van jihadbruiden c.q. Syriëgangsters staken (29754 nr. 553). (Zie vergadering van heden.) De voorzitter: De motie-De Graaf (29754 nr. 553) is in die zin gewijzigd dat zij thans luidt: Motie De Kamer gehoord de beraadslaging constaterende dat de Hoge Raad heeft gesteld dat IS-vrouwen niet hoeven te worden teruggehaald; constaterende dat de Hoge Raad tevens heeft gesteld dat de Staat zich daarvoor ook niet hoeft in te spannen; constaterende dat de rechtbank in Den Haag heeft uitgesproken dat een gewonde Syriëgangster niet teruggehaald hoeft te worden; verzoekt de regering alle inspanningen die gericht zijn op het faciliteren van de terugkeer van jihadbruiden c.q. Syriëgangsters te staken en hen nooit meer op Nederlandse bodem toe te laten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 556 was nr. 553 (29754). Ik stel vast dat wij hier nu over kunnen stemmen. In stemming komt de motie-Yeşilgöz-Zegerius (29754 nr. 551). De voorzitter: Ik constateer dat de leden van de fracties van Krol/Van Kooten-Arissen de VVD de SGP de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Yeşilgöz-Zegerius (29754 nr. 552). De voorzitter: Ik constateer dat de leden van de fracties van 50PLUS Krol/Van Kooten-Arissen de VVD de SGP de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-De Graaf (29754 nr. 556 was nr. 553). De voorzitter: Ik constateer dat de leden van de fracties van Krol/Van Kooten-Arissen de SGP de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is verworpen.