66 Stemming motie Wijziging begroting Koninkrijksrelaties 2023 (herfinanciering covidleningen) Aan de orde is de stemming over een aangehouden motie ingediend bij de behandeling van het wetsvoorstel Wijziging van de begrotingsstaat van Koninkrijksrelaties (IV) voor het jaar 2023 (wijziging samenhangende met de herfinanciering covidleningen) te weten: - de motie-Wuite over een haalbaarheidsstudie naar de mogelijkheid van een regionale ontwikkelingsmaatschappij in het Caribische deel van het Koninkrijk (36200-IV nr. 99). (Zie vergadering van 13 september 2023.) De voorzitter: De motie-Wuite (36200-IV nr. 99) is in die zin gewijzigd dat zij thans is ondertekend door de leden Wuite Romke de Jong en Kröger en luidt: Motie De Kamer gehoord de beraadslaging constaterende dat de regering per brief op 17 mei jongstleden (Kamerstuk 16200-IV nr. 89) heeft aangekondigd financiële middelen vrij te maken voor Aruba Curaçao en Sint-Maarten die ertoe moeten leiden dat de energietransitie versnelt de levensstandaard en werkgelegenheid verbetert en uiteindelijk zal leiden tot duurzame economische versterking en weerbaarheid; constaterende dat regionale ontwikkelingsmaatschappijen succesvolle ondernemingen zijn met publieke aandeelhouders gericht op het versterken van de economie en werkgelegenheid en dat er op dit moment in de ministeriële regeling geen regionale ontwikkelingsmaatschappij voor Caribisch Nederland wordt genoemd; overwegende dat in Europees Nederland deze regionale ontwikkelingsmaatschappijen bekend staan als regionale aanjagers van innovatie- en (internationale) concurrentiekracht; van mening dat een regionale ontwikkelingsmaatschappij een wezenlijke bijdrage zou kunnen leveren aan de duurzame sociaal-economische ontwikkeling in het Caribische deel van het Koninkrijk; verzoekt de regering een haalbaarheidsstudie uit te voeren naar de mogelijkheid om een regionale ontwikkelingsmaatschappij in het Caribisch deel van het Koninkrijk op te richten die zich toespitst op lokale business development ten aanzien van digitalisering klimaat duurzame landbouw en het (regionale) ondernemingsklimaat en de Kamer voor de zomer van 2024 te infomeren over de uitkomstenen gaat over tot de orde van de dag. Zij krijgt nr. 101 was nr. 99 (36200-IV). Ik stel vast dat wij hier nu over kunnen stemmen. In stemming komt de gewijzigde motie-Wuite c.s. (36200IV nr. 101 was nr. 99). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de SGP en BBB voor deze gewijzigde motie hebben gestemd en de leden van de fracties van de VVD het CDA JA21 Groep Van Haga de PVV en FVD ertegen zodat zij is aangenomen.