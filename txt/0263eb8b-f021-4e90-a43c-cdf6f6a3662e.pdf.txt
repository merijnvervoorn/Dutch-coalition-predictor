5 Stemmingen pgb Aan de orde is de stemming over een motie ingediend bij het debat over het pgb te weten: - de motie-Wiegman-van Meppelen Scheppink c.s. over afkeuring van het gevoerde beleid ten aanzien van het pgb (30597 nr. 223). De voorzitter: Ik geef gelegenheid tot het afleggen van een stemverklaring vooraf. De heer Van der Staaij (SGP): Voorzitter. De SGP-fractie vindt het cruciaal dat mensen die recht op zorg hebben dit ook kunnen waarmaken. Wij zullen dan ook bij de stemmingen die voor volgende week gepland zijn de motie van mevrouw Wolbert steunen om af te zien van het 10 uurscriterium. Dat betekent echter niet dat wij daarom ook de motie van afkeuring van mevrouw Wiegman zullen steunen. De SGP-fractie heeft de traditie dat zij alleen in zeer uitzonderlijke omstandigheden moties van afkeuring steunt. Daarvan is in dit geval volgens mijn fractie geen sprake. De SGP-fractie vindt het wel van belang dat de staatssecretaris heeft toegezegd dat mensen met recht op een beperkt aantal uren zorg niet tussen wal en schip zullen vallen. Er zit ruimte in zo zei de staatssecretaris. Daarover krijgen wij nader bericht en daarover zullen wij graag het debat vervolgen. In stemming komt de motie-Wiegman-van Meppelen Scheppink c.s. (30597 nr. 223). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 en de ChristenUnie voor deze motie hebben gestemd en de aanwezige leden van de overige fracties ertegen zodat zij is verworpen. Ik schors de vergadering om de leden de gelegenheid te geven onze nieuwe collega geluk te wensen. Ik verzoek mevrouw Berckmoes om hier vooraan bij het rostrum te komen staan om de felicitaties in ontvangst te nemen. De vergadering wordt van 12.00 uur tot 12.45 uur geschorst.