25 Stemming motie Begroting Economische Zaken en Klimaat 2020 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Economische Zaken en Klimaat (XIII) voor het jaar 2020 te weten: - de motie-Verhoeven/Geluk-Poortvliet over het integraal overnemen van de maatregelen uit het SER-advies over vrouwen in de top van het bedrijfsleven (35300-XIII nr. 55). (Zie vergadering van 20 november 2019.) In stemming komt de motie-Verhoeven/Geluk-Poortvliet (35300-XIII nr. 55). De voorzitter: Ik constateer dat de leden van de fracties van de SP de PvdA GroenLinks de PvdD DENK Van Kooten-Arissen 50PLUS D66 en het CDA voor deze motie hebben gestemd en de leden van de overige fracties ertegen zodat zij is aangenomen. (Geroffel op de bankjes) De heer Verhoeven. De heer Verhoeven (D66): Voorzitter. Nu de motie is aangenomen zou ik graag een brief van het kabinet krijgen over de wijze waarop het uitvoering gaat geven aan deze motie. De voorzitter: Ik stel voor het stenogram van dit deel van de vergadering door te geleiden naar het kabinet.