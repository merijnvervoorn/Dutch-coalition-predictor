14 Stemmingen Herziening fiscale behandeling eigen woning Aan de orde zijn de stemmingen in verband met het wetsvoorstel Wijziging van de Wet inkomstenbelasting 2001 en enige andere wetten in verband met de herziening van de fiscale behandeling van de eigen woning (Wet herziening fiscale behandeling eigen woning) ( 33405 ) en over: - de motie-Schouten over de maandelijkse rentevoet (33405 nr. 20); - de motie-Klaver/Koolmees over hypotheekcontracten (33405 nr. 21); - de motie-Klaver/Schouten over het meefinancieren van restschulden (33405 nr. 22); - de motie-Van Vliet over hypotheekrentetarieven (33405 nr. 23). (Zie vergadering van 15 november 2012.) De voorzitter: Het amendement-Schouten (stuk nr.17) is ingetrokken. Ik stel vast dat daarmee wordt ingestemd. Aangezien de motie-Schouten (33405 nr. 20) is ingetrokken maakt zij geen onderwerp van behandeling meer uit. In stemming komt het amendement-Neppérus/Groot (stuk nr. 18). De voorzitter: Ik constateer dat dit amendement met algemene stemmen is aangenomen. In stemming komt het amendement-Koolmees (stuk nr. 12). De voorzitter: Ik constateer dat dit amendement met algemene stemmen is aangenomen. In stemming komt het amendement-Klaver (stuk nr. 19 I) tot invoegen van artikel Ia. De voorzitter: Ik constateer dat de aanwezige leden van de fracties van D66 GroenLinks en de SP voor dit amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit amendement de overige op stuk nr. 19 voorkomende amendementen als verworpen kunnen worden beschouwd. Ik geef gelegenheid tot het afleggen van een stemverklaring vooraf. De heer Klein (50PLUS): Voorzitter. De fractie van 50PLUS vindt de woningmarktpolitiek te groot om onvoldragen maatregelen te nemen. 50PLUS is voor het aanpakken van de hypotheekrenteaftrek maar tegen de situatie zoals die wordt voorgesteld indit voorstel. Vandaar dat wij tegen dit wetsvoorstel zullen stemmen temeer daar dit losstaat van een goede maatschappelijke oplossing voor de woningmarktpolitiek. In stemming komt het wetsvoorstel zoals op onderdelen gewijzigd door de aanneming van het amendement-Neppérus/Groot (stuk nr. 18) en het amendement-Koolmees (stuk nr. 12). De voorzitter: Ik constateer dat de aanwezige leden van de fracties van het CDA de ChristenUnie de VVD D66 GroenLinks de PvdA de PvdD en de SP voor dit wetvoorstel hebben gestemd en de aanwezige leden van de overige fracties ertegen zodat het is aangenomen. In stemming komt de motie-Klaver/Koolmees (33405 nr. 21). De voorzitter: Ik constateer dat de aanwezige leden van de fracties van D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Klaver/Schouten (33405 nr. 22). De voorzitter: Ik constateer dat deze motie met algemene stemmen is aangenomen. In stemming komt de motie-Van Vliet (33405 nr. 23). De voorzitter: Ik constateer dat de aanwezige leden van de fracties van de PVV de SGP het CDA de ChristenUnie D66 GroenLinks de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen.