9 Stemming motie Beleidsnota Buitenlandse Handel en Ontwikkelingssamenwerking Aan de orde is de stemming over een aangehouden motie ingediend bij het debat over de beleidsnota Buitenlandse Handel en Ontwikkelingssamenwerking te weten: - de motie-Thijssen/Amhaouch over de financiering van capaciteitsversterking voor het voeren van de sociale dialoog (36180 nr. 14). (Zie notaoverleg van 28 september 2022.) De voorzitter: De motie-Thijssen/Amhaouch (36180 nr. 14) is in die zin gewijzigd dat zij thans luidt: Motie De Kamer gehoord de beraadslaging constaterende dat het kabinet inzet op het combineren van hulp en handel in combinatielanden waar wordt gestuurd op de transitie naar duurzame en digitale handel; overwegende dat "waardig werk" van SDG8 een cruciaal deel is van internationale handel en het werk van vakbonden en werkgeversorganisaties hier een belangrijke rol in spelen; verzoekt de regering additionele financiering te onderzoeken voor capaciteitsversterking van zowel vakbonden als werkgeversorganisaties in het voeren van sociale dialoog in de combinatielanden en ook daarbij de behoefte in kaart te brengen en hier voor de begrotingsbehandeling terugkoppeling op te geven aan de Kamer en gaat over tot de orde van de dag. Zij krijgt nr. 22 was nr. 14 (36180). Ik stel vast dat wij hier nu over kunnen stemmen. In stemming komt de gewijzigde motie-Thijssen/Amhaouch (36180 nr. 22 was nr. 14). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie en het CDA voor deze gewijzigde motie hebben gestemd en de leden van de overige fracties ertegen zodat zij is aangenomen.