9 Regeling van werkzaamheden De voorzitter: Dan is er nog een korte regeling van werkzaamheden. Ik stel voor de volgende wetsvoorstellen toe te voegen aan de agenda van de Kamer: - het wetsvoorstel Wijziging van enkele wetten van het Ministerie van Sociale Zaken en Werkgelegenheid (Verzamelwet SZW 2022) (35897); - het wetsvoorstel Regels omtrent garanties van oorsprong voor energie uit hernieuwbare bronnen (Wet implementatie EU-richtlijn hernieuwbare energie voor garanties van oorsprong) (35814); - het wetsvoorstel Wijziging van de Mededingingswet in verband met het expliciteren van de uitsluiting van het kartelverbod van gedragingen in het kader van het gemeenschappelijke landbouw- en visserijbeleid en technische wijzigingen van het concentratietoezicht en wijziging van Boek 6 van het Burgerlijk Wetboek en de Overgangswet nieuw Burgerlijk Wetboek in verband met de nationale toepassing van de mogelijkheid tot privaatrechtelijke handhaving van het mededingingsrecht (35770). Aangezien alle sprekers zich hebben teruggetrokken wordt het tweeminutendebat Verbeterplan registratie arbeidsmigranten in de Basisregistratie Personen van de agenda afgevoerd. Ik stel voor dinsdag 2 november aanstaande ook te stemmen over de aangehouden motie-Van Raan/Nijboer (35925 nr. 97). Ik stel voor de volgende stukken van de stand van werkzaamheden af te voeren: 32735-317; 29521-417; 35925-XIV-4; 22112-3206; 31066-884; 35925; 2021Z16148; 33576-250; 21501-20-1724; 22112-3201; 21501-07-1778; 35503-3; 35503. Overeenkomstig de voorstellen van de voorzitter wordt besloten. De voorzitter: Ik dank u wel. Ik schors de vergadering voor een enkel moment. Daarna ga we over tot de voortzetting van de behandeling van de begroting van Volksgezondheid Welzijn en Sport. De vergadering wordt enkele ogenblikken geschorst.