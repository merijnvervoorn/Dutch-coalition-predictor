5 Regeling van werkzaamheden De voorzitter: Ik stel voor de volgende wetsvoorstellen toe te voegen aan de agenda van de Kamer: - het wetsvoorstel Wijziging van de Wet op de internationale bijstandsverlening bij de heffing van belastingen en de Wet op de vennootschapsbelasting 1969 houdende aanvullende regels in verband met de automatische uitwisseling van inlichtingen met betrekking tot landenrapporten (Wet aanvullende regels uitwisseling landenrapporten) (34651); - het wetsvoorstel Wijziging van de Wet op het financieel toezicht de Faillissementswet en enige andere wetten in verband met het herstel van gebreken en omissies bij de implementatie van Europese regelgeving op het terrein van de financiële markten (Herstelwet financiële markten 2017) (34634). Op verzoek van de VVD-fractie benoem ik: - in de vaste commissie voor Binnenlandse Zaken het lid Middendorp tot lid in plaats van het lid Koerhuis en het lid Koerhuis tot plaatsvervangend lid in plaats van het lid Middendorp. Op verzoek van de D66-fractie benoem ik: - in de vaste commissie voor Binnenlandse Zaken het lid Jetten tot lid in plaats van het lid Van Eijs en tot plaatsvervangend lid het lid Van Meenen in plaats van het lid Van Veldhoven en het lid Raemakers in de bestaande vacature; - in de vaste commissie voor Buitenlandse Zaken tot plaatsvervangend lid het lid Pechtold in plaats van het lid Van Veldhoven en het lid Groothuizen in de bestaande vacature; - in de vaste commissie voor Defensie tot plaatsvervangend lid het lid Van Engelshoven in plaats van het lid Pechtold en de leden Jetten en Groothuizen in de bestaande vacatures; - in de vaste commissie voor Economische Zaken het lid Paternotte tot lid in plaats van het lid Jetten en tot plaatsvervangend lid het lid Bouali in plaats van het lid Van Meenen en de leden Van Engelshoven en Verhoeven in de bestaande vacatures; - in de vaste commissie voor Europese Zaken de leden Koolmees en Sjoerdsma tot lid in plaats van de leden Pechtold en Groothuizen en tot plaatsvervangend lid de leden Pechtold en Belhaj in plaats van de leden Sjoerdsma en Koolmees en het lid Bouali in de bestaande vacature; - in de vaste commissie voor Financiën het lid Paternotte tot lid in plaats van het lid Jetten en tot plaatsvervangend lid de leden Bergkamp en Van Meenen in plaats van de leden Pechtold en Pia Dijkstra en het lid Groothuizen in de bestaande vacature; - in de vaste commissie voor Infrastructuur en Milieu het lid Van Eijs tot lid in plaats van het lid Belhaj en tot plaatsvervangend lid het lid Belhaj in plaats van het lid Bergkamp en het lid De Groot in plaats van het lid Van Engelshoven;- in de vaste commissie voor Koninkrijksrelaties het lid Pechtold tot lid in plaats van het lid Raemakers en tot plaatsvervangend lid de leden Van Eijs en Belhaj in de bestaande vacatures; - in de vaste commissie voor Onderwijs Cultuur en Wetenschap de leden Pechtold en Diertens tot lid in plaats van de leden Paternotte en Raemakers en tot plaatsvervangend lid de leden Paternotte en Sjoerdsma in plaats van de leden Pia Dijkstra en Verhoeven en het lid Van Engelshoven in de bestaande vacature; - in de vaste commissie voor Sociale Zaken en Werkgelegenheid de leden Bouali en Raemakers tot lid in plaats van de leden Van Meenen en Jetten en tot plaatsvervangend lid het lid Pia Dijkstra in plaats van het lid Bergkamp en de leden Koolmees en Van Eijs in de bestaande vacatures; - in de vaste commissie voor Veiligheid en Justitie het lid Van Engelshoven tot lid in plaats van het lid Sjoerdsma en tot plaatsvervangend lid het lid Sjoerdsma in plaats van het lid Van Engelshoven en het lid Raemakers in de bestaande vacature; - in de vaste commissie voor Volksgezondheid Welzijn en Sport tot plaatsvervangend lid de leden Raemakers en Van Eijs in plaats van de leden Koolmees en Van Weyenberg en het lid De Groot in de bestaande vacature; - in de algemene commissie voor Buitenlandse Handel en Ontwikkelingssamenwerking het lid Paternotte tot lid in plaats van het lid Van Veldhoven en tot plaatsvervangend lid de leden Van Veldhoven en Jetten in plaats van de leden Verhoeven en Belhaj en het lid Diertens in de bestaande vacature; - in de algemene commissie voor Wonen en Rijksdienst de leden Van Engelshoven en De Groot in plaats van de leden Koolmees en Diertens en tot plaatsvervangend lid het lid Koolmees tot lid in plaats van het lid Belhaj en het lid Bergkamp in de bestaande vacature. Ik stel voor de volgende stukken van de stand van werkzaamheden af te voeren: 34550-IX-14; 34550-IX-18; 34355-6; 31293-282; 31288-476; 23645-617; 2015Z19918; 32827-68; 22026-496; 29023-213; 22112-2311. Overeenkomstig de voorstellen van de voorzitter wordt besloten. De voorzitter: Het woord is aan het lid Arissen namens de Partij voor de Dieren. Mevrouw Arissen (PvdD): Voorzitter. Vandaag stond in de Volkskrant het bericht "Nederland blijft vieze man in Europa" waaruit blijkt dat Nederland zijn naam als vieze man in Europa waarmaakt. Het afgelopen jaar bleef de uitstoot van broeikasgas CO 2 door de Nederlandse industrie onveranderd op 94 miljoen ton het hoogste peil ooit gemeten. Nederland scoort jaar in jaar uit slechter dan het Europees gemiddelde. Sinds 2005 is de Europese uitstoot gedaald met 25%. In Nederland is de uitstoot juist toegenomen met 2%. Het klimaat en een zeer krachtig beleid op dat punt kunnen niet wachten.De voorzitter: Kunt u … Mevrouw Arissen (PvdD): Daarom wil ik namens de Partij voor de Dieren een debat aanvragen met de staatssecretaris van Infrastructuur en Milieu. Voorafgaand aan dat debat zouden wij graag een brief van het kabinet willen waarin de stand van zaken wat betreft de uitstoot en de eventuele reductie van broeikasgassen in de verschillende sectoren wordt uitgesplitst naar Nederlandse industrie verkeer huishoudens en niet te vergeten landbouw met een reactie van het kabinet daarop. De voorzitter: Dank u wel. Ik begon u een beetje op te jagen want bij de regeling is het echt de bedoeling om alleen het onderwerp aan te geven en om het verzoek te doen. Maar u bent nieuw; het is u dus vergeven. Laten we het daarop houden. De heer Remco Dijkstra (VVD): Geen steun vanuit de VVD. Mevrouw Van Veldhoven (D66): Ik heb Kamervragen gesteld over hetzelfde artikel. Ik kan mij voorstellen dat we de beantwoording van die Kamervragen eerst afwachten. Wellicht kan het kabinet dan om een brief gevraagd worden. Dan zullen we dat debat te zijner tijd zeker steunen maar laten we met de inplanning wachten totdat die vragen beantwoord zijn. Ik heb begrepen dat ook GroenLinks Kamervragen heeft gesteld. Mevrouw Kröger (GroenLinks): Ook wij hebben Kamervragen gesteld over dit nieuws. Wij maken ons erg veel zorgen over deze cijfers en wij steunen de aanvraag van het debat. De heer Öztürk (DENK): Iedereen maakt zich zorgen. Wij willen dus een snelle brief en daarna een debat. Steun voor het verzoek. Mevrouw Beckerman (SP): Steun vanuit de SP voor de aanvraag van het debat. Gisteren heb ik namens mijn fractie vragen gesteld over het bericht dat in 2015 9 miljard subsidie naar fossiele energie is gegaan. Wij zouden dat graag betrekken bij dit debat. De heer Von Martels (CDA): Ik ben ook nieuw en mijn eerste indruk hier in de Kamer is dat er heel snel een debat wordt aangevraagd naar aanleiding van een brief naar aanleiding van een artikel. Ik vind dit een beetje incidentenpolitiek. Ik zou heel graag zien dat er een brief komt maar zeker geen debat. De voorzitter: U begint goed!Mevrouw Agema (PVV): Maak uw borst maar nat! Geen steun. De heer Baudet (Forum voor Democratie): Allereerst maken wij bezwaar tegen het gelijkstellen van het woord "vies" aan CO want "vies" duidt op vervuiling. 2 Op zichzelf is CO geen vervuiling. Dat zijn twee verschil2 lende dingen. Je kunt voor of tegen meer of minder CO in 2 de atmosfeer zijn. Dat heeft niets met vies te maken; dat is een heel andere categorie. Ik sluit aan bij de vorige twee sprekers dus geen steun voor het debat. Mevrouw Kuiken (PvdA): Ik ben blij dat de heer Baudet weet wat fotosynthese is maar hier gaat het natuurlijk om vieze lucht waar onze kinderen ziek van worden. Daarom steun voor een debat. De voorzitter: Mevrouw Arissen u hebt geen meerderheid. Mevrouw Arissen (PvdD): Ik zie wel de mogelijkheid van een dertigledendebat. De voorzitter: Ja dat hebt u goed gezien. Ik zal een dertigledendebat toevoegen aan de lijst van dertigledendebatten en daarmee rekening houden in de planning. Mevrouw Arissen (PvdD): Er is ook steun voor een brief. De voorzitter: Ja dat sowieso. Mevrouw Arissen (PvdD): Het zou fijn zijn als de fracties hun eventuele vragen via de griffier kunnen rondsturen. De voorzitter: Prima. Ik stel voor het stenogram van dit deel van de vergadering door te geleiden naar het kabinet. Het woord is aan de heer Omtzigt namens het CDA. De heer Omtzigt (CDA): Voorzitter. U moet mij niet verleiden met acht minuten spreektijd op mijn klokje. De voorzitter: Nee die zijn niet voor u bedoeld.De heer Omtzigt (CDA): Dat hoopte ik al. Voorzitter. Ik wil graag een rappel doen op drie setjes Kamervragen die voor de verkiezingen zijn ingediend en waarvan de reguliere driewekentermijn is verstreken. In de eerste plaats gaat het om de vragen aan de staatssecretaris van Financiën over het achteraf melden aan de Kamer dat er 55 miljoen euro extra is uitgegeven aan de inhuur van externen bij de Belastingdienst in 2016. Dit werd ons zonder uitleg vlak voor de verkiezingen meegedeeld. In de tweede plaats noem ik de Kamervragen over de mogelijkheden tot het verbieden van campagnes van buitenlandse politici van niet-vrije landen in Nederland. In de derde plaats gaat het om de Kamervragen over de vluchtelingendeal met Turkije. Deze vragen zijn door bijna de hele voormalige oppositie gesteld. Er is gevraagd of deze vragen snel konden worden beantwoord en er zijn nu al meer dan drie weken verstreken. Ik krijg al deze antwoorden graag voor aanstaande vrijdag 12.00 uur. De voorzitter: Het is wel bijna drie weken. De heer Omtzigt (CDA): Nee hoor ik heb goed geteld. In alle gevallen zijn er drie weken verstreken. Ik ben best wel goed in tellen. De voorzitter: Dat weet ik. Ik stel voor het stenogram van dit deel van de vergadering door te geleiden naar het kabinet. Hiermee zijn we gekomen aan het einde van de regeling van werkzaamheden. De vergadering wordt enkele ogenblikken geschorst.