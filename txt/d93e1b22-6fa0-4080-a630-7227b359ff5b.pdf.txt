14 Stemmingen moties EU-uitbreiding Aan de orde zijn de stemmingen over moties ingediend bij het VAO EU-uitbreiding te weten: - de motie-Madlener over stoppen van alle toetredingsonderhandelingen (23987 nr. 136); - de motie-Madlener over stoppen met de toetredingssteun aan Turkije (23987 nr. 137); - de motie-Segers/Omtzigt over schrappen van de verplichting tot invoering van de euro (23987 nr. 138); - de motie-Omtzigt/Segers over niet toelaten van Albanië als kandidaat-lid van de Unie (23987 nr. 139); - de motie-Maij over het toekennen van de kandidaat-lidmaatschapsstatus aan Albanië (23987 nr. 140). (Zie vergadering van heden.) De voorzitter: Op verzoek van mevrouw Maij stel ik voor haar motie (23987 nr. 140) aan te houden. Daartoe wordt besloten. De voorzitter: Ik geef gelegenheid tot het afleggen van stemverklaringen vooraf. De heer Van Bommel (SP): Voorzitter. Ik wil een stemverklaring afleggen over de motieOmtzigt/Segers op stuk nr. 139. Deze motie zou ertoe leiden dat Nederland nu reeds het standpunt inneemt dat Albanië geen kandidaat-lid van de Europese Unie moet worden. De SP-fractie vindt Albanië op dit moment niet geschikt voor het kandidaat-lidmaatschap van de Europese Unie. Maar wij hoeven daar vandaag niet over te besluiten. Wij willen voorkomen dat Nederland in de positie komt dat het als enige in de Europese Unie de kastanjes uit het vuur gaat halen om voor andere lidstaten de weg vrij te maken om een ander standpunt in te nemen wetende dat op basis van unanimiteit de tegenstem van Nederland voldoende is om het kandidaat-lidmaatschap van Albanië te voorkomen. Dat zou Nederland op andere momenten in een lastige onderhandelingspositie brengen. Wij laten graag ruimte aan de minister van Buitenlandse Zaken om hierin medestanders te zoeken om vervolgens op een later moment tot het besluit te komen dat Albanië geen kandidaat-lid van de Europese Unie kan worden. Daarom zullen wij tegen deze motie stemmen. Mevrouw Ouwehand (PvdD): Voorzitter. De Partij voor de Dieren vindt Europese samenwerking een fantastisch idee maar constateert wel dat de Europese Unie nogal wat problemen heeft niet in de laatste plaats op het gebied van transparantie en democratie. Mijn partij vindt het verstandig om totdat die problemen zijnopgelost geen nieuwe lidstaten toe te laten. De manier waarop de PVV dat wenst te formuleren onder andere in de motie-Madlener op stuk nr. 136 is nogal hoekig en bokkig. Dat is wel een stijlfiguur van die partij maar we kunnen in die overwegingen niet helemaal mee. Het mag duidelijk zijn dat de Partij voor de Dieren de Europese Unie eerst goed op orde wil brengen voordat je kijkt naar toetreding van nieuwe lidstaten. De manier waarop de PVV dat formuleert in de motie op stuk nr. 136 is niet de onze. Daarom steunen we die motie niet. In stemming komt de motie-Madlener (23987 nr. 136). De voorzitter: Ik constateer dat de aanwezige leden van de fracties van de PVV en Bontes voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Madlener (23987 nr. 137). De voorzitter: Ik constateer dat de aanwezige leden van de fracties van de PVV Bontes en de SGP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Segers/Omtzigt (23987 nr. 138). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie 50PLUS de PvdD en de SP voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-Omtzigt/Segers (23987 nr. 139). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie de VVD 50PLUS en de PvdD voor deze motie hebben gestemd en de aanwezige leden van de overige fracties ertegen zodat zij is aangenomen.