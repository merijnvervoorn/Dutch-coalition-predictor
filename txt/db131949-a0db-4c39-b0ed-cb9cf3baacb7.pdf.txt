6 Regeling van werkzaamheden (stemmingen) De voorzitter: We hebben een korte regeling van werkzaamheden voorafgaand aan de stemmingen. Ik stel voor zo dadelijk ook te stemmen over de aangehouden motie-Elias (31936 nr. 371) en de aangehouden motieSwinkels c.s. (34550-VI nr. 61). Daartoe wordt besloten. De heer Dijkgraaf (SGP): Voorzitter. Wij zijn nog bezig met een amendement op de Wet inburgering de punten 24 en 25 van de stemmingslijst. Daar zouden wij graag donderdag over willen stemmen. De voorzitter: U vraagt dus om uitstel van de stemmingen over de Wet inburgering de punten 24 en 25. Ik zie dat daartegen geen bezwaar bestaat. Wij zullen donderdag over het wetsvoorstel stemmen. Het woord is aan mevrouw Van Toorenburg. Mevrouw Van Toorenburg (CDA): Voorzitter. De CDA-fractie wil graag hoofdelijk stemmen over de initiatiefwet Wet gesloten coffeeshopketen (34165). De voorzitter: Dat is goed. Dan hebben wij vandaag drie hoofdelijke stemmingen.