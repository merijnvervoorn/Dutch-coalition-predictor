7 Stemming brief Benoeming van een substituut-ombudsman tevens Kinderombudsman Aan de orde is de stemming over de brief van de vaste commissie voor Binnenlandse Zaken over de benoeming van een substituut-ombudsman tevens Kinderombudsman (33264 nr. 8). De voorzitter: Ik stel voor niet schriftelijk te stemmen en conform het voorstel van de vaste commissie voor Binnenlandse Zaken mevrouw prof. dr. mr. M.E. Kalverboer met ingang van 1 april 2022 te herbenoemen tot substituut-ombudsman tevens Kinderombudsman onder aantekening dat de fractie van de PVV geacht wenst te worden tegen deze voordracht te zijn. Daartoe wordt besloten.