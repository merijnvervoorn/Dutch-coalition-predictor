37 Stemming motie Begroting Volksgezondheid Welzijn en Sport 2018 Aan de orde is de stemming over een aangehouden motie ingediend bij de behandeling van het wetsvoorstel Vaststelling van de begrotingsstaten van het Ministerie van Volksgezondheid Welzijn en Sport (XVI) voor het jaar 2018 (34775-XVI) te weten: - de gewijzigde motie-Agema over de afhandeling van de backpay-regeling (34775-XVI nr. 115 was nr. 68). (Zie vergadering van 14 december 2017.) In stemming komt de gewijzigde motie-Agema (34775-XVI nr. 115 was nr. 68). De voorzitter: Ik constateer dat deze gewijzigde motie met algemene stemmen is aangenomen. Mevrouw Agema (PVV): Ik dank de Kamer. Ik zou de staatssecretaris van VWS graag willen verzoeken om de Kamer voor het einde van het jaar een brief te sturen over de uitvoering van deze motie. De voorzitter: Ik stel voor het stenogram van dit deel van de vergadering door te geleiden naar het kabinet.