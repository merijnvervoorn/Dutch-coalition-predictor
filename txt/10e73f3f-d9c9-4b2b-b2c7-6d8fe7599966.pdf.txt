10 Stemmingen moties Eindverslag van de informateur Aan de orde zijn de stemmingen over moties ingediend bij het debat over het eindverslag van de informateur te weten: - de gewijzigde motie-Mark Rutte over aanwijzen van mevrouw E.I. Schippers tot informateur met als opdracht op korte termijn de mogelijkheden te verkennen voor de vorming van een kabinet (34700 nr. 13 was nr. 9); - de gewijzigde motie-Thieme over het Terlouwmanifest als onderdeel van de vorming van een nieuw kabinet (34700 nr. 14 was nr. 10); - de motie-Kuzu over de Kamer minimaal eenmaal per week schriftelijk informeren over de vorderingen van de formatiebesprekingen (34700 nr. 11); - de motie-Baudet over geen coalitiekabinet maar een kenniskabinet formeren (34700 nr. 15); - de motie-Baudet over tot beleid vertalen van wisselende onderwerpen (34700 nr. 16); - de motie-Baudet over de grootste politieke kwesties op een rij zetten (34700 nr. 17). (Zie vergadering van heden.) De voorzitter: Voordat we gaan stemmen over de motie van de heer Rutte die gaat over het aanwijzen van een informateur kan ik u laten weten dat mevrouw Schippers beschikbaar is voor de functie van informateur. In stemming komt de gewijzigde motie-Mark Rutte (34700 nr. 13 was nr. 9). De voorzitter: Ik constateer dat de leden van de fracties van de PvdA GroenLinks de PvdD DENK 50PLUS D66 de VVD de SGP het CDA de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Thieme (34700 nr. 14 was nr. 10). De voorzitter: Ik constateer dat de leden van de fracties van de SP de PvdA de PvdD en 50PLUS voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Kuzu (34700 nr. 11). De voorzitter: Ik constateer dat de leden van de fracties van DENK 50PLUS en de PVV voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Baudet (34700 nr. 15). De voorzitter: Ik constateer dat de leden van de fractie van FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Baudet (34700 nr. 16). De voorzitter: Ik constateer dat de leden van de fractie van FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Baudet (34700 nr. 17). De voorzitter: Ik constateer dat de leden van de fractie van FvD voor deze motie hebben gestemd en de leden van de overige fracties ertegen zodat zij is verworpen. Daarmee zijn we aan het eind gekomen van de stemmingen. Ik neem aan dat u ermee instemt dat ik de koning over de uitkomst van het debat over het eindverslag van de informateur informeer. De vergadering wordt enkele ogenblikken geschorst. Voorzitter: Van Veldhoven