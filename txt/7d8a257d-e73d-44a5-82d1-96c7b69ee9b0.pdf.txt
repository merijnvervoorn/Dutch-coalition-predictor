20 Stemmingen moties Vreemdelingenen asielbeleid Aan de orde zijn de stemmingen over moties ingediend bij het VAO Vreemdelingen- en asielbeleid te weten: - de motie-Jasper van Dijk c.s. over verruiming van het kinderpardon (19637 nr. 2430); - de motie-Jasper van Dijk c.s. over voldoende capaciteit bij de IND (19637 nr. 2431); - de motie-Jasper van Dijk c.s. over een vertrekmoratorium voor kinderen die langer dan vijf jaar in Nederland verblijven (19637 nr. 2432); - de motie-Azarkan over niet uitzetten van het Armeense gezin Tamrazyan (19637 nr. 2433); - de motie-Azarkan over verblijfsrecht geven aan Nemr (19637 nr. 2434); - de motie-Buitenweg c.s. over ernstig zieke kinderen en kinderen met een beperking in asielzoekerscentra (19637 nr. 2435); - de motie-Buitenweg c.s. over versoepelen van het landenbeleid Afghanistan voor gezinnen met kinderen (19637 nr. 2436); - de motie-Fritsma over het lobbyen van Kamerleden voor verblijfsvergunningen (19637 nr. 2437). (Zie vergadering van 7 november 2018.) De voorzitter: Op verzoek van de heer Jasper van Dijk stel ik voor zijn motie (19637 nr. 2432) aan te houden. Daartoe wordt besloten. De voorzitter: De motie-Buitenweg c.s. (19637 nr. 2435) is in die zin gewijzigd dat zij thans luidt: Motie De Kamer gehoord de beraadslaging overwegende dat uit onderzoek van RTL Nieuws en Defence for Children is gebleken dat ernstig zieke kinderen en kinderen met een beperking in asielzoekerscentra leven in een stressvolle woonsituatie; verzoekt de regering erop toe te zien dat de zorg en voorzieningen voor ernstig zieken en personen met een beperking binnen asielzoekerscentra in lijn zijn met de verplichtingen die voortvloeien uit het VN-verdrag inzake de rechten van personen met een handicap en de Kamer hierover te informeren en gaat over tot de orde van de dag.Naar mij blijkt wordt de indiening ervan voldoende ondersteund. Zij krijgt nr. 2444 was nr. 2435 (19637). Ik stel vast dat wij hier nu over kunnen stemmen. Ik geef gelegenheid tot het afleggen van een stemverklaring vooraf. De heer Krol (50PLUS): Voorzitter. Bij de stemmingen over het kinderpardon wreekt zich het feit dat wij met z'n allen in het verleden geen betere regels hebben kunnen afspreken. Daardoor blijven mensen te lang in het ongewisse met alle gevolgen van dien. Er is een industrie die daar geld aan verdient. Gedacht vanuit de betreffende gezinnen begrijpen we dat deze blijven vechten. Omgekeerd heb ik met eigen ogen gezien dat mensenhandelaars daar misbruik van maken. Dat alles kan maar op één manier worden opgelost. We moeten gezamenlijk van links tot rechts de regelgeving aanpassen zodat de procedures aanzienlijk worden versneld. Als dat niet lukt zal 50PLUS zich op termijn genoodzaakt zien tegen een verruiming van het kinderpardon te stemmen maar vandaag zal de fractie in het belang van de huidige groep kinderen voor de motie-Van Dijk op stuk nr. 2430 stemmen. Maar nogmaals voorzitter we moeten gezamenlijk aan de bak om procedures te versnellen. Als dat niet gezamenlijk kan is 50PLUS zelfs als kleine partij bereid het voortouw te nemen. De voorzitter: Dank u wel meneer Krol. We gaan stemmen. In stemming komt de motie-Jasper van Dijk c.s. (19637 nr. 2430). De voorzitter: Ik constateer dat de leden van de fracties van de SP de PvdA GroenLinks de PvdD DENK en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Jasper van Dijk c.s. (19637 nr. 2431). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA en de ChristenUnie voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Azarkan (19637 nr. 2433). De voorzitter: Ik constateer dat de leden van de fractie van DENK voor deze motie hebben gestemd en de leden van de overige fracties ertegen zodat zij is verworpen.In stemming komt de motie-Azarkan (19637 nr. 2434). De voorzitter: Ik constateer dat de leden van de fractie van DENK voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Buitenweg (19637 nr. 2444 was nr. 2435). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS en de SGP voor deze gewijzigde motie hebben gestemd en de leden van de overige fracties ertegen zodat zij is verworpen. In stemming komt de motie-Buitenweg c.s. (19637 nr. 2436). De voorzitter: Ik constateer dat de leden van de fracties van de SP de PvdA GroenLinks de PvdD en DENK voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Fritsma (19637 nr. 2437). De voorzitter: Ik constateer dat de leden van de fracties van de PVV en FvD voor deze motie hebben gestemd en de leden van de overige fracties ertegen zodat zij is verworpen.