14 Stemmingen Lijst van controversiële onderwerpen Aan de orde zijn de stemmingen in verband met de lijst van controversiële onderwerpen (34707). De voorzitter: Ik geef gelegenheid tot het afleggen van stemverklaringen vooraf. De heer Baudet (FvD): Voorzitter. Het controversieel verklaren van onderwerpen is een vorm van democratische zelfcastratie die de Tweede Kamer zichzelf oplegt en die in strijd is met zowel de letter als de geest van de Grondwet. Wij zijn soeverein. Wij vormen gezamenlijk de stem van de Nederlandse bevolking die wij vertegenwoordigen. Die stem kan na algemene verkiezingen in deze Kamer gestalte krijgen. Het idee dat wij omdat enkele kartelpartijen aan het onderhandelen zijn ons maar niet meer zouden moeten uitlaten over grote thema's is absurd. Wij zullen altijd stemmen tegen welke vorm van controversieelverklaring dan ook. Het is niet aan ons om via deze praktijken de stem van de Nederlandse bevolking op stil te zetten. Het huis de Tweede Kamer vergadert en besluit ongeacht welke formatiebesprekingen dan ook aan de gang zouden kunnen zijn. Wij stemmen dus tegen lijsten met controversiële onderwerpen en wij roepen alle hier aanwezigen ertoe op om hun democratische plicht serieus te nemen en dus tegen elke vorm van controversieelverklaring te stemmen. De voorzitter: Dank u wel. We gaan nu stemmen. In stemming komt het voorstel van de vaste commissie voor Veiligheid en Justitie tot het toevoegen van enkele brieven in onderdeel D (34707 stuk nr. 10). De voorzitter: Ik constateer dat de leden van de fracties van de SP de PvdA GroenLinks DENK D66 de VVD de SGP het CDA de ChristenUnie en de PVV voor dit voorstel hebben gestemd en de leden van de overige fracties ertegen zodat het is aangenomen. In stemming komt het voorstel van de vaste commissie voor Binnenlandse Zaken tot het toevoegen van enkele brieven in onderdeel E (34707 stuk nr. 12). De voorzitter: Ik constateer dat de leden van de fracties van de SP de PvdA GroenLinks DENK D66 de VVD de SGP het CDA de ChristenUnie en de PVV voor dit voorstel hebben gestemd en de leden van de overige fracties ertegen zodat het is aangenomen.In stemming komt het voorstel van de vaste commissie voor Economische Zaken tot het toevoegen van enkele brieven in onderdeel J (34707 stuk nr. 11). De voorzitter: Ik constateer dat de leden van de fracties van de SP de PvdA GroenLinks DENK D66 de VVD de SGP het CDA de ChristenUnie en de PVV voor dit voorstel hebben gestemd en de leden van de overige fracties ertegen zodat het is aangenomen. In stemming komt het voorstel van de algemene commissie voor Wonen en Rijksdienst tot het toevoegen van enkele brieven in onderdeel N (34707 stuk nr. 9). De voorzitter: Ik constateer dat de leden van de fracties van de SP de PvdA GroenLinks DENK D66 de VVD de SGP het CDA de ChristenUnie en de PVV voor dit voorstel hebben gestemd en de leden van de overige fracties ertegen zodat het is aangenomen. Hiermee zijn we aan het eind gekomen van de stemmingen. De vergadering wordt enkele ogenblikken geschorst.