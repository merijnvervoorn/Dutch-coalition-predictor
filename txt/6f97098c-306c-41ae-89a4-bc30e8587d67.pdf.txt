9 Stemming motie Sms-berichten op de telefoon van de minister-president Aan de orde is de stemming over een motie ingediend bij het debat over sms-berichten op de telefoon van de minister-president te weten: - de motie-Wilders/Van Haga over het opzeggen van het vertrouwen in de minister-president (35925-III nr. 21). (Zie vergadering van heden.) De voorzitter: We gaan stemmen over een motie ingediend bij het debat over sms-berichten op de telefoon van de minister-president. Voordat we gaan stemmen over die motie geef ik het woord aan de heer Eerdmans en vervolgens aan de heer Omtzigt voor een stemverklaring. De heer Eerdmans (JA21): Voorzitter dank u wel. Het zeer onbevredigende debat van vandaag over sms-gate ging eigenlijk over veel meer dan alleen over de sms'jes van de premier. Het ging ook over houding gedrag en verantwoordelijkheid. Daarin heeft de premier ons wederom ernstig teleurgesteld. Van de toeslagenaffaire de afschaffing van de dividendbelasting tot haperende herinneringen en de "functie elders": hij zou het allemaal radicaal anders gaan doen. Het tegenovergestelde is gebeurd. Het bekende patroon wordt voortgezet en gaat bovendien gepaard met een totaal gebrek aan zelfreflectie en zelfinzicht hebben wij vandaag gemerkt. Wij constateren geen uitzicht op verbetering. Het verandert gewoon niet. Daarom zullen wij voor de motie van wantrouwen stemmen. De voorzitter: Dank u wel. Dan geef ik het woord aan de heer Omtzigt. De heer Omtzigt (Lid Omtzigt): Voorzitter. We hebben vandaag een beschamende vertoning gezien. We zien een minister-president die beterschap beloofde op 15 januari 2021 bij de val van z'n kabinet dat gevallen was omdat informatie niet openbaar gemaakt was. Dat bracht ouders jarenlang in de problemen. De Kamer heeft een aantal informatieverzoeken gedaan. Die informatieverzoeken zullen na dit debat naar de Kamer komen. Dat is te laat maar ik wil daarop wachten voordat ik een oordeel vel. Ik wil ook wachten op het onderzoek dat de inspectie kennelijk zelf al begonnen is. Het werd groots aangekondigd door de premier maar Elsevier berichtte dat de inspectie zelf wel kan bedenken dat ze een onderzoek nodig vinden. Dat klopt. Ik ga er ook van uit dat mijn motie aangenomen wordt over dat het niet alleen gaat om de sms'jes maar om het hele informatiebeheer van het ministerie van Algemene Zaken. Dat onderzoek wil ik zien; dat wil ik voor het eind van de zomer zien. Tot die tijd denk ik dat wij als Kamer goed moeten blijven controleren. Ik vondhet beschamend om te horen dat de premier denkt dat wij hem moeten vertrouwen zonder hem te kunnen controleren. De voorzitter: Dank u wel. In stemming komt de motie-Wilders/Van Haga (35925-III nr. 21). De voorzitter: Ik constateer dat de leden van de fracties van de SP DENK de PvdD BBB JA21 de PVV FVD en Groep Van Haga voor deze motie hebben gestemd en de leden van de fracties van GroenLinks Volt Fractie Den Haan de PvdA D66 Lid Omtzigt de ChristenUnie de VVD de SGP en het CDA ertegen zodat zij is verworpen. Daarmee zijn we aan het einde van deze stemmingen gekomen. Ik schors de vergadering voor enkele ogenblikken en dan starten we met het tweeminutendebat Politie. De vergadering wordt enkele ogenblikken geschorst.