6 Regeling van werkzaamheden (stemmingen) De voorzitter: Ik stel voor zo dadelijk ook te stemmen over de aangehouden motie-Van Veldhoven (34300-XVII nr. 41). Daartoe wordt besloten. De voorzitter: Het woord is aan de heer Smaling. De heer Smaling (SP): Voorzitter. Ik doe nogmaals het verzoek om over de moties ingediend in het debat over de waardedaling van woningen in Groningen onder punt 9 nu niet te stemmen. Dat is hetzelfde verzoek als vorige week. Dit wordt mede-ondersteund door VVD Partij van de Arbeid CDA D66 ChristenUnie GroenLinks enzovoorts. De voorzitter: Wie durft hiertegen te zijn? We halen punt 9 van de lijst af. Daartoe wordt besloten. De voorzitter: Het woord is aan mevrouw Kuiken. Mevrouw Kuiken (PvdA): Voorzitter. Door een fout van mijn kant heb ik net te laat de gewijzigde motie ter vervanging van de motie op stuk nr. 2207 (19637) ingediend over informatie over de uitvoering van het buitenschuldcriterium. Ik wil aan de Kamer vragen of die toch in stemming mag worden gebracht. De voorzitter: Ik neem aan dat die motie verspreid is. Heeft iemand daartegen bezwaar? Het gaat om agendapunt 10 om de motie op stuk nr. 2207. Ik zie dat er geen bezwaar tegen is. Het woord is aan mevrouw Dik-Faber. Mevrouw Dik-Faber (ChristenUnie): Voorzitter. Ik wil graag bij de stemmingen onder punt 19 de motie op stuk nr. 928 (21501-32) van de leden Dik-Faber en Ko(cid:0)er Kaya aanhouden. De voorzitter: Op verzoek van mevrouw Dik-Faber stel ik voor haar motie (21501-32 nr. 928) aan te houden. Daartoe wordt besloten.De voorzitter: Het woord is aan de heer Van Meenen. De heer Van Meenen (D66): Voorzitter. Ik zou de motie op stuk nr. 67 onder punt 22 graag aanhouden. De voorzitter: De motie op stuk nr. 67 (30079) zal worden aangehouden. Ik stel voor gezien de lange stemmingslijst en in verband met de Europese top die om 16.00 uur begint eerst te stemmen over agendapunt 29 de moties ingediend bij het notaoverleg over de Europese Raad van 28 en 29 juni 2016. Daartoe wordt besloten.