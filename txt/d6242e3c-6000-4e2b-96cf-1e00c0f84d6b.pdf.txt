9 Stemmingen Bussum Muiden Naarden en Weesp Aan de orde zijn de stemmingen in verband met het wetsvoorstel Samenvoeging van de gemeenten Bussum Muiden Naarden en Weesp (32280). (Zie vergadering van 15 mei 2012.) De heer Braakhuis (GroenLinks): Voorzitter. Het enige wat dit wetsvoorstel nog lijkt te kunnen redden is het doen van een appel op de individuele verantwoordelijkheid van de leden. Daarom verzoek ik om een hoofdelijke stemming. De voorzitter: Wij zullen ons voorbereiden op een hoofdelijke stemming maar ik geef eerst gelegenheid tot het afleggen van een stemverklaring vooraf. Mevrouw Ortega-Martijn (ChristenUnie): Voorzitter. Herindelingsbesluiten zijn zeer ingrijpend en vergen een uiterst zorgvuldige aanpak. Het hele herindelingsproces afgezet tegen het herindelingskader verdient geen schoonheidsprijs. De handelwijze van de minister heeft veel verwarring met zich gebracht. De fractie van de ChristenUnie heeft echter haar politieke verantwoordelijkheid willen nemen mede gezien de precaire situatie waarin vooral Muiden zich bevindt. Om die reden hebben wij vorige week voor beide amendementen van collega Van Beek gestemd. Daarmee hebben wij onze voorkeur uitgesproken voor de GV3-variant dat wil zeggen een fusie van Bussum Naarden en Muiden. Voor deze variant bestaat meer bestuurlijk en maatschappelijk draagvlak. Een meerderheid van deze Kamer heeft echter deze optie verworpen waardoor nu alleen de GV4-variant een fusie van Bussum Naarden Muiden en Weesp ter stemming voorligt. Dat betreuren wij omdat deze optie op minder bestuurlijk en maatschappelijk draagvlak kan rekenen in de betrokken gemeenten. Juist deze variant houdt voor de sterkste en grootste gemeente een gedwongen herindeling in. De fractie van de ChristenUnie heeft een grote stap gezet maar het heeft helaas niet geholpen. De fractie van de ChristenUnie is een voorstander van herindelingen van onderop waarbij het herindelingsproces zorgvuldig moet zijn doorlopen. Daarom kan mijn fractie nu niet anders dan tegen het wetsvoorstel stemmen. In stemming komt het wetsvoorstel. Vóór stemmen de leden: Marcouch Omtzigt Ormel Pechtold Peters Plasterk Recourt Samsom Sap Schouw Smeets Smilde Sterk Timmermans Van Tongeren Van Toorenburg Uitslag Van der Veen Van Veldhoven Verbeet Verhoeven Vermeij Voortman Van der Werf Wolbert Albayrak Arib Berndsen Biskop Blanksma-van den Heuvel Van Bochove Bouwmeester Braakhuis Bruins Slot Çelik Çörüz Van Dam Van Dekken Dibi Dijksma Dijkstra Dijsselbloem Dikkers Eijsink El Fassed Ferrier Van Gent Grashoff GrootHachchi Van Haersma Buma Van der Ham Hamer Heijnen Van Hijum Hilkens Holtackers Jadnanansing Klaver Klijnsma Knops Koolmees Koopmans Koppejan Koşer Kaya Kuiken en De Lange. Tegen stemmen de leden: Lucassen Van Miltenburg De Mos Mulder Neppérus Van Nieuwenhuizen-Wijbenga Ortega-Martijn Ouwehand Van Raak Roemer De Roon Schaart Schouten Slob Smits Snijder-Hazelhoff Van der Staaij Van der Steur Straus Taverne Thieme Ulenbelt Venrooy-van Ark Van Vliet Voordewind Wiegman-van Meppelen Scheppink Wilders De Wit Ziengs Agema Aptroot Azmani Bashir Van Beek Beertema Van Bemmel Berckmoes-Duindam Van den Besselaar Blok De Boer Van Bommel Bontes Bosman Brinkman Ten Broeke Van der Burg De Caluwé Tony van Dijck Jasper van Dijk Dijkgraaf Dijkhoff Dille Driessen Elias Elissen Fritsma Gerbrands Van Gerven Gesthuizen Graus Harbers Helder Hennis-Plasschaert Hernandez Houwers Huizing Irrgang Paulus Jansen De Jong Van Klaveren Kooiman Kortenoeven Leegte Leijten De Liefde Lodders en Lucas. De voorzitter: Ik constateer dat dit wetsvoorstel met 77 tegen 67 stemmen is verworpen.