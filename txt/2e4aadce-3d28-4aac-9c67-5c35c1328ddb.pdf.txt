9 Stemming motie Wijziging van de Opiumwet Stemming motie Wijziging van de Opiumwet Aan de orde is de stemming over een aangehouden motie ingediend bij de behandeling van het wetsvoorstel Wijziging van de Opiumwet in verband met het toevoegen van een derde lijst met als doel het tegengaan van de productie van en de handel in nieuwe psychoactieve stoffen en enkele andere wijzigingen te weten: - de motie-Bikker c.s. over een landelijke campagne om drugsgebruikers te confronteren met de gevolgen van drugsgebruik voor de samenleving (36159 nr. 13). (Zie vergadering van 20 december 2023.) De voorzitter: De motie-Bikker c.s. (36159 nr. 13) is in die zin gewijzigd dat zij thans is ondertekend door de leden Bikker Helder Krul Diederik van Dijk Tielen en Eerdmans. Zij krijgt nr. 24 was nr. 13 (36159). Ik stel vast dat wij hier nu over kunnen stemmen. In stemming komt de gewijzigde motie-Bikker c.s. (36159 nr. 24 was nr. 13). De voorzitter: Ik constateer dat de leden van de fracties van de PvdD DENK NSC de VVD de ChristenUnie de SGP het CDA BBB JA21 en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. Mevrouw Bikker. Mevrouw Bikker (ChristenUnie): Voorzitter. Ook deze motie was ontraden en is aangenomen; daar ben ik erg blij mee. Ik zou graag een reactie hebben van de ministers van VWS en van Justitie met daarin hoe zij denken deze motie uit te voeren. De voorzitter: Heel goed. Ook binnen twee weken? Ik zal het stenogram van dit deel van de vergadering doorgeleiden naar het kabinet. Ze krijgen het nog druk daar!