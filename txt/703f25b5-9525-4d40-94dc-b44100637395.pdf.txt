16 Stemmingen moties Gebruik van hoogwerkers bij asbestsanering Aan de orde zijn de stemmingen over aangehouden moties ingediend bij het VSO Aangescherpte regels voor gebruik van hoogwerkers bij asbestsanering te weten: - de motie-Laçin over overleg met de sector over knelpunten (25883 nr. 309); - de motie-Laçin over het informeren van de Kamer over het gebruik van subsidieregelingen (25883 nr. 310). (Zie vergadering van 5 oktober 2017.) De voorzitter: De motie-Laçin (25883 nr. 309) is in die zin gewijzigd dat zij thans luidt: Motie De Kamer gehoord de beraadslaging constaterende dat op 1 januari 2024 het asbestdakenverbod ingaat; constaterende dat een versnelling van het saneren van asbestdaken vereist is om deze deadline te halen; constaterende dat asbestsaneringsbedrijven momenteel dermate veel werk aangeboden krijgen dat ongecertificeerde bedrijven het overschot aan klussen dreigen over te nemen met alle veiligheidsrisico's van dien; overwegende dat de minister overleg voert met de sector om knelpunten te bespreken; verzoekt de regering om dit jaar nog de Tweede Kamer te informeren over de uitkomsten van het toegezegde overleg met de sector over de bestaande knelpunten en de hieruit voortkomende mogelijke oplossingen; verzoekt de regering tevens nieuwe innovatieve mogelijkheden om asbest eenvoudiger goedkoper en sneller te saneren te onderzoeken; verzoekt de regering daarnaast om te inventariseren of er voldoende gecertificeerde saneerders actief zijn op de markt om alle daken in 2024 schoon te krijgen en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 311 was nr. 309 (25883). Ik stel vast dat wij hier nu over kunnen stemmen.In stemming komt de gewijzigde motie-Laçin (25883 nr. 311 was nr. 309). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de fractie van de PVV ertegen zodat zij is aangenomen. In stemming komt de motie-Laçin (25883 nr. 310). De voorzitter: Ik constateer dat de leden van de fracties van de SP de PvdA GroenLinks de PvdD DENK 50PLUS D66 de VVD het CDA de ChristenUnie en FvD voor deze motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.