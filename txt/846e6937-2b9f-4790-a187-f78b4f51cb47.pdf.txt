18 Stemming motie Dierenwelzijn inclusief zeezoogdieren Aan de orde is de stemming over een aangehouden motie ingediend bij het VAO Dierenwelzijn inclusief zeezoogdieren te weten: - de motie-Rudmer Heerema over het uitfaseren van koudmerken (28286 nr. 876). (Zie vergadering van 2 juni 2016.) De voorzitter: De motie-Rudmer Heerema (28286 nr. 876) is in die zin gewijzigd dat zij thans luidt: Motie De Kamer gehoord de beraadslaging overwegende dat de herkenning van een koe in het weiland of in de melkstal van cruciaal belang is voor diergezondheid en dierwelzijn; verzoekt de regering bij de inwerkingtreding van het gewijzigde besluit houders van dieren en diergeneeskundigen in het belang van dierenwelzijn koudmerken uit te faseren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 940 was nr. 876 (28286). Ik stel vast dat wij hier nu over kunnen stemmen. In stemming komt de gewijzigde motie-Rudmer Heerema (28286 nr. 940 was nr. 876). De voorzitter: Ik constateer dat de leden van de fracties van DENK 50PLUS D66 de VVD de SGP het CDA de ChristenUnie en FvD voor deze gewijzigde motie hebben gestemd en de leden van de overige fracties ertegen zodat zij is aangenomen. Daarmee zijn we aan het einde gekomen van de stemmingen. De vergadering wordt enkele ogenblikken geschorst.