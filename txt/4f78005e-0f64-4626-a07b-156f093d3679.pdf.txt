31 Stemming motie Onderwijs en corona - primair en voortgezet onderwijs en corona Aan de orde is de stemming over een aangehouden motie ingediend bij het debat over Onderwijs en corona - primair en voortgezet onderwijs en corona te weten: - de motie-Kwint over meer geld toekennen via de achterstandsindicatoren (35570-VIII nr. 228). (Zie wetgevingsoverleg van 7 juni 2021.) De voorzitter: De motie-Kwint (35570-VIII nr. 228) is in die zin gewijzigd dat zij thans luidt: Motie De Kamer gehoord de beraadslaging constaterende dat uit onderzoek blijkt dat de opgelopen onderwijsachterstanden door de coronacrisis fors uiteenlopen tussen leerlingen; verzoekt de regering om in de uitwerking van het Nationaal Programma Onderwijs in het tweede jaar fors meer geld toe te kennen aan scholen via de zogenaamde achterstandsindicatoren en minder generiek per leerling en gaat over tot de orde van de dag. Zij krijgt nr. 259 was nr. 228 (35570-VIII). Ik stel vast dat wij hier nu over kunnen stemmen. In stemming komt de gewijzigde motie-Kwint (35570-VIII nr. 259 was nr. 228). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA en de PvdD voor deze gewijzigde motie hebben gestemd en de leden van de overige fracties ertegen zodat zij is verworpen. Daarmee zijn we aan het einde gekomen van deze stemmingen. Ik dank de staatssecretaris voor zijn aanwezigheid bij de stemmingen. Ik schors de vergadering voor een enkel moment en dan gaan we over tot de regeling van werkzaamheden. De vergadering wordt enkele ogenblikken geschorst.