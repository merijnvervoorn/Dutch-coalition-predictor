41 Stemmingen moties Incidentele suppletoire begroting inzake Herstel Toeslagen Aan de orde zijn de stemmingen over moties ingediend bij de behandeling van het wetsvoorstel Wijziging van de begrotingsstaat van het Ministerie van Financiën (IXB) voor het jaar 2021 (Incidentele suppletoire begroting inzake Herstel Toeslagen) te weten: - de motie-Leijten over een vrije advocaatkeuze (35704 nr. 5); - de motie-Leijten/Kuiken over openbaarmaking van alles wat in de ministeriële commissie toeslagenherstel besproken en besloten wordt (35704 nr. 6); - de motie-Leijten over voorrang voor mensen met de grootste schade (35704 nr. 7); - de motie-Omtzigt over een oordeel van de Algemene Rekenkamer vragen (35704 nr. 8); - de motie-Omtzigt over alle juridische adviezen naar de Kamer sturen (35704 nr. 9); - de motie-Omtzigt over een juridisch advies over het amendement-Lodders/Van Weyenberg (35704 nr. 10); - de motie-Omtzigt over de schadevergoeding en schuldhulpverlening (35704 nr. 11). (Zie wetgevingsoverleg van 10 februari 2021.) De voorzitter: De motie-Omtzigt (35704 nr. 11) is in die zin gewijzigd dat zij thans is ondertekend door de leden Omtzigt en Leijten en luidt: Motie De Kamer gehoord de beraadslaging verzoekt de regering ervoor te zorgen dat mensen die recht hebben op de schadevergoeding van €30.000 de schuldhulpverlening zo snel mogelijk kunnen verlaten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 12 was nr. 11 (35704). Ik stel vast dat wij hier nu over kunnen stemmen. Aangezien de motie-Omtzigt (35704 nr. 9) is ingetrokken maakt zij geen onderwerp van behandeling meer uit. Aangezien de motie-Omtzigt (35704 nr. 10) is ingetrokken maakt zij geen onderwerp van behandeling meer uit.In stemming komt de motie-Leijten (35704 nr. 5). De voorzitter: Ik constateer dat de leden van de fracties van de SP de PvdA Krol de PvdD 50PLUS Van Kooten-Arissen DENK de PVV en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Leijten/Kuiken (35704 nr. 6). De voorzitter: Ik constateer dat deze motie met algemene stemmen is aangenomen. In stemming komt de motie-Leijten (35704 nr. 7). De voorzitter: Ik constateer dat deze motie met algemene stemmen is aangenomen. In stemming komt de motie-Omtzigt (35704 nr. 8). De voorzitter: Ik constateer dat deze motie met algemene stemmen is aangenomen. In stemming komt de gewijzigde motie-Omtzigt/Leijten (35704 nr. 12 was nr. 11). De voorzitter: Ik constateer dat deze gewijzigde motie met algemene stemmen is aangenomen.