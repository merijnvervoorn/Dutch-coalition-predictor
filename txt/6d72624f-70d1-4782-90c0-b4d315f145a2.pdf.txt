13 Stemmingen veiligheid wegtunnels Aan de orde zijn de stemmingen in verband met het wetsvoorstel Wijziging van de Wet aanvullende regels veiligheid wegtunnels in verband met het vaststellen van een veiligheidsnorm en het stellen van regels omtrent het gebruik van gestandaardiseerde uitrustingen en in verband met wijzigingen in het totstandkomingsproces van wegtunnels ( 33125 ). (Zie vergadering van heden.) De voorzitter: Het amendement-Kuiken (stuk nr.14) en het amendement-Dik-Faber (stuk nr. 15) zijn ingetrokken. Ik stel vast dat daarmee wordt ingestemd. In stemming komt het nader gewijzigde amendement-De Graaf (stuk nr. 17 I). De voorzitter: Ik constateer dat de aanwezige leden van de fractie van de PVV voor dit nader gewijzigde amendement hebben gestemd en de aanwezige leden van de overige fracties ertegen zodat het is verworpen. Ik stel vast dat door de verwerping van dit nader gewijzigde amendement de overige op stuk nr. 17 voorkomende nader gewijzigde amendementen als verworpen kunnen worden beschouwd. In stemming komt het gewijzigde amendement-Van Veldhoven c.s. (stuk nr. 20). De voorzitter: Ik constateer dat dit gewijzigde amendement met algemene stemmen is aangenomen. In stemming komt het gewijzigde amendement-Dik-Faber/Van Veldhoven (stuk nr. 19). De voorzitter: Ik constateer dat de aanwezige leden van de fracties van de ChristenUnie D66 de PvdA GroenLinks de PvdD en de SP voor dit gewijzigde amendement hebben gestemd en de aanwezige leden van de overige fracties ertegen zodat het is aangenomen. In stemming komt het wetsvoorstel zoals op onderdelen gewijzigd door de aanneming van het gewijzigde amendement-Van Veldhoven c.s. (stuk nr. 20) en het gewijzigde amendement-Dik-Faber/Van Veldhoven (stuk nr.19). De voorzitter: Ik constateer dat dit wetsvoorstel met algemene stemmen is aangenomen.