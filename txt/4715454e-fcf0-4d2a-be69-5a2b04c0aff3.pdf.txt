8 Regeling van werkzaamheden eerste deel De voorzitter: Ik stel voor hedenavond ook te stemmen over de aangehouden motie Agnes Mulder/Omtzigt (32851 nr. 16) en over de aangehouden motie-Omtzigt (34023 nr. 7). Op verzoek van de aanvrager stel ik voor om het dertigledendebat over storingen op het spoor van de lijst af te voeren. Ik stel voor toe te voegen aan de agenda van de Kamer: - het voorstel van Rijkswet Regeling voor Nederland en Curaçao tot het vermijden van dubbele belasting en het voorkomen van het ontgaan van belasting met betrekking tot belastingen naar het inkomen en een woonplaatsfictie ter zake van erf- en schenkbelasting (Belastingregeling Nederland Curaçao) (33955); - het wetsvoorstel Goedkeuring en uitvoering van het op 2 maart 2015 te Veenhuizen tot stand gekomen Verdrag tussen het Koninkrijk der Nederlanden en het Koninkrijk Noorwegen inzake het gebruik van een penitentiaire inrichting in Nederland voor de tenuitvoerlegging van bij Noorse vonnissen opgelegde vrijheidsstraffen (Trb. 2015 37) (34178); - het wetsvoorstel Wijziging van de Faillissementswet in verband met de invoering van de mogelijkheid van een civielrechtelijk bestuursverbod (Wet civielrechtelijk bestuursverbod) (34011); - het wetsvoorstel Wijziging van de Wet rechtspositie rechterlijke ambtenaren in verband met het verrichten van werkzaamheden op zondagen en feestdagen (34096); - het wetsvoorstel Wijziging van het Burgerlijk Wetboek en enige andere wetten ter implementatie van Richtlijn 2014/60/EU betreffende teruggave van cultuurgoederen die op onrechtmatige wijze buiten het grondgebied van een lidstaat zijn gebracht en houdende wijziging van Verordening (EU) nr. 1024/2012 (herschikking) (PbEU 2014 L 159) (34097); - het wetsvoorstel Goedkeuring van het Besluit heffing bestrijding dierziekten (Goedkeuringswet Besluit heffing bestrijding dierziekten) (34147). Ik deel de Kamer mee dat de vaste commissie voor Veiligheid en Justitie tot haar ondervoorzitter heeft gekozen het lid Visser. Ik deel mee dat ingevolge artikel 69 tweede lid van het Reglement van Orde de volgende aangehouden moties zijn vervallen: 34000-IX-22; 21501-32-824; 25657-124; 28828-81; 28828-84; 33400-XII-35; 27625-299; 33750-A-38; 33750-A-40; 30872156; 21501-08-503; 33612-40; 34000-J-21; 34000-A-37; 31765121; 31765-123; 33529-120; 3529-121; 31289-223; 34000-VI26; 34000-VI-27; 28286-791; 31322-271; 33952-24. Ik stel voor toe te voegen aan de agenda van vandaag:- het VAO RBZ-Handelsraad naar aanleiding van een algemeen overleg van 30 april met als eerste spreker mevrouw Thieme; - het VAO Decentralisatie Wmo/Wlz met als eerste spreker mevrouw Leijten. Ik stel voor toe te voegen aan de agenda na het reces: - het VAO Ruimtelijke ordening naar aanleiding van een algemeen overleg gehouden op 29 april met als eerste spreker het lid Albert de Vries; - het VAO Decentralisatie jeugdzorg naar aanleiding van een algemeen overleg gehouden op 24 april met als eerste spreker mevrouw Voortman. Overeenkomstig de voorstellen van de voorzitter wordt besloten. De voorzitter: Het woord is aan de heer Heerma. De heer Pieter Heerma (CDA): Voorzitter. In de afgelopen anderhalf jaar hebben wij in de Kamer heel vaak gesproken over de effecten van de Fraudewet onder meer de hoge boetes voor mensen die een vergissing maken en hebben wij ons afgevraagd of de echte fraudeurs wel voldoende bestraft worden. Trouw opende vanochtend met het signaal van sociaal rechercheurs dat bijstandsfraude loont en dat zware boeven minder bestraft worden. Ik wil daarover graag een debat voeren met de staatssecretaris van Sociale Zaken. De voorzitter: ik neem aan niet meer vandaag. De heer Pieter Heerma (CDA): Nee voorzitter. De voorzitter: Ik wilde het even zeker weten. De heer De Graaf (PVV): Van harte steun voor dat debat. De heer Van Weyenberg (D66): Ook steun van D66 voor dit debat. Wij hebben op dit punt veel samen met het CDA opgetrokken. Voorafgaand aan het debat ontvang ik graag een brief van het kabinet waarin wordt opgenomen hoe vaak strafrechtelijke maatregelen zijn genomen om hoeveel mensen het gaat en welke strafeisen daarop worden gesteld. Mevrouw Schouten (ChristenUnie): Er is alle reden om een debat te voeren. Ook steunen wij het verzoek om een brief voorafgaand aan het debat waarin het kabinet reageert op de signalen. Er wordt op onderdelen al gekeken naar de Fraudewet maar dit gaat verder.Mevrouw Karabulut (SP): Steun voor het debat en steun voor de brief. Ik doe het aanvullende verzoek om bij het debat ook de minister van Sociale Zaken en Werkgelegenheid uit te nodigen omdat het gaat om een wet die niet functioneert. Mevrouw Schut-Welkzijn (VVD): Wij geven steun aan zowel het debat als de brief. De VVD is tegen fraude met gemeenschapsgeld. Daarom steunen wij niet het voorstel van het CDA om te waarschuwen in plaats van te beboeten. Wij hopen in de gevraagde brief ook de antwoorden te krijgen op de vragen die ik twee weken geleden samen met collega Nijkerken hierover heb gesteld. Ook wij zien graag dat niet alleen de staatssecretaris van SZW bij het debat aanwezig is maar ook de minister omdat het ook over de Fraudewet gaat en niet alleen maar over dit incident. De heer Dijkgraaf (SGP): Steun. De heer Klein (Klein): Ik zou een half debatje kunnen beginnen maar ik beperk mij tot het geven van steun aan het voorstel van de heer Heerma. De heer Kerstens (PvdA): Dan neem ik de helft van de heer Klein erbij. Wij hebben net vandaag een brief van de minister ontvangen waarin wordt gesteld dat de Fraudewet wordt versoepeld — onder andere op aandringen van de Partij van de Arbeid maar ook andere partijen — zodat mensen die door de bomen het bos niet meer zien en een vergissing begaan niet meer zwaar worden gestraft. Daarmee wordt de suggestie gewekt dat er meer ruimte is om de echte fraudeurs aan te pakken. Ik ontvang dan ook graag een brief van het kabinet waarin het reageert op de suggestie dat er meer ruimte is om de echte fraudeurs aan te pakken en op de signalen in de krant van vanochtend. Die brief kunnen wij wat mij betreft betrekken bij het debat. Steun voor het door de heer Heerma aangevraagde debat. De voorzitter: Bijna werd het debat toch nog vanavond gehouden. De heer Pieter Heerma (CDA): Ik ben blij dat er Kamerbreed steun is voor het debat. Het is prima dat er eerst een brief komt. Terecht is het aanvullende verzoek gedaan om ook de minister bij het debat uit te nodigen. De VVD-fractie geeft aan het vandaag ontvangen voorstel van het eigen kabinet niet te steunen. Dat is prima maar daar gaat het nu aangevraagde debat niet over. De voorzitter: Ik zal het stenogram van dit gedeelte van de vergadering doorgeleiden naar het kabinet. Ik stel voor het debat toete voegen aan de lijst met vier minuten spreektijd per fractie. Daartoe wordt besloten. De vergadering wordt van 18.27 uur tot 19.02 uur geschorst. Voorzitter: Bosma