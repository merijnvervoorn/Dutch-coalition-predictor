14 Stemming motie Bedrijfslevenbeleid Aan de orde is de stemming over een motie ingediend bij het VAO Bedrijfslevenbeleid te weten: - de motie-Lucas over uniformering in de uitvoering en organisatie van de TO2-organisaties (32637 nr. 94). (Zie vergadering van 5 december 2013.) De voorzitter: De motie-Lucas (32637 nr. 94) is in die zin gewijzigd dat zij thans luidt: Motie De Kamer gehoord de beraadslaging constaterende dat in de visie toegepast onderzoek wordt voorgesteld te komen tot uniformering in de uitvoering en organisatie van de TO2-organisaties; overwegende dat de problemen rond oneerlijke concurrentie ten aanzien van private partijen zich met name rond TNO en DLO voor doen; voorts overwegende dat de neiging tot uniformering ten koste zou kunnen gaan van de instituten met een goedlopende governance en samenwerking met het bedrijfsleven zoals Deltares MARIN en het NLR; verzoekt de regering de werkwijze van MARIN Deltares en NLR waarbij terughoudend wordt omgegaan met het aanvragen van patenten en heldere afspraken worden gemaakt met de betrokken private partijen als uitgangspunt te nemen bij de uniformering en in haar aanpak van oneerlijke concurrentie door publieke kennisinstituten binnen het topsectorenbeleid en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 96 was nr. 94 (32637). Ik stel vast dat wij hier nu over kunnen stemmen. In stemming komt de gewijzigde motie-Lucas (32637 nr. 96 was nr. 94). De voorzitter: Ik constateer dat de aanwezige leden van de fracties van de PVV Bontes de SGP het CDA de ChristenUnie de VVD D66 en de PvdD voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen.