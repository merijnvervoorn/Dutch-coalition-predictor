5 Regeling van werkzaamheden De voorzitter: Ik stel voor donderdag aanstaande te stemmen over de moties ingediend bij het notaoverleg over de initiatiefnotaYpma over samenwerkingsscholen en het notaoverleg over mensenrechtenbeleid over de aangehouden motie-De Rouwe (29984 nr. 487) en over de aangehouden motieVoortman (19637 nr. 1835). Daartoe wordt besloten. De voorzitter: Ik deel aan de Kamer mee dat de vaste commissie voor Financiën tot haar voorzitter heeft gekozen het lid Duisenberg. Op verzoek van de VVD-fractie benoem ik: - in de vaste commissie voor Binnenlandse Zaken het lid Van Oosten tot lid in plaats van het lid Van der Linde en het lid Van der Linde tot plaatsvervangend lid in plaats van het lid Berckmoes-Duindam; - in de vaste commissie voor Europese Zaken het lid Van Wijngaarden tot plaatsvervangend lid in de bestaande vacature; - in de vaste commissie voor Financiën het lid Van der Linde tot lid in de bestaande vacature en het lid Van Wijngaarden tot plaatsvervangend lid in plaats van het lid van der Linde; - in de vaste commissie voor Veiligheid en Justitie het lid Van Wijngaarden tot plaatsvervangend lid in plaats van het lid Heerema; - in de vaste commissie voor Volksgezondheid Welzijn en Sport het lid Van Wijngaarden tot lid in plaats van het lid Schut-Welkzijn en het lid Schut-Welkzijn tot plaatsvervangend lid in plaats van het lid Heerema. Ik stel voor toe te voegen aan de agenda van de Kamer: - het VAO Uitwerking directe betalingen van het Gemeenschappelijk Landbouwbeleid naar aanleiding van een algemeen overleg gehouden op 1 juli met als eerste spreker het lid Dik-Faber van de ChristenUnie; - het VSO Aanpak alternatief doden van eendagshaantjes (27428 nr.269) met als eerste spreker het lid Ouwehand van de Partij voor de Dieren. Mevrouw Thieme (PvdD): Voorzitter. Ik verzoek u om het VSO over eendagshaantjes tot na het reces uit te stellen zodat we het in samenhang met het uitgestelde algemeen overleg over dierenwelzijn kunnen houden. De voorzitter: Daarmee zullen we rekening houden in de agenda. Voorts stel ik voor toe te voegen aan de agenda van de Kamer:- het VAO NH-90 helikopter naar aanleiding van een algemeen overleg gehouden op 2 juli met als eerste spreker het lid Knops van het CDA; - het VAO Justitiële jeugdinrichtingen naar aanleiding van een algemeen overleg gehouden op 2 juli met als eerste spreker het lid Helder van de PVV; - het VAO Pakketmaatregelen naar aanleiding van een algemeen overleg gehouden op 2 juli met als eerste spreker het lid Pia Dijkstra van D66; - het VAO Armoede- en schuldenbeleid naar aanleiding van een algemeen overleg gehouden op 2 juli met als eerste spreker het lid Schouten van de ChristenUnie; - het VAO Ontwikkelingen in het onderwijstoezicht naar aanleiding van een algemeen overleg gehouden op 2 juli met als eerste spreker het lid Van Meenen van D66. Overeenkomstig de voorstellen van de voorzitter wordt besloten. De voorzitter: Het woord is aan mevrouw Dik-Faber van de ChristenUnie. Mevrouw Dik-Faber (ChristenUnie): Voorzitter. Ik vraag graag een VAO Decentrale energieopwekking aan. De voorzitter: Dit VAO voegen wij toe aan de agenda. Mevrouw Dik-Faber (ChristenUnie): Dank u wel. Ik verlaat deze vergadering heel snel want het algemeen overleg is inmiddels begonnen. De voorzitter: Ik wens u veel succes daarmee. Het woord is aan de heer Dijkgraaf van de SGP. De heer Dijkgraaf (SGP): Op het schema staat al een vooraankondiging maar ik doe nu het verzoek om een VSO Nadere informatie ontwerpbesluit wijziging Uitvoeringsbesluit Meststoffenwet. De voorzitter: Ik zie dat het al op de agenda staat. De heer Dijkgraaf (SGP): Dat klopt maar het stond ook op het schema voor de regeling van werkzaamheden. Beter twee keer dan nul keer gevraagd. De voorzitter: Dat is altijd handig. Ik geef het woord aan mevrouw Siderius van de SP-fractie.Mevrouw Siderius (SP): Morgenochtend voeren we een debat over passend onderwijs ofwel knellend onderwijs. Ik sluit niet uit dat wij later op de dag nog moties of voorstellen willen indienen en daarover willen stemmen. De voorzitter: Bij de agendering van onderwerpen zullen we hiermee rekening houden. De vergadering wordt enkele ogenblikken geschorst.