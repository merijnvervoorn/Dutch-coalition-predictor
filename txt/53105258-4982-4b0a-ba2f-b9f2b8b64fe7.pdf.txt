20 Stemmingen moties Versterking strafrechtelijke aanpak ondermijnende criminaliteit Aan de orde zijn de stemmingen over moties ingediend bij de behandeling van het wetsvoorstel Wijziging van het Wetboek van Strafrecht en het Wetboek van Strafvordering en enige andere wetten in verband met versterking van de strafrechtelijke aanpak van ondermijnende criminaliteit (versterking strafrechtelijke aanpak ondermijnende criminaliteit) te weten: - de motie-Michon-Derkzen c.s. over het strafbaar stellen van doxing (35564 nr. 13); - de motie-Van Nispen over een plan om fors te investeren in de strafrechtketen (35564 nr. 14); - de motie-Eerdmans/Van der Staaij over het tegengaan van legale aanwezigheid van betrokkenen bij drugssmokkel op haventerreinen (35564 nr. 15); - de motie-Bikker/Kuik over een structurele Noordzeehavenaanpak voor bestrijding van ondermijnende criminaliteit (35564 nr. 17); - de motie-Bikker c.s. over de strafmaat als middel om Nederland minder aantrekkelijk te maken voor drugscriminaliteit (35564 nr. 18); - de motie-Kuik/Bikker over het wetsvoorstel NPS en het ontwerpbesluit voor het zomerreces verder brengen in het wetgevingstraject (35564 nr. 19). (Zie vergadering van 27 mei 2021.) De voorzitter: Op verzoek van mevrouw Kuik stel ik voor haar motie (35564 nr. 19) aan te houden. Daartoe wordt besloten. In stemming komt de motie-Michon-Derkzen c.s. (35564 nr. 13). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie de VVD de SGP het CDA BBB JA21 Groep Van Haga en de PVV voor deze motie hebben gestemd en de leden van de fractie van FVD ertegen zodat zij is aangenomen. In stemming komt de motie-Van Nispen (35564 nr. 14). De voorzitter: Ik constateer dat de leden van de fracties van de SP GroenLinks BIJ1 Volt DENK de PvdA de PvdD D66 de ChristenUnie de VVD de SGP BBB JA21 FVD en Groep Van Haga voor deze motie hebben gestemd en de leden van de fracties van het CDA en de PVV ertegen zodat zij is aangenomen.Mevrouw Simons u wilt een stemverklaring? Gaat uw gang. Laat u ons ook weten waar u een stemverklaring over gaat doen? Mevrouw Simons (BIJ1): Excuus voorzitter. Ik wil graag een stemverklaring doen over de motie waar we zojuist over gestemd hebben. De voorzitter: Dat kan een stemverklaring achteraf. Ik geef gelegenheid tot het afleggen van een stemverklaring achteraf. Mevrouw Simons (BIJ1): Goed dan zal ik het de volgende keer eerder aangeven. Wij stemmen voor motie 35564 nr. 14 maar doen daarbij de volgende stemverklaring. Het is belangrijk dat we investeren in ons rechtssysteem want alles wat er mogelijk kapot bezuinigd kon worden is kapot bezuinigd. Niettemin heeft BIJ1 heel andere ideeën dan de indiener waar het extra geld binnen de strafketen heen zou moeten. Geld moet niet naar repressie maar juist naar het creëren van een eerlijker rechtssysteem zonder institutioneel racisme en klassenjustitie. We zullen de uitvoering en voortgang van deze motie dan ook in de gaten houden. De voorzitter: Dank u wel mevrouw Simons. Het is inderdaad fijn om het van tevoren te weten als er een stemverklaring is. Dan houden we daar rekening mee. Maar een stemverklaring achteraf kan soms ook. In stemming komt de motie-Eerdmans/Van der Staaij (35564 nr. 15). De voorzitter: Ik constateer dat de leden van de fracties van de SP DENK de PvdA de PvdD de ChristenUnie de SGP BBB JA21 FVD Groep Van Haga en de PVV voor deze motie hebben gestemd en de leden van de fracties van GroenLinks BIJ1 Volt D66 de VVD en het CDA ertegen zodat zij is verworpen. In stemming komt de motie-Bikker/Kuik (35564 nr. 17). De voorzitter: Ik constateer dat de leden van de fracties van de SP GroenLinks Volt DENK de PvdA de PvdD D66 de ChristenUnie de VVD de SGP het CDA BBB JA21 FVD Groep Van Haga en de PVV voor deze motie hebben gestemd en de fractie van BIJ1 ertegen zodat zij is aangenomen. In stemming komt de motie-Bikker c.s. (35564 nr. 18). De voorzitter: Ik constateer dat de leden van de fracties van de SP DENK de PvdD de ChristenUnie de VVD de SGP het CDA BBBJA21 FVD Groep Van Haga en de PVV voor deze motie hebben gestemd en de leden van de fracties van GroenLinks BIJ1 Volt de PvdA en D66 ertegen zodat zij is aangenomen. Daarmee zijn we aan het einde gekomen van de stemmingen maar er is nog een opmerking van de heer Van Nispen van de SP. De heer Van Nispen (SP): Voorzitter. Het is jammer dat je niet een stemverklaring over een stemverklaring af mag leggen. Anders zou ik gezegd hebben dat wij natuurlijk ook voor preventie zijn en ook tegen racisme maar dat is niet de bedoeling. Ik wil wel graag een brief van de minister over de aangenomen motie op stuk nr. 14 zo gauw mogelijk maar uiterlijk binnen een paar weken en in ieder geval voor het zomerreces over hoe het plan om fors te investeren in de strafrechtketen tot stand gaat komen en wanneer we dat kunnen verwachten. De voorzitter: Dank u wel. Ik stel voor het stenogram van dit onderdeel van de vergadering door te geleiden naar het kabinet. Ik schors de vergadering voor een enkel moment. We gaan zo starten met de regeling. De vergadering wordt enkele ogenblikken geschorst.