19 Stemmingen Autowrakken uit de EU Aan de orde zijn de stemmingen over moties ingediend bij het debat over het op Nederlands kenteken zetten van autowrakken uit de EU te weten: - de motie-Van Bemmel over een WOK-indicatie in het kentekenregister (29398 nr. 304); - de motie-Van Bemmel c.s. over het aanpassen van het Nederlandse kentekenregister (29398 nr. 305); - de motie-Van Bemmel/Van Vliet over de "tegenbewijsregeling" (29398 nr. 306); - de motie-Van Bemmel over een technische keuring van EU-voertuigen (29398 nr. 307); - de motie-De Rouwe over belasting voor niet-ge√Ømporteerde auto's met een buitenlands kenteken (29398 nr. 308). (Zie vergadering van 24 november 2011.) De voorzitter: De motie-Van Bemmel c.s. (29398 nr. 305) is in die zin gewijzigd dat zij thans luidt: Motie De Kamer gehoord de beraadslaging overwegende dat veel auto's en busjes van inwoners uit de voormalige Oostbloklanden (MOE) landen met kentekenplaten uit deze landen rondrijden in Nederland; overwegende dat het onmogelijk is gebleken om verkeersboetes te innen omdat in deze landen geen centrale registratie bestaat van de kentekens; constaterende dat de eigenaren van deze voertuigen dus niet zijn te achterhalen en dus vogelvrij zijn in het Nederlandse verkeer; overwegende dat dit uiteraard voor een levensgevaarlijke situatie in het verkeer kan zorgen; constaterende dat de eigenaren van deze auto's tevens geen wegenbelasting afdragen in Nederland; constaterende dat in een vergelijkbare situatie in Duitsland de overheid heeft besloten deze buitenlandse kentekens op te nemen in het Duitse kentekenregister; verzoekt de regering het in het Nederlandse kentekenregister mogelijk te maken dat buitenlandse kentekens uit de EU-landen hierin kunnen worden opgenomen teneinde de inning van boetes en wegenbelasting mogelijk te maken en de eigenaren van buitenlandse voertuigen die hier als zzp'er of werknemer aan de slag gaan te verplichten om conform de GBA-systematiek deze voertuigen in het Nederlandse kentekenregister in te schrijven en de Kamer uiterlijk eind januari over de voortgang hiervan te berichtenen gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 309 (29398). Ik stel vast dat wij hier nu over kunnen stemmen. In stemming komt de motie-Van Bemmel (29398 nr. 304). De voorzitter: Ik constateer dat de aanwezige leden van de fracties van de SP de PvdD de PvdA D66 de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Van Bemmel c.s. (29398 nr. 309). De voorzitter: Ik constateer dat de aanwezige leden van de fracties van de SP de PvdD de PvdA GroenLinks het CDA en de PVV voor deze gewijzigde motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Bemmel/Van Vliet (29398 nr. 306). De voorzitter: Ik constateer dat de aanwezige leden van de fracties van de SP de PvdD de PvdA de SGP de ChristenUnie het CDA en de PVV voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Van Bemmel (29398 nr. 307). De voorzitter: Ik constateer dat de aanwezige leden van de fracties van de SP de PvdD en de PVV voor deze motie hebben gestemd en de aanwezige leden van de overige fracties ertegen zodat zij is verworpen. In stemming komt de motie-De Rouwe (29398 nr. 308). De voorzitter: Ik constateer dat de aanwezige leden van de fracties van de SP de PvdD de PvdA GroenLinks D66 de SGP de ChristenUnie het CDA en de PVV voor deze motie hebben gestemd en de aanwezige leden van de fractie van de VVD ertegen zodat zij is aangenomen.