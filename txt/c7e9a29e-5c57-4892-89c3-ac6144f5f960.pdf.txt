12 Stemmingen moties Stelsel openbare bibliotheekvoorzieningen Aan de orde zijn de stemmingen over moties ingediend bij de behandeling van het wetsvoorstel Wet stelsel openbare bibliotheekvoorzieningen te weten: - de motie-Bergkamp/Monasch over de invulling van de vijf bibliotheekfuncties (33846 nr. 35); - de motie-Bergkamp/Dik-Faber over de bestrijding van laaggeletterdheid (33846 nr. 36); - de motie-Keijzer over de Algemene Maatregel van Bestuur over een buurtinitiatiefrecht (33846 nr. 37); - de motie-Dik-Faber over een landelijke bibliotheekpas voor alle openbare bibliotheken Ã©n de Koninklijke Bibliotheek (33846 nr. 38); - de motie-Dik-Faber c.s. over de toegankelijkheid van informatie voor blinden en slechtzienden (33846 nr. 39); - de motie-Klein over de dekking van de vijf bibliotheekfuncties per gemeente (33846 nr. 40). (Zie vergadering van 3 juni 2014.) De voorzitter: De motie-Klein (33846 nr. 40) is in die zin gewijzigd dat zij thans luidt: Motie De Kamer gehoord de beraadslaging overwegende dat het beleid erop gericht is om mensen zo lang mogelijk thuis te kunnen laten wonen; overwegende dat de nieuwe functies "ontmoeting en debat" en "kunst en cultuur" zeker voor 50-plussers een bijdrage kunnen leveren om sociaal isolement te voorkomen; overwegende dat de lokale bibliotheek mede daarom beschikbaar moet zijn als basisvoorziening in heel Nederland inclusief de BES-eilanden; overwegende dat de instandhouding van deze bibliotheekvoorziening met de vijf bibliotheekfuncties een gemeentelijke verantwoordelijkheid maar geen gemeentelijke verplichting is; verzoekt de regering om in de jaarlijkse monitor op te nemen hoe vorm gegeven wordt aan deze vijf bibliotheekfuncties op basis van bekende cijfers onder de bibliotheekorganisaties en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund.Zij krijgt nr. 46 was nr. 40 (33846). Ik stel vast dat wij hier nu over kunnen stemmen. In stemming komt de motie-Bergkamp/Monasch (33846 nr. 35). De voorzitter: Ik constateer dat de aanwezige leden van de fracties van de ChristenUnie 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Bergkamp/Dik-Faber (33846 nr. 36). De voorzitter: Ik constateer dat de aanwezige leden van de fracties van de ChristenUnie de SGP 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. Ik geef het woord aan de heer Rog; dat gaat altijd voor. De heer Rog (CDA): Bij de motie op stuk nr. 36 hebt u onze fractie volgens mij niet genoemd hoewel wij voor hebben gestemd. De voorzitter: Dat staat genoteerd. Ze blijft aangenomen. In stemming komt de motie-Keijzer (33846 nr. 37). De voorzitter: Ik constateer dat de aanwezige leden van de fracties van het CDA de ChristenUnie de SGP 50PLUS/Baay-Timmerman 50PLUS/Klein D66 GroenLinks en de PvdA voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de motie-Dik-Faber (33846 nr. 38). De voorzitter: Ik constateer dat de aanwezige leden van de fracties van de PVV het CDA de ChristenUnie de SGP de VVD Van Vliet 50PLUS/Baay-Timmerman 50PLUS/Klein D66 GroenLinks de PvdA de PvdD en de SP voor deze motie hebben gestemd en de aanwezige leden van de Groep Bontes/Van Klaveren ertegen zodat zij is aangenomen. In stemming komt de motie-Dik-Faber c.s. (33846 nr. 39). De voorzitter: Ik constateer dat de aanwezige leden van de fracties van de PVV het CDA de Groep Bontes/Van Klaveren de ChristenUnie de SGP 50PLUS/Baay-Timmerman 50PLUS/KleinD66 GroenLinks de PvdA de PvdD en de SP voor deze motie hebben gestemd en de aanwezige leden van de overige fracties ertegen zodat zij is aangenomen. In stemming komt de gewijzigde motie-Klein (33846 nr. 46 was nr. 40). De voorzitter: Ik constateer dat de aanwezige leden van de fracties van 50PLUS/Baay-Timmerman 50PLUS/Klein de PvdD en de SP voor deze gewijzigde motie hebben gestemd en de aanwezige leden van de overige fracties ertegen zodat zij is verworpen.