10 Stemmingen overige moties bericht dat het kabinet informatie over de toeslagenaffaire voor de Tweede Kamer achterhield (ronde 1) Aan de orde zijn de stemmingen over moties ingediend bij het debat over Bericht dat het kabinet informatie over de toeslagenaffaire voor de Tweede Kamer achterhield (ronde 1) te weten: - de motie-Azarkan c.s. over opzeggen van het vertrouwen in het voltallige kabinet (28362 nr. 37); - de motie-Azarkan over afkeuren van de werkwijze van het kabinet (28362 nr. 38); - de motie-Azarkan over afkeuren van de uitspraken over sensibiliseren van Kamerlid Omtzigt door de minister van Financiën en de minister van VWS (28362 nr. 39); - de motie-Ouwehand over onderschrijven van alle bevindingen van de parlementaire ondervragingscommissie Kinderopvangtoeslag (28362 nr. 43); - de motie-Van der Plas over de kabinetsappreciatie van moties (28362 nr. 51). (Zie vergadering van heden.) De voorzitter: Aan de orde zijn de stemmingen over de moties ingediend bij het debat over het bericht dat het kabinet informatie over de toeslagenaffaire voor de Tweede Kamer achterhield. De leden van de eerste groep Aartsen tot en met Gündoğgan brengen hun stem uit. De voorzitter: Dan schors ik de vergadering voor een enkel moment zodat groep 2 naar binnen kan komen. De vergadering wordt enkele ogenblikken geschorst.