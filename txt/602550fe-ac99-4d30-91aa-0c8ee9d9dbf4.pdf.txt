12 Stemmingen moties Hervormingsagenda voor de jeugdzorg Aan de orde zijn de stemmingen over moties ingediend bij het debat over de hervormingsagenda voor de jeugdzorg te weten: - de motie-Mohandis c.s. over in samenspraak met de Kamer zorgen dat de wet- en regelgeving voor reële tarieven met tariefdifferentiatie begin 2024 van kracht is (31839 nr. 951); - de motie-Mohandis c.s. over het werken in loondienst aantrekkelijker maken en oneigenlijk zzp-schap terugdringen (31839 nr. 952); - de motie-Westerveld c.s. over de wachtlijsten in de jeugdzorg voor het einde van het jaar in kaart brengen (31839 nr. 953); - de motie-Westerveld over de informatie uit de leefwereldtoets verplicht meenemen in het beleid (31839 nr. 954); - de motie-Westerveld c.s. over een structurele regeling voor de financiële ondersteuning van jongeren in een kwetsbare positie (31839 nr. 955); - de motie-Den Haan c.s. over overleg over oplossingsrichtingen voor de vergoeding van kinderopvang voor pleegouders (31839 nr. 956); - de motie-Den Haan over de functie van wachttijdbemiddeling nader onderzoeken (31839 nr. 957); - de motie-Den Haan/Raemakers over een plan om organisaties van ervaringsdeskundigen en jongeren te betrekken bij de uitwerking van de Hervormingsagenda Jeugd (31839 nr. 958); - de motie-Kwint/Peters over zorgen dat private-equitypartijen winstuitkeringen en openhouseconstructies binnen de jeugdzorg tot het verleden gaan behoren (31839 nr. 959); - de motie-Ceder/Drost over verkennen welke wetswijzigingen nodig zijn om collectieve zorg in het onderwijs wettelijk te borgen (31839 nr. 960); - de motie-Raemakers/Den Haan over de 18-min/18-plusproblematiek een aanvullend onderdeel laten zijn van de hervormingsagenda (31839 nr. 961); - de motie-Van der Staaij c.s. over de versterking van pleegzorg en andere gezinsgerichte en kleinschalige oplossingen meenemen bij de uitvoering van de hervormingsagenda (31839 nr. 962); - de motie-Peters c.s. over waarborgen dat er voldoende ruimte komt voor reflectie bij het "werkende weg" uitvoeren van de hervormingsagenda (31839 nr. 963). (Zie vergadering van 27 juni 2023.) De voorzitter: De motie-Westerveld (31839 nr. 954) is in die zin gewijzigd dat zij thans is ondertekend door de leden Westerveld en Verkuijlen. Zij krijgt nr. 965 was nr. 954 (31839).De voorzitter: De motie-Kwint/Peters (31839 nr. 959) is in die zin gewijzigd (31839 nr. 966) en nader gewijzigd dat zij thans luidt: Motie De Kamer gehoord de beraadslaging constaterende dat excessieve winstuitkeringen en privateequityfinancieringen binnen de jeugdzorg met enige regelmaat voorkomen; van oordeel dat jeugdzorggeld in de jeugdzorg moet blijven; verzoekt de regering in het wetsvoorstel Integere bedrijfsvoering zorg- en jeugdhulpaanbieders de noodzakelijke stappen te nemen die garanderen dat excessieve winstuitkeringen onder meer aan derden en aan private-equitypartijen in deze sector tot het verleden gaan behoren en gaat over tot de orde van de dag. Zij krijgt nr. 967 was nr. 966 (31839). De voorzitter: De motie-Raemakers/Den Haan (31839 nr. 961) is in die zin gewijzigd dat zij thans is ondertekend door de leden Raemakers Den Haan en Verkuijlen en luidt: Motie De Kamer gehoord de beraadslaging constaterende dat 18-min/18-plusproblematiek nauwelijks aan de orde komt in de hervormingsagenda; constaterende dat AEF — naar aanleiding van de motieRaemakers — een onderzoek heeft uitgevoerd naar het gebruik van verlengde jeugdhulp door gemeenten waaruit blijkt dat het verschil in gebruik van verlengde jeugdzorg erg groot is en dat verschil onverklaarbaar is door sociaaleconomische of geografische factoren en ook niet verklaard kan worden door het aandeel reguliere jeugdhulp; overwegende dat verlengde jeugdhulp goed kan helpen tegen dakloosheid bij jongeren maar dat volgens AEF onduidelijk is hoe groot het aantal dakloze jongeren nu is; spreekt uit dat veel gemeenten nu als standaard hebben om geen verlengde jeugdhulp toe te kennen (tenzij er bijzondere omstandigheden zijn) en dat dit principe omgekeerd zou moeten worden ter bescherming van de jongere ("verlengde jeugdhulp tenzij"); verzoekt de regering om als uitwerking van de hervormingsagenda werk te maken van de 18-min/18-plusproblematiek en hiervoor onder meer te onderzoeken: (1) welke belemmeringen er nu zijn voor het toepassen van de Big Five en het opstellen van een toekomstplan (2) welke goede prak-tijken en voorbeelden er zijn (3) hoe de wensen van jongeren die 18 worden zelf beter kunnen worden meegenomen of en hoe omkering van de bewijslast daarbij een rol kan spelen en (4) wat de (financiële) effecten daarvan zouden zijn en de Kamer daarover voor het WGO Jeugd te informeren en gaat over tot de orde van de dag. Zij krijgt nr. 968 was nr. 961 (31839). Ik stel vast dat wij nu over deze gewijzigde moties kunnen stemmen. In stemming komt de motie-Mohandis c.s. (31839 nr. 951). De voorzitter: Ik constateer dat deze motie met algemene stemmen is aangenomen. In stemming komt de motie-Mohandis c.s. (31839 nr. 952). De voorzitter: Ik constateer dat deze motie met algemene stemmen is aangenomen. In stemming komt de motie-Westerveld c.s. (31839 nr. 953). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP BBB JA21 de PVV FVD en Groep Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de gewijzigde motie-Westerveld/Verkuijlen (31839 nr. 965 was nr. 954). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Westerveld c.s. (31839 nr. 955). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan Lid Omtzigt de SGP en BBB voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Den Haan c.s. (31839 nr. 956).De voorzitter: Ik constateer dat deze motie met algemene stemmen is aangenomen. In stemming komt de motie-Den Haan (31839 nr. 957). De voorzitter: Ik constateer dat deze motie met algemene stemmen is aangenomen. In stemming komt de motie-Den Haan/Raemakers (31839 nr. 958). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze motie hebben gestemd en de leden van de fractie van FVD ertegen zodat zij is aangenomen. In stemming komt de nader gewijzigde motie-Kwint/Peters (31839 nr. 967 was nr. 959). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB JA21 de PVV en Groep Van Haga voor deze nader gewijzigde motie hebben gestemd en de leden van de fractie van FVD ertegen zodat zij is aangenomen. De heer Kwint SP. De heer Kwint (SP): Voorzitter. Als die motie goed wordt uitgevoerd trekt zij nogal wat overhoop in de marktordening in de jeugdzorg. Ik zou dus graag een brief van de staatssecretaris willen over hoe en hoe goed hij de motie gaat uitvoeren. De voorzitter: We zullen dit allemaal doorgeven aan het kabinet. Dank u wel. In stemming komt de motie-Ceder/Drost (31839 nr. 960). De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP het CDA BBB en JA21 voor deze motie hebben gestemd en de leden van de overige fracties ertegen zodat zij is aangenomen. In stemming komt de gewijzigde motie-Raemakers c.s. (31839 nr. 968 was nr. 961).De voorzitter: Ik constateer dat de leden van de fracties van de SP GroenLinks BIJ1 Volt DENK Fractie Den Haan de PvdA de PvdD Lid Gündoğan D66 Lid Omtzigt de ChristenUnie de VVD de SGP BBB JA21 FVD en Groep Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Van der Staaij c.s. (31839 nr. 962). De voorzitter: Ik constateer dat deze motie met algemene stemmen is aangenomen. In stemming komt de motie-Peters c.s. (31839 nr. 963). De voorzitter: Ik constateer dat deze motie met algemene stemmen is aangenomen.