2 Beëdiging van de heer T.C. de Groot (D66) Aan de orde is de beëdiging van de heer T.C. de Groot (D66). De voorzitter: Aan de orde is de beëdiging van de heer T.C. de Groot namens D66. Ik verzoek de leden en degenen die op de publieke tribune zitten om voor zover dat mogelijk is te gaan staan. De heer Tjeerd de Groot is in het gebouw der Kamer aanwezig om de voorgeschreven verklaringen en beloften af te leggen. Ik verzoek de Griffier hem binnen te leiden. Nadat de heer Tjeerd de Groot door de Griffier is binnengeleid legt hij in handen van de Voorzitter de bij de wet voorgeschreven verklaringen en beloften af. De voorzitter: Ik wens u van harte geluk met het lidmaatschap van deze Kamer. U heeft een bijzondere dag uitgekozen om beëdigd te worden. Ik heb bloemen voor u. Vanaf nu bent u lid. (Applaus) De voorzitter: Ik schors enkele ogenblikken om de collega te feliciteren. We wachten nog even totdat de oud-verkenners ook in vakK zitting nemen. De vergadering wordt enkele ogenblikken geschorst.