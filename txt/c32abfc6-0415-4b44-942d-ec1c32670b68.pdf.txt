16 Stemming brief Informatieafspraken met de minister van Financiën inzake Comptabiliteitswet Aan de orde is de stemming over de brief van het Presidium over informatieafspraken met de minister van Financiën inzake de Comptabiliteitswet (31865 nr. 222). De voorzitter: Ik stel voor conform het voorstel van het Presidium te besluiten en een brief te verzenden aan de minister van Financiën inzake artikel 2.27 van de Comptabiliteitswet. Daartoe wordt besloten. De voorzitter: De heer Omtzigt. Gaat uw gang. De heer Omtzigt (Lid Omtzigt): Voorzitter. Nu de motie op stuk nr. 144 is aangenomen zou ik van de regering graag binnen een week of drie een brief hebben waarin geschreven wordt wie dat onafhankelijke juridische advies gaat uitbrengen en wat de vraagstelling is. De voorzitter: We zullen dit doorgeleiden naar het kabinet.