19 Stemming motie MIRT Aan de orde is de stemming over een aangehouden motie ingediend bij het debat over het MIRT te weten: - de gewijzigde motie-Bashir c.s. over een hoofdstuk actieve mobiliteit/langzaam verkeer toevoegen aan het MIRT (34000-A nr. 52 was nr. 31). (Zie notaoverleg van 24 november 2014.) De voorzitter: De gewijzigde motie-Bashir c.s. (34000-A nr. 52 was nr. 31) is in die zin nader gewijzigd dat zij thans luidt: Motie De Kamer gehoord de beraadslaging overwegende dat meer dan een kwart van alle verplaatsingen plaatsvindt op de fiets en dat dit samen met wandelen zelfs bijna de helft beslaat; van mening dat fietsers en wandelaars een volwaardige plaats verdienen in het Meerjarenprogramma Infrastructuur Ruimte en Transport; verzoekt de regering in de begroting over 2016 een hoofdstuk actieve mobiliteit/langzaam verkeer zowel utilitair als recreatief toe te voegen aan het MIRT en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 55 was nr. 52 (34000-A). Ik stel vast dat wij hier nu over kunnen stemmen. In stemming komt de nader gewijzigde motie-Bashir c.s. (34000-A nr. 55 was nr. 52). De voorzitter: Ik constateer dat de aanwezige leden van de fracties van de Groep Bontes/Van Klaveren het CDA de ChristenUnie de SGP Klein de Groep Kuzu/Öztürk 50PLUS D66 GroenLinks de PvdA de PvdD en de SP voor deze nader gewijzigde motie hebben gestemd en de aanwezige leden van de overige fracties ertegen zodat zij is aangenomen.